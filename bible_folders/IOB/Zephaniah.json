{
    "version": "IOB",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kastoy ti sao ni Yahweh a dimteng kenni Sofonias, a putot a lalaki ni Cusi, a putot ni Gedalias, a putot ni Amanias, a putot ni Hesekias, kadagiti aldaw a ni Josias nga anak ni Amon ti ari ti Juda."
                },
                "2": {
                    "verse_nr": "2",
                    "verse": "Kastoy ti pakaammo ni Yahweh\u2014 \u201cDadaelekto dagiti amin a banbanag iti rabaw ti daga!"
                },
                "3": {
                    "verse_nr": "3",
                    "verse": "Dadaelekto ti tao ken dagiti narungsot nga ayup; dadaelekto dagiti billit iti tangatang ken dagiti lames iti baybay, dagiti dadael a karaman dagiti nadangkes! Ta pukawekto ti tao iti rabaw ti daga!\u201d \u2014kastoy ti pakaammo ni Yahweh."
                },
                "4": {
                    "verse_nr": "4",
                    "verse": "Iyunnatkonto ti imak iti Juda ken dagiti amin nga agnanaed iti Jerusalem. Pukawekto ti tunggal nabatbati nga agdaydayaw kenni Baal iti daytoy a lugar ken dagiti nagnagan dagiti agdaydayaw kadagiti didiosen kadagiti papadi,"
                },
                "5": {
                    "verse_nr": "5",
                    "verse": "dagiti tattao nga adda iti tuktok dagiti balbalay nga agdaydayaw iti init, bulan ken bituen, ken dagiti tattao nga agdaydayaw ken agsapata kenni Yahweh ngem agsapatada met kenni Milcom."
                },
                "6": {
                    "verse_nr": "6",
                    "verse": "Pukawekto met dagiti saanen a simmurot kenni Yahweh, uray dagiti saan a mangbirok kenni Yahweh wenno agkiddaw iti panangidalanna.\u201d"
                },
                "7": {
                    "verse_nr": "7",
                    "verse": "Agulimekkayo iti presensia ti Apo a Yahweh, ta asidegen ti aldaw ni Yahweh; gapu ta insaganan ni Yahweh ti sakripisio ken indatonnan dagiti sangailina."
                },
                "8": {
                    "verse_nr": "8",
                    "verse": "\u201cMapasamakto iti aldaw ti panangidaton ni Yahweh, a dusaekto dagiti prinsipe ken dagiti annak dagiti ari, ken dagiti amin a nakakawes iti ganggannaet a pagan-anay."
                },
                "9": {
                    "verse_nr": "9",
                    "verse": "Iti dayta nga aldaw dusaekto dagiti amin a sumrek iti ruangan, dagiti mangpunno iti kinaranggas ken panangallilaw iti balay iti amoda!"
                },
                "10": {
                    "verse_nr": "10",
                    "verse": "Isu a mapasamakto iti dayta nga aldaw\u201d\u2014 kastoy ti pakaammo ni Yahweh \u2014\u201cnga aggapunto iti Ruangan ti Lames ti sangit ti kinarigat, ti dung-aw manipud iti Maikaddua a Distrito, ken ti napigsa unay a daranudor manipud kadagiti turod."
                },
                "11": {
                    "verse_nr": "11",
                    "verse": "Agdung-awkayo, dakayo nga agnanaed iti Distrito ti Pagtagilakoan, ta madadaelto amin dagiti aglaklako; mapapatayto amin dagiti agtitimbang kadagiti pirak."
                },
                "12": {
                    "verse_nr": "12",
                    "verse": "Dumtengto iti dayta a tiempo a sukimatekto ti Jerusalem babaen kadagiti pagsilawan ken dusaek dagiti tattao a mangipagarup a natalgedda ket kunaenda iti pusoda, 'Awanto ti aniaman nga aramiden ni Yahweh, naimbag man wenno dakes!'"
                },
                "13": {
                    "verse_nr": "13",
                    "verse": "Masamsamto dagiti kinabaknangda ken mabaybay-anto a madadael dagiti balbalayda. Agpatakderdanto kadagiti babalay ngem saanda nga agnaed kadagitoy, ken agmulada kadagiti kaubasan ngem saanda nga uminom iti arakda!"
                },
                "14": {
                    "verse_nr": "14",
                    "verse": "Asidegen ti naindaklan nga aldaw ni Yahweh, asidegen ken napardas unay! Agbalinto a nasaem a panagsangsangit ti maysa a mannakigubat ti uni iti aldaw ni Yahweh!"
                },
                "15": {
                    "verse_nr": "15",
                    "verse": "Dayta nga aldaw ket aldaw ti pungtot, maysa nga aldaw ti riribuk ken leddaang, aldaw ti bagyo ken pannakadadael, maysa nga aldaw ti sipnget ken lulem, maysa nga aldaw dagiti ulep ken kasta unay a kinasipnget!"
                },
                "16": {
                    "verse_nr": "16",
                    "verse": "Aldawto daytoy dagiti trumpeta ken pakdaar a maibusor kadagiti nasarikedkedan a siudad ken kadagiti nangato a pagwanawanan!"
                },
                "17": {
                    "verse_nr": "17",
                    "verse": "Ta iyegkonto ti kinarigat iti sangkataoan, tapno magnadanto a kasla bulsek a tattao agsipud ta nagbasolda kenni Yahweh! Maibukbukto ti darada a kasla tapuk, ken maibukbukto ti nagunegda a kasla rugit!"
                },
                "18": {
                    "verse_nr": "18",
                    "verse": "Awanto ti makaisalakan kadakuada, uray pay ti pirak wenno ti balitokda iti aldaw ti pungtot ni Yahweh! Ti apuy ti pungtot ni Yahweh ti mangibusto iti entero a daga, ta nakabutbutengto ti kanibusanan nga iyegna kadagiti agnanaed iti daga!\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Agkaykaysakayo nga agtitipon ket aguummongkayo, O nasion nga awan babainna\u2014"
                },
                "2": {
                    "verse_nr": "2",
                    "verse": "sakbay a maipatungpal ti bilin, sakbay iti panaglabas ti aldaw a maiyarig iti taep, sakbay a dumteng ti nakaro a pungtot ni Yahweh kadakayo! Sakbay a dumteng ti aldaw ti pungtot ni Yahweh kadakayo!"
                },
                "3": {
                    "verse_nr": "3",
                    "verse": "Birukenyo ni Yahweh, dakayo amin a napakumbaba a tattao iti rabaw ti daga nga agtultulnog kadagiti bilinna! Birukenyo ti kinalinteg! Birukenyo ti kinapakumbaba, ket nalabit a masalaknibankayonto iti aldaw ti pungtot ni Yahweh!"
                },
                "4": {
                    "verse_nr": "4",
                    "verse": "Ta mabaybay-anto ti Gaza, ken madadaelto ti Askelon! Papanawendanto ti Asdod iti katengngaan ti aldaw, ken parutendanto ti Ekron!"
                },
                "5": {
                    "verse_nr": "5",
                    "verse": "Asi pay dagiti agnanaed iti igid ti baybay, ti nasion dagiti taga-Keretim! Nagsao ni Yahweh a maibusor kadakayo, O Canaan, daga dagiti Filisteo! Dadaelenkanto agingga nga awan matda nga agnanaed!"
                },
                "6": {
                    "verse_nr": "6",
                    "verse": "Agbalinto ngarud a pagaraban ti igid ti baybay para kadagiti agpaspastor ken pangiyapunan ti karnero."
                },
                "7": {
                    "verse_nr": "7",
                    "verse": "Kukuanto dagiti nakalasat iti kaputotan ti Juda ti rehion iti igid ti baybay, a mangipastorto kadagiti arbanda sadiay. Agiddanto dagiti tattaoda iti rabii kadagiti balbalay ti Askelon, ta aywananto ida ni Yahweh a Diosda ken isublina dagiti kinarang-ayda."
                },
                "8": {
                    "verse_nr": "8",
                    "verse": "Nangngegko dagiti panangum-umsi ti Moab ken ti pananglalais dagiti tattao ti Ammon idi inumsida dagiti tattaok ken linabsingda dagiti beddengda."
                },
                "9": {
                    "verse_nr": "9",
                    "verse": "Ngarud, iti Naganko nga adda iti agnanayon\u201d\u2014kastoy ti pakaammo ni Yahweh a Mannakabalin-amin, a Dios ti Israel, \u201cAgbalinto ti Moab a kas iti Sodoma, ken dagiti tattao ti Ammon ket kas iti Gomorra; karuruotan a lugar ken pagaramidan ti asin, a langalangto iti agnanayon! Ngem samsamanto ida dagiti matda kadagiti tattaok, ket agtawidto dagiti nabatbati iti nasionko manipud kadagitoy!"
                },
                "10": {
                    "verse_nr": "10",
                    "verse": "Mapasamakto daytoy iti Moab ken Ammon gapu iti kinatangsitda, agsipud ta inumsi ken inuyawda dagiti tattao ni Yahweh a Mannakabalin-amin!"
                },
                "11": {
                    "verse_nr": "11",
                    "verse": "Ket agbutengdanto kenni Yahweh, gapu ta umsiennanto dagiti amin a didios iti daga. Agdayawdanto amin kenkuana, tunggal maysa iti bukodna a lugar, kadagiti amin nga igid ti baybay!"
                },
                "12": {
                    "verse_nr": "12",
                    "verse": "Dakayo a Cusita, maduyokkayonto met babaen iti kampilanko, ken"
                },
                "13": {
                    "verse_nr": "13",
                    "verse": "rautento ti ima ti Dios ti amianan ken dadaelenna ti Asiria, tapno agbalinto a langalang ti Nineve, kas kamaga iti let-ang."
                },
                "14": {
                    "verse_nr": "14",
                    "verse": "Ket agiddanto dagiti arban iti tengnga ti Asiria, amin a narungsot nga ayup kadagiti nasion, ken agumokto dagiti billit ken kullaaw kadagiti tuktok dagiti adigina. Addanto ti agpukkaw kadagiti tawa ken aguninto dagiti uwak kadagiti agdanda, gapu ta imparangna dagiti sorelas a sedro."
                },
                "15": {
                    "verse_nr": "15",
                    "verse": "Daytoy ti nakaragragsak a siudad nga agbibiag nga awan butengna, a kunana iti pusona, \u201cSiak, ken awanen ti kapadak!\u201d Anian a nakaam-amak ti nagbalinanna, nagbalin a maysa a lugar a pagiddaan dagiti narurungsot nga ayup! Tunggal maysa a lumabas iti daytoy ket agsakuntipto ken isiniasna ti imana!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Asi pay ti managsukir a siudad! Natulawanen ti naranggas a siudad!"
                },
                "2": {
                    "verse_nr": "2",
                    "verse": "Saan daytoy a dimngeg iti timek ti Dios, wenno saan nga immawat iti pannursuro manipud kenni Yahweh! Saan isuna nga agtalek kenni Yahweh ken saan nga umasideg iti Diosna."
                },
                "3": {
                    "verse_nr": "3",
                    "verse": "Dagiti prinsipena ket kasla ngumerngernger a leon iti nagtengngaanna! Dagiti ukomna ket kasla kadagiti lobo iti rabii a saan a mangitedda iti kanenda iti agsapa!"
                },
                "4": {
                    "verse_nr": "4",
                    "verse": "Dagiti profetana ket nadursok ken manangliput a lallaki! Rinugitan dagiti padina ti nasantoan ken nagaramid iti panaglabsing iti linteg!"
                },
                "5": {
                    "verse_nr": "5",
                    "verse": "Nalinteg ni Yahweh iti nagtengngaanna! Dinto agaramid iti biddut! Iti tunggal bigat, ipaayna ti husticia! Saanto nga mailemmeng iti lawag, ngem ti managdakdakes ket dina ammo ti agbain!"
                },
                "6": {
                    "verse_nr": "6",
                    "verse": "\u201cDinadaelko dagiti nasion; nadadael dagiti sarikedkedda. Dinadaelko dagiti kalsadada tapno awan a pulos iti makalabas kadagitoy. Nadadael dagiti siudadda ket awan ti tao a makapagnaed kadagitoy."
                },
                "7": {
                    "verse_nr": "7",
                    "verse": "Kinunak, \u2018Sigurado nga agbutengkanto kaniak! Umawatka iti pannakaisuro ket saanka a mapapanaw kadagiti pagtaengam iti amin a pinanggepko nga aramiden kenka!' Ngem aggagarda a mangirugi iti tunggal agsapa babaen iti panangpadakesda kadagiti amin nga aramidda."
                },
                "8": {
                    "verse_nr": "8",
                    "verse": "Ngarud, urayendak\u201d\u2014kastoy ti pakaammo ni Yahweh\u2014 \u201cagingga iti aldaw a tumakderak nga agsamsam! Ta ti pangngedengko ket urnongek dagiti nasion, ummongek dagiti pagarian, ken tapno idissuorko kadakuada ti ungetko, ti narungsot a pungtotko, tapno maikisap amin ti daga babaen iti apuy ti ungetko."
                },
                "9": {
                    "verse_nr": "9",
                    "verse": "Ngem urayno kasta, ikkakto iti nadalus a pagsasao dagiti tattao, tapno umawagda amin iti nagan ni Yahweh, tapno agserbida kaniak nga addaan iti panagkaykaysa."
                },
                "10": {
                    "verse_nr": "10",
                    "verse": "Manipud iti labes ti karayan ti Etiopia a mangidaydayaw kaniak\u2014dagiti naiwara-wara a tattaok\u2014mangyegto kadagiti daton a para kaniak."
                },
                "11": {
                    "verse_nr": "11",
                    "verse": "Iti dayta nga aldaw, saankayonto a maibabain gapu kadagiti amin nga aramidyo a maibusor kaniak, agsipud ta iti dayta a tiempo, ikkatekto kadakayo dagiti nangramrambak iti kinatangsityo, ken gapu ta saankayontno nga agtignay a sipapalangguad iti tapaw ti nasantoan a bantayko."
                },
                "12": {
                    "verse_nr": "12",
                    "verse": "Ngem ibatikayo a kas nanumo ken napanglaw a tattao, ket agkamangkayonto iti nagan ni Yahweh."
                },
                "13": {
                    "verse_nr": "13",
                    "verse": "Saanton nga aglabsing wenno agulbod dagiti nabatbati iti Israel, ken awan ti manangallilaw a dila iti masarakanto kadagiti ngiwatda; isu nga agarab ken agiddada, ken awanto iti pagbutbutnganda.\u201d"
                },
                "14": {
                    "verse_nr": "14",
                    "verse": "Agkantaka, O anak a babbai ti Sion! Agdir-ika, O Israel! Agrag-o ken agragsakka iti amin a pusom, O anak a babai ti Jerusalem!"
                },
                "15": {
                    "verse_nr": "15",
                    "verse": "Inikkaten ni Yahweh ti dusam; pinapanawnan dagiti kabusormo! Ni Yahweh ti ari ti Israel nga adda kadagiti nagtengngaanyo. Saanmonto manen a kabuteng ti dakes!"
                },
                "16": {
                    "verse_nr": "16",
                    "verse": "Iti dayta nga aldaw, kunaendanto iti Jerusalem, \u201cSaanka nga agbuteng, O Sion. Saanmo nga itulok a kumapuy dagiti imam."
                },
                "17": {
                    "verse_nr": "17",
                    "verse": "Ni Yahweh a Diosyo ket adda kadakayo, ti mannakabalin a mangisalakan kadakayo. Agrambakto isuna gapu kadakayo ken paginanaennakayonto iti ayatna nga addaan rag-o; Maragsakanto isuna kadakayo ket agpukkawto isuna iti rag-o."
                },
                "18": {
                    "verse_nr": "18",
                    "verse": "Dagiti nagladingit gapu iti naituding a fiesta\u2014inummongko ida manipud kadakayo, nagbalinda a dadagsen ken nakaigapuan ti pannakaibabainyo."
                },
                "19": {
                    "verse_nr": "19",
                    "verse": "Adtoy, iti dayta a tiempo, dusaekto dagiti amin a nangparparigat kadakayo. Ispalekto dagiti pilay ken ummongekto dagiti napatalaw. Ikkatekto ti nakaibabainanda ket pagbalinekto ida a nadayaw ken natan-ok iti entero a daga."
                },
                "20": {
                    "verse_nr": "20",
                    "verse": "Iti dayta a tiempo, idauloan ken pagmaymaysaenkayonto. Raemen ken idayawdakayonto dagiti amin a nasion iti daga, inton makitayo nga insublik ti kinarang-ayyo,\u201d kuna ni Yahweh."
                }
            }
        }
    }
}