{
    "version": "IOB",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Siak ni Pablo, ni Silvano, ken ni Timoteo, iti iglesia dagiti taga-Tesalonica iti Dios nga Amatayo kenni Apo Jesu-Cristo."
                },
                "2": {
                    "verse_nr": "2",
                    "verse": "Parabur ken talna koma iti adda kadakayo manipud iti Dios nga Amatayo ken ni Apo Jesu-Cristo."
                },
                "3": {
                    "verse_nr": "3",
                    "verse": "Rumbeng nga agyamankami a kankanayon iti Dios gapu kadakayo, kakabsat. Ta maitutop daytoy, gapu ta rumangrang-ay unay ti pammatiyo, ken dumakdakkel ti ayatyo ti tunggal maysa."
                },
                "4": {
                    "verse_nr": "4",
                    "verse": "Sipapannakkelkami mismo nga agsao maipapan kadakayo kadagiti iglesia iti Dios. Sarsaritaenmi ti maipapan iti kinaanus ken ti pammatiyo iti amin a pannakaidadanesyo. Sarsaritaenmi ti maipapan dagiti rigrigat nga inibturanyo."
                },
                "5": {
                    "verse_nr": "5",
                    "verse": "Pagilasinan daytoy iti nalinteg a panangukom ti Dios. Ti banagna ket maibilangkayo a maikari iti pagarian ti Dios nga isu iti sagsagabaenyo."
                },
                "6": {
                    "verse_nr": "6",
                    "verse": "Nalinteg para iti Dios nga isublina iti panagsagaba kadagiti nangidadanes kadakayo,"
                },
                "7": {
                    "verse_nr": "7",
                    "verse": "ken bang-ar kadakayo a kaduami a nagsagaba. Aramidenna daytoy ti panagparang ni Apo Jesus manipud langit a kaduana dagiti anghel ti pannakabalinna."
                },
                "8": {
                    "verse_nr": "8",
                    "verse": "Balisennanto babaen iti gumilgil-ayab nga apuy dagiti saan a makaam-ammo iti Dios, ken dagiti saan nga agtulnog iti ebanghelio ni Apotayo a Jesus."
                },
                "9": {
                    "verse_nr": "9",
                    "verse": "Agsagabadanto ti pannakadusa iti agnanayon a pannakadadael nga adayo iti imatang ti Apo ken manipud iti dayag ti pannakabalinna."
                },
                "10": {
                    "verse_nr": "10",
                    "verse": "Aramidennanto daytoy inton umay isuna iti dayta nga aldaw tapno itan-ok dagiti tattaona ken tapno pagsiddaawan dagiti amin a namati. Ta pinatiyo iti pammaneknekmi kadakayo."
                },
                "11": {
                    "verse_nr": "11",
                    "verse": "Gapu iti daytoy, agtultuloykami met a mangikarkararag kadakayo. Kararagmi nga ibilangnakayo ti Diostayo a maikari iti nakaayabanyo. Ikararagmi nga ipatungpalna iti tunggal tarigagay ti kinaimbag ken tunggal aramid ti pammati nga addaan iti pannakabalin."
                },
                "12": {
                    "verse_nr": "12",
                    "verse": "Ikararagmi dagitoy a banbanag tapno itan-okyo iti nagan ni Jesus nga Apotayo. Kararagmi nga itan-oknakayo, gapu iti parabur ti Diostayo ken ni Apo Jesu-Cristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ita, maipapan iti iyaay ni Jesu-Cristo nga Apotayo ken iti pannakaurnongtayo a makikadua kenkuana: dawatenmi kadakayo kakabsat,"
                },
                "2": {
                    "verse_nr": "2",
                    "verse": "a saankayo koma a nalaka a madanagan wenno mariribukan, uray babaen iti espiritu, babaen iti mensahe, wenno babaen iti surat a kasla aggapgapu kadakami, a nagbanaganna a dimtengen iti aldaw ti Apo."
                },
                "3": {
                    "verse_nr": "3",
                    "verse": "Saanyo nga ipalubos nga adda mangallilaw kadakayo iti aniaman a wagas. Ta saan nga umay daytoy agingga a kalpasan nga umay iti iyaadayo, ken maiparangarang ti tao nga awanan linteg, ti anak iti pannakadadael."
                },
                "4": {
                    "verse_nr": "4",
                    "verse": "Isuna ti mangsalungasing ken mangitan-ok iti bagina a maibusor kadagiti amin a naawagan a Dios wenno pagrukbaban. Kas nagbanaganna, agtugaw isuna iti templo ti Dios ken iparangna ti bagina a kas Dios."
                },
                "5": {
                    "verse_nr": "5",
                    "verse": "Saanyo kadi a malagip nga idi addaak kadakayo ket imbagak dagitoy a banbanag?"
                },
                "6": {
                    "verse_nr": "6",
                    "verse": "Ita, ammoyon ti manglaplapped kenkuana, tapno maiparangarangto laeng isuna iti umiso a tiempo."
                },
                "7": {
                    "verse_nr": "7",
                    "verse": "Ta madaman nga agtrabtrabaho ti palimed iti awanan linteg, adda laeng ti maysa a tao a manglaplapped kenkuana ita agingga a maikkat isuna iti dalan."
                },
                "8": {
                    "verse_nr": "8",
                    "verse": "Ket maiparangarangto ti awanan linteg, nga isunto iti papatayen ni Apo Jesus babaen ti anges iti ngiwatna. Dadaelento isuna ti Apo babaen iti pannakaiparangarang iti iyaayna."
                },
                "9": {
                    "verse_nr": "9",
                    "verse": "Ti iyaay iti awan lintegna ket babaen iti aramid ni Satanas, nga addaan iti amin a pannakabalin, dagiti pagilasinan, ken dagiti palso a nakakaskasdaaw,"
                },
                "10": {
                    "verse_nr": "10",
                    "verse": "ken iti amin a panangallilaw iti kinakillo. Dagitoy a banbanag ket para kadagiti mapukpukaw, gapu ta saanda a naawat ti ayat iti kinapudno tapno maisalakanda."
                },
                "11": {
                    "verse_nr": "11",
                    "verse": "Gapu iti daytoy, ibaon ti Dios kadakuada iti pannakabalin iti biddut tapno patienda iti ulbod."
                },
                "12": {
                    "verse_nr": "12",
                    "verse": "Agbanagto a maukomda amin, dagiti saan a namati ti kinapudno ngem ketdi nagragsakanda iti kinakillo."
                },
                "13": {
                    "verse_nr": "13",
                    "verse": "Ngem rumbeng nga agyamankami a kankanayon iti Dios gapu kadakayo, kakabsat nga inayat iti Apo. Ta pinilinakayo ti Dios a kas umuna a bunga iti pannakaisalakan iti pannakapasanto iti Espiritu ken pammati iti kinapudno."
                },
                "14": {
                    "verse_nr": "14",
                    "verse": "Daytoy iti nakaayabanyo a babaen iti ebangheliomi ket magun-odyo ti dayag ni Jesu-Cristo nga Apotayo."
                },
                "15": {
                    "verse_nr": "15",
                    "verse": "Agtakderkayo ngarud a natibker kakabsat. Salimetmetanyo dagiti kinapudno a naisuro kadakayo, uray babaen iti sao wenno babaen iti suratmi."
                },
                "16": {
                    "verse_nr": "16",
                    "verse": "Ita, sapay koma ta ni Jesu-Cristo nga Apotayo ken Dios nga Amatayo a nangayat kadatayo ken nangted kadatayo iti agnanayon a liwliwa ken nasayaat a namnama iti masakbayan babaen iti parabur,"
                },
                "17": {
                    "verse_nr": "17",
                    "verse": "ket liwliwaen ken patibkerenna dagiti puspusoyo iti tunggal nasayaat nga aramid ken sao."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ket ita, kakabsat, ikararagandakami, tapno napardas iti pannaka-iwaragawag iti sao iti Apo ken maitan-ok, a kas met maaramid kadakayo."
                },
                "2": {
                    "verse_nr": "2",
                    "verse": "Ikararagyo a maiyadayokami manipud kadagiti nadangkes ken dakes a tattao, gapu ta saan nga amin ket addaan ti pammati."
                },
                "3": {
                    "verse_nr": "3",
                    "verse": "Ngem napudno ti Apo, a mangpatibker ken mangaywan kadakayo manipud iti dakes."
                },
                "4": {
                    "verse_nr": "4",
                    "verse": "Adda panagtalekmi iti Apo maipapan kadakayo, nga itultuloyyo nga aramiden dagiti banbanag nga ibilinmi."
                },
                "5": {
                    "verse_nr": "5",
                    "verse": "Iturong koma iti Apo dagiti puspusoyo iti ayat iti Dios ken iti kinaibtur ni Cristo."
                },
                "6": {
                    "verse_nr": "6",
                    "verse": "Ita bilinendakayo, kakabsat, iti nagan ni Jesu-Cristo nga Apotayo, a liklikanyo iti tunggal kabsat nga agbibiag iti kinasadut ken saan a segun kadagiti kaugalian a naawatyo kadakami."
                },
                "7": {
                    "verse_nr": "7",
                    "verse": "Ta ammoyo mismo nga umno para kadakayo a tuladendakami. Saankami a nakipagbiag kadakayo a kas kadagiti awanan iti disiplina."
                },
                "8": {
                    "verse_nr": "8",
                    "verse": "Ken saankami a nangan iti taraon iti siasinoman a saanmi a binayadan daytoy. Ngem ketdi, nagtrabaho ken nagbannogkami iti rabii ken aldaw iti narigat a panagtrabaho, tapno saankami nga agbalin a padagsen iti siasinoman kadakayo."
                },
                "9": {
                    "verse_nr": "9",
                    "verse": "Inaramidmi daytoy a saan a gapu ta awan iti turaymi. Ngem ketdi, inaramidmi daytoy tapno agbalinkami a pagulidanan kadakayo, tapno tuladendakami koma."
                },
                "10": {
                    "verse_nr": "10",
                    "verse": "Idi addakami kadakayo, imbilinmi kadakayo, \u201cNo adda iti saan a mangayat nga agtrabaho, rumbeng a saan a mangan.\u201d"
                },
                "11": {
                    "verse_nr": "11",
                    "verse": "Ta nangngegmi nga adda kadakayo ti agbibiag iti kinasadut. Saanda nga agtrabaho ngem ketdi mannakibiangda."
                },
                "12": {
                    "verse_nr": "12",
                    "verse": "Ita, dagiti bilinenmi ken bagbagaanmi iti nagan ni Apo Jesu-Cristo, a rumbeng nga agtrabahoda iti kinatalna ken kanenda iti bukodda a taraon."
                },
                "13": {
                    "verse_nr": "13",
                    "verse": "Ngem dakayo, kakabsat, saankayo a maupay iti panagar-aramid iti umno."
                },
                "14": {
                    "verse_nr": "14",
                    "verse": "No addaman iti saan nga agtulnog iti saomi iti daytoy a surat, tandaananyo isuna ken saankayo a makikadua kenkuana, tapno mabainan isuna."
                },
                "15": {
                    "verse_nr": "15",
                    "verse": "Saanyo nga ibilang isuna a kas maysa a kabusor ngem ballaaganyo isuna a kas maysa a kabsat."
                },
                "16": {
                    "verse_nr": "16",
                    "verse": "Ited koma ti Apo ti kapia kadakayo iti talna iti amin a tiempo iti amin a wagas. Adda koma kadakayo amin iti Apo."
                },
                "17": {
                    "verse_nr": "17",
                    "verse": "Siak ni Pablo, daytoy iti kablaawko iti bukodko nga ima, nga isu iti pagilasinan iti tunggal isuratko. Daytoy ti isuratko"
                },
                "18": {
                    "verse_nr": "18",
                    "verse": "Adda koma kadakayo ti parabur ni Jesu- Cristo nga Apotayo."
                }
            }
        }
    }
}