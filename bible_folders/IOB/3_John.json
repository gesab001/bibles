{
    "version": "IOB",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Manipud iti panglakayen para iti patpatgek a Gayo, nga ay-ayatek ti kinapudno."
                },
                "2": {
                    "verse_nr": "2",
                    "verse": "Patpatgek, Ikarkararagko a sapay koma ta rumang-ayka kadagiti amin a banbanag ken nasayaat koma ti salun-atmo, kas iti panagrang-ay ti kararuam."
                },
                "3": {
                    "verse_nr": "3",
                    "verse": "Ta kasta unay ti ragsakko idi immay dagiti kakabsat a lallaki ken nagsaksida iti kinapudnom, kas iti pannagnam iti kinapudno."
                },
                "4": {
                    "verse_nr": "4",
                    "verse": "Awanen ti dakdakkel pay a pagrag-oak ngem iti daytoy, ti manggegak a magmagna dagiti annakko iti kinapudno."
                },
                "5": {
                    "verse_nr": "5",
                    "verse": "Patpatgek, ipakpakitam ti kinamatalekmo tunggal agtrabtrabahoka para kadagiti kakabsatmo ken para kadagiti gangannaet,"
                },
                "6": {
                    "verse_nr": "6",
                    "verse": "a nagsaksi iti kinamanagayatmo iti imatang ti iglesia. Inaramidmo iti umno iti panangparubwatmo kadakuada iti panagdalyasatda iti wagas a maikari iti Dios,"
                },
                "7": {
                    "verse_nr": "7",
                    "verse": "gapu ta para iti Nagan ket rimmuarda, a saanda a dimmawat manipud kadagiti Hentil."
                },
                "8": {
                    "verse_nr": "8",
                    "verse": "Rebbengtayo ngarud a pasangbayen ti kas kadagitoy, tapno agbalintayo met koma a pada nga agtrabtrabaho para iti kinapudno."
                },
                "9": {
                    "verse_nr": "9",
                    "verse": "Nagsuratak iti maysa a banag kadagiti taripnong, ngem ni Diotrefes, a kayatna nga isuna ti kangatuan kadakuada, ket saannakami nga awaten."
                },
                "10": {
                    "verse_nr": "10",
                    "verse": "Isu't gapuna a no umayak, lagipekto dagiti ar-aramid nga ar-aramidenna, ta agisawsawang isuna kadagiti awan serserbina a banbanag a maibusor kadatayo ket dakes dagiti sasawenna. Saan isuna a napnek kadagitoy nga ar-aramid, saanna pay nga awaten dagiti kakabsat. Paritanna dagidiay agtarigagay nga agaramid iti daytoy ken pappapanawenna ida iti taripnong."
                },
                "11": {
                    "verse_nr": "11",
                    "verse": "Patpatgek, saanyo a tultuladen ti dakes nga aramid ngem aramidenyo ti naimbag. Ti agar-aramid iti naimbag ket iti Dios; ti agar-aramid iti dakes ket saanna a nakita ti Dios."
                },
                "12": {
                    "verse_nr": "12",
                    "verse": "Saksaksian dagiti amin ni Demetrio ken saksaksian met isuna ti kinapudno. Saksaksianmi met isuna, ket ammom a pudno ti pammaneknekmi."
                },
                "13": {
                    "verse_nr": "13",
                    "verse": "Adu pay dagiti banbanag a kayatko nga isurat kenka, ngem saanko a kayat nga isurat dagitoy babaen iti papel ken tinta."
                },
                "14": {
                    "verse_nr": "14",
                    "verse": "Ngem namnamaek a makitaka iti mabiit, ken agsaritatanto iti rupan-rupa. Talna koma ti umadda kenka. Kablaawannaka dagiti gagayyem ditoy. Saggaysaem met a kablaawan dagiti gagayyem dita."
                }
            }
        }
    }
}