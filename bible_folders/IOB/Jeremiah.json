{
    "version": "IOB",
    "book_name": "Jeremiah",
    "book_nr": "24",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Dagitoy dagiti sao ni Jeremias a putot ni Hilkias; maysa isuna kadagiti papadi idiay Anatot iti daga ti Benjamin."
                },
                "2": {
                    "verse_nr": "2",
                    "verse": "Immay ti sao ni Yahweh kenkuana kadagiti aldaw ti ari ti Juda a ni Josias a putot ni Amon, iti maikasangapulo ket tallo a tawen a panagturayna."
                },
                "3": {
                    "verse_nr": "3",
                    "verse": "Immay met daytoy kadagiti aldaw a ni Jehoyakim a putot ni Josias ti ari idiay Juda, agingga iti maikalima a bulan iti maika-sangapulo ket maysa a tawen a panagturay kas ari ni Zedekias a putot ni Josias idiay Juda, idi naitalaw a kas balud dagiti tattao ti Jerusalem."
                },
                "4": {
                    "verse_nr": "4",
                    "verse": "Immay ti sao ni Yahweh kaniak a kunana,"
                },
                "5": {
                    "verse_nr": "5",
                    "verse": "\u201cSakbay a binukelka iti aanakan, pinilikan; sakbay a naipasngayka, inlasinka; pinagbalinka a profeta kadagiti nasion.\u201d"
                },
                "6": {
                    "verse_nr": "6",
                    "verse": "\u201cO Apo a Yahweh!\u201d Kinunak, \u201cSaanko nga ammo ti agsao, ta ubingak unay.\u201d"
                },
                "7": {
                    "verse_nr": "7",
                    "verse": "Ngem kinuna ni Yahweh kaniak, \u201cSaanmo a kunaen, 'Ubingak unay'. Masapul a mapanka iti sadinoman a pangibaonak kenka, ken masapul nga ibagam ti aniaman nga ibilinko kenka!"
                },
                "8": {
                    "verse_nr": "8",
                    "verse": "Saanka a mabuteng kadakuada, ta addaak kenka a mangispal kenka\u2014kastoy ti pakaammo ni Yahweh.\u201d"
                },
                "9": {
                    "verse_nr": "9",
                    "verse": "Ket inyunnat ni Yahweh ti imana, sinagidna ti ngiwatko ket kinunana kaniak, \u201cIta, inkabilko ti saok iti ngiwatmo."
                },
                "10": {
                    "verse_nr": "10",
                    "verse": "Dutokanka ita nga aldaw kadagiti nasion ken kadagiti pagarian, a mangparut ken mangrebba, a mangdadael ken mangparmek, a mangbangon ken mangimula.\u201d"
                },
                "11": {
                    "verse_nr": "11",
                    "verse": "Immay ti sao ni Yahweh kaniak a kunana, \u201cAnia ti makitam Jeremias? Kinunak, \u201cMakitak ti maysa a sanga ti almendras.\u201d"
                },
                "12": {
                    "verse_nr": "12",
                    "verse": "Kinuna ni Yahweh kaniak, \u201cHusto ti nakitam, ta sipsiputak ti saok tapno maipatungpal daytoy.\u201d"
                },
                "13": {
                    "verse_nr": "13",
                    "verse": "Immay kaniak ti sao ni Yahweh iti maikadua a daras, a kunana, \u201cAnia ti makitam?\u201d Kinunak, \u201cMakitak ti maysa a kaldero nga agburburek ti linaonna, nakatingeg manipud iti amianan.\u201d"
                },
                "14": {
                    "verse_nr": "14",
                    "verse": "Kinuna ni Yahweh kaniak, \u201cAddanto tumaud a didigra manipud amianan a sagrapen dagiti amin nga agnanaed iti daytoy a daga."
                },
                "15": {
                    "verse_nr": "15",
                    "verse": "Ta ay-ayabak dagiti amin a tribu kadagiti akin-amianan a pagarian, impakaammo ni Yahweh. Umaydanto, ket isaadto ti tunggal maysa ti tronona iti pagserkan kadagiti ruangan ti Jerusalem, kadagiti amin a pader a nakapalawlaw iti daytoy, ken kadagiti amin a siudad ti Juda."
                },
                "16": {
                    "verse_nr": "16",
                    "verse": "Kedngakto ida gapu iti amin a kinadakesda iti panangtallikudda kaniak, iti panangpuorda iti insenso a maipaay kadagiti didiosen, ken iti panangdayawda iti inaramid dagiti bukodda nga ima."
                },
                "17": {
                    "verse_nr": "17",
                    "verse": "Agsaganaka! Tumakderka ket ibagam kadakuada ti aniaman nga ibilinko kenka. Saanka nga agbuteng iti sangoananda, ta no saan, ad-adda pay a pagbutngenka iti sangoananda!"
                },
                "18": {
                    "verse_nr": "18",
                    "verse": "Denggem! Ita nga aldaw, pinagbalinka a nasarikedkedan a siudad, adigi a landok, ken bakud a bronse a maibusor iti entero a daga\u2014maibusor kadagiti ari ti Juda, kadagiti opisiales daytoy, kadagiti padi daytoy, ken kadagiti tattao iti daga."
                },
                "19": {
                    "verse_nr": "19",
                    "verse": "Bumusordanto kenka, ngem saandakanto a maparmek, ta addaakto kenka a mangispal kenka\u2014kastoy ti pakaammo ni Yahweh.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Immay ti sao ni Yahweh kaniak a kinunana,"
                },
                "2": {
                    "verse_nr": "2",
                    "verse": "\u201cMapanmo iwaragawag kadagiti lapayag ti Jerusalem. Kunaem, 'Kastoy ti kuna ni Yahweh: Linagipko para iti apgsayaatam ti kinapudnom iti katulaganta idi agtutuboka, ti ayatmo idi tiempo a nagtulagta nga agasawata, idi sinurotnak idiay let-ang, a daga a saan a namulaan."
                },
                "3": {
                    "verse_nr": "3",
                    "verse": "Naidaton kenni Yahweh ti Israel, ti immuna a bunga ti apit! Amin a nangan manipud kadagiti immuna a bunga ket nakabasol! Dakesto ti mapagtengda\u2014kastoy ti pakaammo ni Yahweh.'\u201d"
                },
                "4": {
                    "verse_nr": "4",
                    "verse": "Denggenyo ti sao ni Yahweh, O balay ni Jacob ken tunggal pamilia iti balay ti Israel."
                },
                "5": {
                    "verse_nr": "5",
                    "verse": "Kastoy ti kuna ni Yahweh, \u201cAnia aya ti biddut a nasarakan dagiti ammayo kaniak, ta immadayoda iti panangsurotda kaniak? Ta sinurotda dagiti awan serserbina a didiosen ket nagbalinda met nga awan serserbina?"
                },
                "6": {
                    "verse_nr": "6",
                    "verse": "Saanda man laeng a sinaludsod, 'Sadino ti ayan ni Yahweh, a nangiruar kadatayo iti daga ti Egipto? Sadino ti ayan ni Yahweh, a nangidalan kadatayo idiay let-ang, iti daga ti Araba, iti abut iti daga a namaga ken kasta unay ti kinasipngetna, daga nga awan iti lumablabas ken awan iti agnanaed?'"
                },
                "7": {
                    "verse_nr": "7",
                    "verse": "Ngem impankayo iti daga ti Carmel, tapno kanenyo ti bunga daytoy ken dagiti dadduma a nasayaat a banbanag! Ngem idi immaykayo, tinulawanyo ti dagak, pinagbalinyo a makarimon ti tawidko!"
                },
                "8": {
                    "verse_nr": "8",
                    "verse": "Saan a sinaludsod ti padi, 'Sadino ti ayan ni Yahweh?' ken saan nga inkankano dagiti nalalaing iti linteg! Nagbasol kaniak dagiti agpaspastor. Nagipadto dagiti profeta para kenni Baal ken nagdaydayawda kadagiti awan mamaayna a banbanag."
                },
                "9": {
                    "verse_nr": "9",
                    "verse": "Isu nga akusarankayo latta\u2014kastoy ti pakaammo ni Yahweh\u2014ken akusarak dagiti annak dagiti annakyo."
                },
                "10": {
                    "verse_nr": "10",
                    "verse": "Ta bumallasiwkayo kadagiti igid ti baybay ti Kitim ket kitaenyo. Mangibaonkayo kadagiti mensahero a mapan idiay Kedar ket ammoen ken kitaenyo no adda iti kas iti daytoy a napasamak idi."
                },
                "11": {
                    "verse_nr": "11",
                    "verse": "Adda aya nasion a nangisukat kadagiti diosna, nupay saan a pudno a dios dagitoy? Ngem insukat dagiti tattaok ti dayagda iti awan maitulongna kadakuada."
                },
                "12": {
                    "verse_nr": "12",
                    "verse": "Agkintayegkayo, dakayo a langlangit gapu iti daytoy! Makigtot ken agbutengkayo\u2014kastoy ti pakaammo ni Yahweh."
                },
                "13": {
                    "verse_nr": "13",
                    "verse": "Ta nakaaramid kaniak dagiti tattaok iti dua a kita iti kinadakes: Pinanawanda dagiti ubbog iti sibibiag a danum gapu iti panagkalida kadagiti bubon para kadakuada, nadadael a bubon a saan a makargaan iti danum!"
                },
                "14": {
                    "verse_nr": "14",
                    "verse": "Tagabu kadi ni Israel? Saan kadi a naipasngay isuna iti pagtaengan? Apay ngarud a nagbalin isuna a samsam?"
                },
                "15": {
                    "verse_nr": "15",
                    "verse": "Nagngernger dagiti urbon a leon kenkuana. Nagariwawada iti kasta unay ket pinagbalinda a nakabutbuteng ti dagana! Nadadael dagiti siudadna ket awan ti agnanaed."
                },
                "16": {
                    "verse_nr": "16",
                    "verse": "Kasta met a kinalboandaka dagiti tattao ti Memfis ken Tafanes ken pinagbalindaka a tagabu!"
                },
                "17": {
                    "verse_nr": "17",
                    "verse": "Saan kadi a sika met laeng ti nangaramid iti daytoy iti bagim idi immadayoka kenni Yahweh a Diosmo, kabayatan nga idaldalannaka?"
                },
                "18": {
                    "verse_nr": "18",
                    "verse": "Ita ngarud, apay a magnaka iti dalan nga agturong idiay Egipto ken uminomka iti danum ti Sihor? Apay a magnaka iti dalan nga agturong idiay Asiria ken uminomka iti danum ti Karayan Eufrates?"
                },
                "19": {
                    "verse_nr": "19",
                    "verse": "Matubtubngarka gapu iti kinadangkesmo, ken madusdusaka gapu iti panangtallikudmo kaniak. Isu a panunotem ti maipapan iti daytoy ket amirisem a nadangkes ken nasaem ti ipaay kenka ti panangtallikudmo kaniak, Siak, a ni Yahweh a Diosmo, ken ti saanmon a panagbuteng kaniak\u2014kastoy ti pakaammo ni Yahweh nga Apo a Mannakabalin amin."
                },
                "20": {
                    "verse_nr": "20",
                    "verse": "Ta dinadaelko ti sangol nga adda kenka idi un-unana nga al-aldaw; pinugsatko dagiti kawarmo. Ngem kinunam latta, 'Saanak nga agserbi!' agsipud ta nagrukbabka iti tunggal nangato a turod ken iti sirok ti tunggal nalangto a kayo, sika a mannakikamalala."
                },
                "21": {
                    "verse_nr": "21",
                    "verse": "Ngem siak a mismo ti nangimula kenka a kas iti napili nga ubas, maysa a napintas a bukel. Ngem anian ta nagbalbaliwka kaniak, nagbalinka a kasla nalungtot nga ubas nga awan serserbina!"
                },
                "22": {
                    "verse_nr": "22",
                    "verse": "Ta uray no dalusam ti bagim iti karayan wenno agusarka iti napigsa a sabon, ti basolmo ket mansa latta iti sangoanak\u2014daytoy ti pakaammo ti Apo a ni Yahweh."
                },
                "23": {
                    "verse_nr": "23",
                    "verse": "Kasano a maibagam, 'Saanak a natulawan! Saanak a nagdayaw kadagiti Baal?' Kitaem ti kababalinmo kadagiti tanap! Ammirisem ti inaramidmo, sika a napartak a kamelio a taray a taray!"
                },
                "24": {
                    "verse_nr": "24",
                    "verse": "Naatapka nga asno, a naruam iti let-ang, agtartarigagay iti biag ken agal-al-al iti awan serserbina nga angin! Siasino ti makapasardeng iti daytoy inton agmaya? Siasinoman nga agsapul iti daytoy ket saan a mabannog. Mapanda iti daytoy iti kabulanan ti panagmayana."
                },
                "25": {
                    "verse_nr": "25",
                    "verse": "Masapul a lappedam dagiti sakam nga agsakasaka ken ti karabukobmo iti pannakawaw! Ngem kinunam, 'Awan namnama! Saan, pagaayatko dagiti ganggannaet ket surotek ida!\u201d"
                },
                "26": {
                    "verse_nr": "26",
                    "verse": "Kas iti pannakaibabain iti agtatakaw no kasta a matakuatan isuna, kastanto met ti pannakaibabain ti balay ti Israel\u2014isuda, dagiti arida, dagiti prinsipeda, ken dagiti papadi ken profetada!"
                },
                "27": {
                    "verse_nr": "27",
                    "verse": "Isuda dagiti nangibaga iti kayo, 'Sika ti amak,' ken iti bato, 'Impasngaynak.' Gapu ta ti likudda ti nakasango kaniak a saan ket a dagiti rupada. Nupay kasta, ibagbagada iti tiempo ti riribuk, 'Tumakderka ket isalakannakami!'"
                },
                "28": {
                    "verse_nr": "28",
                    "verse": "Ngem sadino ti ayan dagiti didiosen nga inaramidmo para kenka? Tumakderda koma ngarud a no tarigagayda nga isalakandaka kadagiti tiempo a mariribukanka, ta agpada ti bilang dagiti didiosem kadagiti siudadmo, sika Juda!"
                },
                "29": {
                    "verse_nr": "29",
                    "verse": "Isu nga apay nga akusarandak a nakaaramidak iti biddut? Aminkayo ket nagbasol kaniak\u2014kastoy ti pakaammo ni Yahweh."
                },
                "30": {
                    "verse_nr": "30",
                    "verse": "Awan serserbina ti panangdusak kadagiti tattaoyo. Saanda nga awaten ti panangiwanwanko. Inalun-on ti kampilanyo dagiti profetayo a kas iti naranggas a leon!"
                },
                "31": {
                    "verse_nr": "31",
                    "verse": "Dakayo a maibilang iti daytoy a henerasion! Ipangagyo ti saok, a sao ni Yahweh! Nagbalinak kadi a let-ang iti Israel? Wenno daga a kasta unay iti kinasipngetna? Apay nga ibaga dagiti tattaok, 'Mapankami iti sadinoman a kaykayatmi, saankamin nga umay kenka'?"
                },
                "32": {
                    "verse_nr": "32",
                    "verse": "Malipatan kadi ti birhen ti alahasna, ti nobia dagiti belona? Ngem nalipatannak dagiti tattaok iti saan a mabilang nga aldaw!"
                },
                "33": {
                    "verse_nr": "33",
                    "verse": "Anian a panangaramidmo iti amin a kabaelam nga agbirok iti ayat. Insurom pay dagiti wagasmo kadagiti nadangkes a babbai."
                },
                "34": {
                    "verse_nr": "34",
                    "verse": "Ti dara nga isu ti biag dagiti awan nakabasolanna, a napanglaw a tattao ket nasarakan kadagiti kawesmo. Dagitoy a tattao ket saan a nasarakan nga agar-aramid iti panagtakaw."
                },
                "35": {
                    "verse_nr": "35",
                    "verse": "Ngem ketdi, iti laksid amin dagitoy a banbanag, ibagbagam latta, 'Awan basolko. Awan duadua a bimmaawen ti pungtot ni Yahweh kaniak.' Ngem kitaem! Maukomkanto agsipud ta kunam, 'Saanak a nagbasol.'"
                },
                "36": {
                    "verse_nr": "36",
                    "verse": "Apay a nalag-an laeng ti panangibilangmo iti daytoy a panagbaliw kadagiti wagasmo? Paayennakanto met ti Egipto, a kas iti pannakapaaymo iti Asiria."
                },
                "37": {
                    "verse_nr": "37",
                    "verse": "Rummuarkanto met sadiay a naliday, a nakaparabaw dagiti imam iti ulom, ta linaksid ni Yahweh dagiti pagtaltalkam, isu a saandaka a matulongan dagitoy.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201cKunada, 'Adda maysa a lalaki a mangpatpatalaw iti asawana, isu a pimmanaw ti babai ket nagbalin nga asawa ti sabali a lalaki. Rumbeng kadi a sublien ti lalaki ti babai? Saan kadi a naan-anayen a narugit ti babai?' Dayta a babai ket daytoy a daga! Nagtignayka a kas iti balangkantis nga addaan iti adu a kaayan-ayat, ket ita kayatmo ti agsubli kaniak? \u2014kastoy ti pakaammo ni Yahweh."
                },
                "2": {
                    "verse_nr": "2",
                    "verse": "Tumangadka ket kumitaka kadagiti tapaw dagiti turod! Sadino ti saanmo a nakikaiddaan? Nagtugawka kadagiti igid dagiti daldalan a mangur-uray kadagiti kaayan-ayatmo, a kasla ka la tulisan nga agpadpadaan idiay let-ang. Tinulawam ti daga iti kinabalangkantis ken kinadangkesmo."
                },
                "3": {
                    "verse_nr": "3",
                    "verse": "Isu a nalapdan dagiti arbis ken saan a nagtinnag ti maudi a tudo. Ngem natangsit ta rupam a kas iti rupa ti balangkantis a babai. Saanmo ng ammo ti agbain."
                },
                "4": {
                    "verse_nr": "4",
                    "verse": "Manipud ita a tiempo, saankanto aya nga umawag kaniak a kunam, 'Amak! Sika ti kasingedan a gayyemko manipud pay kinaagtutubok."
                },
                "5": {
                    "verse_nr": "5",
                    "verse": "Agnanayon kadi ti ungetmo? Pagtalinaedem kadi a kanayon ti ungetmo?' Dumngegka! Impakaammom nga agaramidka iti dakes, ket inaramidmo dayta. Itultuloymo ngarud nga aramiden dayta!\u201d"
                },
                "6": {
                    "verse_nr": "6",
                    "verse": "Ket kinuna ni Yahweh kaniak kadagidi aldaw ni Josias nga ari, \u201cMakitam kadi ti panangliput ti Israel kaniak? Mapan isuna iti tunggal nangato a bantay ken iti sirok ti tunggal nalangto a kayo, ket sadiay agtignay a kasla balangkantis a babai."
                },
                "7": {
                    "verse_nr": "7",
                    "verse": "Kinunak, 'Kalpasan a maaramidna amin dagitoy a banbanag, agsublinto isuna kaniak,' ngem saan nagsubli. Ket nakita ti nagulib a kabsatna a ni Juda ti inaramidna."
                },
                "8": {
                    "verse_nr": "8",
                    "verse": "Isu a nakitak a gapu kadagitoy amin a nakikamalala isuna. Managsukir nga Israel! Pinagtalawko isuna ket inikkak iti kasuratan ti panagsina. Ngem saan a nagbuteng ti nagulib a kabsatna a ni Juda, ket rimmuar ken nagtigtignay met a kas iti balangkantis a babai!"
                },
                "9": {
                    "verse_nr": "9",
                    "verse": "Awan aniamanna kenkuana a tinulawanna ti daga, isu a nagaramidda kadagiti bato ken kayo a didiosen."
                },
                "10": {
                    "verse_nr": "10",
                    "verse": "Ket kalpasan amin dagitoy, uray ti nagulib a kabsatna a ni Juda ket saan a nagsubli kaniak iti amin a pusona, no di ket naginsusubli! \u2014kastoy ti pakaammo ni Yahweh.\u201d"
                },
                "11": {
                    "verse_nr": "11",
                    "verse": "Ket kinuna ni Yahweh kaniak, \u201cNalinlinteg ti mangliliput nga Israel ngem iti nagulib a Juda!"
                },
                "12": {
                    "verse_nr": "12",
                    "verse": "Mapanmo iwaragawag daytoy iti amianan. Kunaem, ''Agsublika, sika a mangliliput nga Israel! \u2014kastoy ti pakaammo ni Yahweh\u2014saanakto a kanayon a makaunget kenka. Agsipud ta napudnoak\u2014kastoy ti pakaammo ni Yahweh\u2014saanak nga agnanayon a makaunget.\u201d"
                },
                "13": {
                    "verse_nr": "13",
                    "verse": "Bigbigem ti basolmo, ta nagbasolka kenni Yahweh a Diosmo; nakinaigka kadagiti ganggannaet iti sirok dagiti nalalangto a kayo! Ta saanmo nga impangag ti timekko! \u2014kastoy ti pakaammo ni Yahweh."
                },
                "14": {
                    "verse_nr": "14",
                    "verse": "Agsublikayo, dakayo a saan a napudno a tattao! \u2014kastoy ti pakaammo ni Yahweh\u2014ta inasawakayo! Mangalaak kadakayo iti maysa manipud iti tunggal siudad, dua manipud iti tunggal puli, ket ipankayo idiay Sion!"
                },
                "15": {
                    "verse_nr": "15",
                    "verse": "Ikkankayto kadagiti agpaspastor nga iti pagayatanna ket ti pagayatak, ken idalandakayonto nga addaan iti pannakaammo ken kinasirib."
                },
                "16": {
                    "verse_nr": "16",
                    "verse": "Ket mapasamakto, nga umadu ken maaddaankayonto iti adu a kaputotan iti daytoy a daga kadagidiay nga al-aldaw\u2014kastoy ti pakaammo ni Yahweh. Saandanton nga ibaga, \u201cTi lakasa ti tulag ni Yahweh!\u201d Saandanton a malagip daytoy, ta saandanto a panunoten ti maipanggep iti daytoy wenno ikaskaso daytoy. Daytoy a sao ket saanton a maibaga pay.'"
                },
                "17": {
                    "verse_nr": "17",
                    "verse": "Iti dayta a tiempo, iwaragawagdanto maipanggep iti Jerusalem, 'Daytoy ti trono ni Yahweh,' ket aguummongto dagiti amin a nasion idiay Jerusalem iti nagan ni Yahweh. Saandanton nga aramiden dagiti dakes a tartarigagayanda."
                },
                "18": {
                    "verse_nr": "18",
                    "verse": "Kadagidiay nga aldaw, makipagkaykaysanto ti balay ti Juda iti balay ti Israel. Agkuyogdanto nga umay manipud iti daga iti amianan ket mapanda iti daga nga intedko a kas tawid kadagiti kapuonanyo."
                },
                "19": {
                    "verse_nr": "19",
                    "verse": "No kaniak, kinunak, 'Kayatka a padayawan a kas anakko a lalaki ken ikkanka iti nasayaat a daga, maysa a tawid a napinpintas ngem iti adda iti sadinnoman a nasion!' Imbagak koma nga, 'Awagandak nga \u201camak\u201d.' Imbagak koma a saankanto a sumina iti panangsurotmo kaniak."
                },
                "20": {
                    "verse_nr": "20",
                    "verse": "Ngem kas iti babai a saan a napudno iti asawana, liniputannak, sika a balay ti Israel\u2014kastoy ti pakaammo ni Yahweh.\u201d"
                },
                "21": {
                    "verse_nr": "21",
                    "verse": "\u201cAdda ariwawa a mangngeg kadagiti patad, ti panagsangit ken panagpakaasi dagiti tattao ti Israel! Ta binaliwanda dagiti wagasda; nalipatandak, Siak a ni Yahweh a Diosda."
                },
                "22": {
                    "verse_nr": "22",
                    "verse": "Agsublikayo, dakayo a tattao a nangtallikud iti Apo! Paimbagenkayo iti kinamanangallilawyo!\u201d \u201cAdtoy! Umaykami kenka, ta sika ni Yahweh a Diosmi!"
                },
                "23": {
                    "verse_nr": "23",
                    "verse": "Ulbod laeng ti agtaud kadagiti turod, manipud kadagiti adu a bantay. Pudno a ti pannakaisalakan ti Israel ket adda laeng kenni Yahweh a Diostayo."
                },
                "24": {
                    "verse_nr": "24",
                    "verse": "Ngem dagiti nakababain a didiosen ket inalun-onda dagiti nagbannogan dagiti kapuonantayo\u2014 dagiti arban iti karnero ken bakada, dagiti annakda a lallaki ken babbai!"
                },
                "25": {
                    "verse_nr": "25",
                    "verse": "Agiddatayo a sibabain. Abbongannatayo koma ti pannakaibabaintayo, ta nagbasoltayo kenni Yahweh a Diostayo! Datayo a mismo ken dagiti kapuonantayo, manipud idi tiempo ti kinaagtutubotayo agingga kadagitoy nga agdama nga aldaw, saantayo a dimngeg iti timek ni Yahweh a Diostayo!\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "No agsublikayo, Israel\u2014kastoy ti pakaammo ni Yahweh\u2014 siak ti rumbeng a pagsublianyo. No ikkatenyo dagiti makarimon a banbanagyo iti imatangko, ken saandak manen a tallikudan,"
                },
                "2": {
                    "verse_nr": "2",
                    "verse": "ken no isapatayo, \u2018adda kenni Yahweh ti kinapudno, hustisia, ken kinalinteg,' kiddawento dagiti nasion ti bendisionko, ken idayawdakto."
                },
                "3": {
                    "verse_nr": "3",
                    "verse": "Ta kastoy ti kuna ni Yahweh iti tunggal maysa a tattao iti Juda ken Jerusalem. \u2018Aradwenyo ti bukodyo a daga, ken saankayo nga agmula kadagiti kasisiitan."
                },
                "4": {
                    "verse_nr": "4",
                    "verse": "Makugitkayo koma kenni Yahweh ken ikkatenyo dagiti akin-rabaw a kudil dagiti pusoyo, lallaki ti Juda ken dakayo nga agnanaed iti Jerusalem, ta no saan, gumil-ayabto a kasla apuy ti rungsotko ken manguram nga awan ti uray siasino a makaiddep iti daytoy. Mapasamakto daytoy gapu iti kinadakes dagiti aramidyo."
                },
                "5": {
                    "verse_nr": "5",
                    "verse": "Ipakaammoyo idiay Juda ken ipangngegyo iti Jerusalem. Kunaenyo, \u201cPagunienyo ti tangguyob iti daga.\u201d Iwaragawagyo, \u201cAguummongkayo.\u201d Mapantayo kadagiti nasarikedkedan a siudad.\u201d"
                },
                "6": {
                    "verse_nr": "6",
                    "verse": "Itag-ayyo ti bandera a pagilasinan ket iturongyo idiay Sion, ken tumaraykayo tapno natalgedkayo! Saankayo nga agtalinaed, ta mangiyegak iti didigra manipud amianan ken dakkel a pannakarebba."
                },
                "7": {
                    "verse_nr": "7",
                    "verse": "Rummuarto iti maysa a leon manipud kasamekan, ken agsagsaganan ti maysa a mangdadaelto kadagiti nasion. Pumanaw isuna iti lugar nga ayanna tapno mangiyeg ti nakaal-alinggaget a pasamak iti dagayo, dadaelenna dagiti siudadyo, ket awanto ti agnaed."
                },
                "8": {
                    "verse_nr": "8",
                    "verse": "Gapu iti daytoy, balkotenyo ti bagbagiyo iti nakersang a lupot, agdung-aw ken aganug-ogkayo. Ta saan a timmalikud kadatayo ti rungsot ti pungtot ni Yahweh."
                },
                "9": {
                    "verse_nr": "9",
                    "verse": "Ket mapasamakto iti dayta nga aldaw, \u2014kastoy ti pakaammo ni Yahweh\u2014 a matayto ti puso dagiti ari ken dagiti opisialna. Makigtotto dagiti padi, ken mapabutnganto dagiti profeta."
                },
                "10": {
                    "verse_nr": "10",
                    "verse": "Isu a kinunak, \u201cO! Yahweh nga Apo. Pudno nga inallilawmo a naminpinsan dagitoy a tattao ken ti Jerusalem babaen iti panangibagam, \u2018Maaddaankayonto iti kappia.' Idinto a silalayat ti kampilan a maibusor iti biagda."
                },
                "11": {
                    "verse_nr": "11",
                    "verse": "Iti dayta a tiempo maibaganto ti kastoy kadagitoy a tattao ken iti Jerusalem \u201cTi nabara nga angin manipud kadagiti patad ti let-ang ket agturongto kadagiti annak a babbai dagiti tattaok. Saannanto ida a taepan wenno dalusan."
                },
                "12": {
                    "verse_nr": "12",
                    "verse": "Addanto iti angin a napigpigsa nga adayo ngem iti dayta nga angin nga umay babaen ti bilinko, ket iyulogkon ti panangukomko kadakuada."
                },
                "13": {
                    "verse_nr": "13",
                    "verse": "Kitaenyo, ruma-ut isuna a kasla ulep, ken kasla bagyo dagiti karwahena. Naparpartak dagiti kabaliona ngem kadagiti agila. Asitayo pay, ta madadaeltayonto!"
                },
                "14": {
                    "verse_nr": "14",
                    "verse": "O Jerusalem, dalusanyo dagiti pusoyo manipud iti kinadangkes, tapno maisalakankayo. Kaanonto pay ti panagsardengyo iti panangpanpanunotyo no kasano ti agbasol?"
                },
                "15": {
                    "verse_nr": "15",
                    "verse": "Ta addanto timek a mangiyeg iti damag manipud Dan, ken mangngeg ti um-umay a didigra manipud kadagiti kabanbantayan ti Efraim."
                },
                "16": {
                    "verse_nr": "16",
                    "verse": "Bay-am a panunoten dagiti nasion ti maipanggep iti daytoy: Denggem, ibagam iti Jerusalem nga um-umayen dagiti manglakub manipud iti adayu a daga a mangipukkaw iti gubat a maibusor kadagiti siudad ti Juda."
                },
                "17": {
                    "verse_nr": "17",
                    "verse": "Maiyarigdanto kadagiti agwanwanawan iti naaradon a talon a nangpalawlaw iti daytoy, agsipud ta nagsukir daytoy kaniak\u2014kastoy ti pakaammo ni Yahweh\u2014"
                },
                "18": {
                    "verse_nr": "18",
                    "verse": "ken ti kababalin ken ar-aramidmo ti makagapu a mapasamak dagitoy kenka. Kastoyto ti dusam. Anian a nakaam-amakto daytoy! Dangrannanto ti mismo a pusom."
                },
                "19": {
                    "verse_nr": "19",
                    "verse": "O pusok! O pusok! Agsansanaang daytoy pusok. Mariribukan daytoy pusok. Saanak a makatalna ta mangmangngegko ti uni ti tangguyob, ti pakdaar ti gubat."
                },
                "20": {
                    "verse_nr": "20",
                    "verse": "Pannakarebba ken pannakarebba ti maiwarwaragawag, ta kellaat a nadadael ti entero a daga. Naminpinsan a dinadaelda ti tabernakulok ken ti toldak."
                },
                "21": {
                    "verse_nr": "21",
                    "verse": "Kasano pay ngata kabayag a kitkitaek ti bandera? Mangngegkonto kadi pay ti uni ti tangguyob?"
                },
                "22": {
                    "verse_nr": "22",
                    "verse": "Ta iti kinamaag dagiti tattaok\u2014saandak nga am-ammo. Nakunengda a tattao ken awan pannakaawatda. Nalaingda no maipapan iti kinadakes, ngem awan ammoda nga agaramid iti kina-imbag."
                },
                "23": {
                    "verse_nr": "23",
                    "verse": "Nakitak ti daga, ket anian! Awan langlangana ken unga-ong daytoy. Ta awan silaw dagiti langit."
                },
                "24": {
                    "verse_nr": "24",
                    "verse": "Kimmitaak kadagiti kabanbantayan. Nakitak nga agkinkintayeg ken aggungungon dagiti turod."
                },
                "25": {
                    "verse_nr": "25",
                    "verse": "Kimmitaak. Adtoy, awan uray maysa a tao, ken timmayab amin a billit ti langit."
                },
                "26": {
                    "verse_nr": "26",
                    "verse": "Kimmitaak. Nakitak a nagbalin a let-ang ti minuyongan ken narba amin dagiti siudad iti sangoanan ni Yahweh, gapu iti rungsot ti pungtotna.\u201d"
                },
                "27": {
                    "verse_nr": "27",
                    "verse": "Kastoy ti kuna ni Yahweh, \u201cMadadaelto ti daga, ngem saankonto a dadaelen a naan-anay daytoy."
                },
                "28": {
                    "verse_nr": "28",
                    "verse": "Gapu iti daytoy, agladingitto ti daga, ken agsipngetto ti tangatang. Ta impakaammokon ti panggepko; ipatungpalko; Saanakto nga agsanud a mangipatungpal kadagitoy."
                },
                "29": {
                    "verse_nr": "29",
                    "verse": "Itarayanto ti tunggal siudad ti arimpadek dagiti kumakabalio ken dagiti pumapana; tumaraydanto kadagiti kabakiran. Kumalay-atto ti tunggal siudad kadagiti kabatbattoan a luglugar. Mabaybay-anto dagiti siudad, ta awanto ti uray maysa nga agtaeng kadagitoy."
                },
                "30": {
                    "verse_nr": "30",
                    "verse": "Ita ta nadadaelkan, ania ti aramidem? Ta uray agkaweska iti nalabbaga a kawes, arkusam ti bagim iti alahas a balitok, ken padakkelem ti matam babaen iti pinta, saandakan a kayat ita dagiti lallaki a nagderrep kenka. Ngem ketdi, kayatda a pukawen ti biagmo."
                },
                "31": {
                    "verse_nr": "31",
                    "verse": "Isu a mangngegko ti uni ti asug, tuok a kas iti agpasngay iti inauna nga anak, ti timek ti babai nga anak ti Sion. Agang-angsab isuna. Iyukradna dagiti imana, ' Asi-ak pay! Matallimudawak gapu kadagitoy a mammapatay.\u201d'"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u201cDarasenyo a mapan kadagiti kalsada ti Jerusalem, kasta met nga agsukimatkayo kadagiti plasana. Ket kitaenyo ken panunotenyo daytoy: No makasarakkayo iti tao wenno siasinoman nga agtigtignay a sililinteg ken ikagkagumaanna nga agtignay a sipupudno, pakawanekto ti Jerusalem."
                },
                "2": {
                    "verse_nr": "2",
                    "verse": "Uray no kunada, 'Iti nagan ni Yahweh nga adda iti agnanayon,' inuulbod ti panagsapatada.\u201d"
                },
                "3": {
                    "verse_nr": "3",
                    "verse": "O Yahweh, saan kadi a kinapudno ti sapsapulen dagiti matam? Dinangram dagiti tattao, ngem saanda a makarikna iti ut-ot. Pinarmekmo ida a naan-anay, ngem agkedkedda latta nga umawat iti panangiwanwan. Pagbalbalinenda a natangtangken pay ngem bato dagiti rupada, ta saanda a kayat nga agbabawi."
                },
                "4": {
                    "verse_nr": "4",
                    "verse": "Isu a kinunak, \u201cAwan duadua a napanglaw laeng dagitoy a tattao. Maagda, ta saanda nga ammo dagiti wagas ni Yahweh, uray pay dagiti paglintegan ti Diosda."
                },
                "5": {
                    "verse_nr": "5",
                    "verse": "Mapanakto kadagiti mabigbigbig a tattao ket ipakaamok kadakuada dagiti mensahe ti Dios, ta uray kaskasano, ammoda ti wagas ni Yahweh, dagiti paglintegan ti Diosda. Ngem aminda, tinukkolda a sangsangkamaysa ti sangolda; pinugsatda amin dagiti kawar a nangisinggalut kadakuada iti Dios."
                },
                "6": {
                    "verse_nr": "6",
                    "verse": "Isu a rautento ida ti leon nga aggapu iti kasamekan. Dadaelento ida iti atap nga aso nga aggapu idiay Araba. Umayto ti leopardo a maibusor kadagiti siudadda. Marangrangkayto ti siasinoman a rummuar iti siudadna. Ta kumarkarkaro ti panagsalungasingda. Awan panagpatingga ti panangtallikudda iti Dios."
                },
                "7": {
                    "verse_nr": "7",
                    "verse": "Apay koma a pakawanek dagitoy a tattao? Tinallikudandak dagiti annakyo a lallaki ken nagsapatada iti nagan dagiti saan a dios. Binussogko ida, ngem nakikamalalada ket napanda iti balay dagiti balangkantis."
                },
                "8": {
                    "verse_nr": "8",
                    "verse": "Kaslada la kadagiti kabalio a makataktakba. Aggarraigida gapu iti tarigagayda a tumakba. Tarigagayan ti tunggal lalaki ti asawa ti kaarrubana."
                },
                "9": {
                    "verse_nr": "9",
                    "verse": "Isu a saan kadi a rumbeng laeng a dusaek ida- kastoy ti pakaammo ni Yahweh- saan kadi a rumbeng laeng nga agibalesak iti nasion a kas iti daytoy?"
                },
                "10": {
                    "verse_nr": "10",
                    "verse": "Sumang-atkayo kadagiti natukad-tukad a kaubasanna ket dadaelenyo dagitoy. Ngem saanyo a dadaelen a maminpinsan dagitoy. Putdenyo dagiti sangada, agsipud ta dagitoy a sanga ket saan a nagtaud kenni Yahweh."
                },
                "11": {
                    "verse_nr": "11",
                    "verse": "Ta liniputandak a naminpinsan dagiti balay ti Israel ken Juda- kastoy ti pakaammo ni Yahweh-"
                },
                "12": {
                    "verse_nr": "12",
                    "verse": "ken inlaksiddak. Kunada, 'Saan a pudno isuna. Awanto ti dakes a mapagtengtayo, ken saantayonto a makakita iti kampilan wenno agsagaba iti panagbisin."
                },
                "13": {
                    "verse_nr": "13",
                    "verse": "Ta awanen iti serserbi dagiti profeta, maiyarigdan iti angin, ken awan a pulos ti mangipakpakaammo kadatayo iti mensahe ni Yahweh. Sagabaenda ngarud dagiti pangtada.\u201d'"
                },
                "14": {
                    "verse_nr": "14",
                    "verse": "Isu a kastoy ti kuna ni Yahweh a Manakabalin-amin, \u201cGapu ta imbagam daytoy, denggem, ngannganikon nga ikabil ti saok dita ngiwatmo. Kaslanto apuy daytoy, ket kaslanto kayo dagitoy a tattao! Ta uramennanto ida."
                },
                "15": {
                    "verse_nr": "15",
                    "verse": "Kitaem, umadanin ti panangiyegko iti maysa a nasion a maibusor kadakayo manipud iti adayo, balay ti Israel- kastoy ti pakaammo ni Yahweh- nabileg daytoy a nasion, nasion nga addan idi un-unana! Daytoy ket nasion a saanyo nga ammo ti pagsasaoda, wenno maawatan dagiti ibagada."
                },
                "16": {
                    "verse_nr": "16",
                    "verse": "Kasla silulukat a tanem ti pana daytoy. Soldadoda amin."
                },
                "17": {
                    "verse_nr": "17",
                    "verse": "Isu a maibusto dagiti apityo, kasta met dagiti annakyo a lallaki ken babbai, ken taraonyo. Kanendanto dagiti arban iti karnero ken bakbakayo; kanendanto dagiti bunga ti ubasyo ken dagiti kayo ti igos. Rebbaendanto babaen iti kampilan dagiti nasarikedkedan a siudadyo nga isu a pagtaltalkanyo."
                },
                "18": {
                    "verse_nr": "18",
                    "verse": "Ngem uray kadagidiay nga al-aldaw- kastoy ti pakaammo ni Yahweh- saanko a panggep a dadaelenkayo a naan-anay."
                },
                "19": {
                    "verse_nr": "19",
                    "verse": "inton dakayo, Israel ken Juda, ket kunayo, 'Apay nga inaramid kadatayo ni Yahweh a Diostayo amin dagitoy a banbanag? Ket sika, Jeremias, kunaemto kadakuada, 'Kas iti panangtallikudyo kenni Yahweh ken nagrukbabkayo kadagiti gangannaet a dios iti dagayo, agserbikayonto met ngarud kadagiti gangannaet iti daga a saanyo a kukua.'"
                },
                "20": {
                    "verse_nr": "20",
                    "verse": "Ipadamagmo daytoy iti balay ni Jacob ken ipangngegmo iti Juda. Kunaem,"
                },
                "21": {
                    "verse_nr": "21",
                    "verse": "'Dengngenyo daytoy, dakayo a maag a tattao nga awan pannakaawatna; addaan kadagiti mata, ngem saan a makakita. Addaanda kadagiti lapayag, ngem saan a makangngeg."
                },
                "22": {
                    "verse_nr": "22",
                    "verse": "Saankayo kadi nga agbuteng kaniak- kastoy ti pakaammo ni Yahweh-wenno agpigerger iti sangoanak? Nangikabilak iti darat a kas pannakabeddeng ti baybay, maysa nga agnanayon a paglintegan a saanna a malabsing- uray pay agpangato ken agpababa ti baybay, kaskasdi a saanna a labsingen daytoy. Uray pay agdaranudor dagiti dalluyon daytoy, saanda a lumabes iti daytoy."
                },
                "23": {
                    "verse_nr": "23",
                    "verse": "Ngem addaan iti natangken a panagpuspuso dagitoy a tattao. Nagsukir ken pimmanawda."
                },
                "24": {
                    "verse_nr": "24",
                    "verse": "Ta saanda a kunaen kadagiti puspusoda, \u201cAgbutengtayo kenni Yahweh a Diostayo, nga isu ti mangmangyeg iti tudo- ti umuna ken maudi a tudo- iti apag-isu a tiempoda, a mangipasigurado iti naituding a lawlawas a panagaapittayo.\u201d Ti kinadakesyo ti nanglapped iti pannakapasamak dagitoy a banbanag."
                },
                "25": {
                    "verse_nr": "25",
                    "verse": "Dagiti basbasolyo ti nanglapped iti iyuumay ti naimbag kadakayo."
                },
                "26": {
                    "verse_nr": "26",
                    "verse": "Ta adda nadangkes a lallaki a nailaok kadagiti tattaok. Agbanbantayda a kas iti maysa nga agar-arudok nga agtiliw kadagiti billit; mangipakatda iti palab-og ken tiliwenda dagiti tattao."
                },
                "27": {
                    "verse_nr": "27",
                    "verse": "Kas iti tangkal a napunno iti bilbillit, napnoan iti panangallilaw dagiti babbalayda. Isu a dimmakkel ken bimmaknangda."
                },
                "28": {
                    "verse_nr": "28",
                    "verse": "Limmukmegda; uray la simmileng dagiti kudilda iti kinapintas ti panagbiagda. Limmabesda kadagiti amin a beddeng ti kinadakes. Saanda nga ipakaasi ti kalintegan dagiti tattao, wenno ikanawa dagiti ulila. Rumangrang-ayda uray no saanda nga inikkan iti kalintegan dagiti agkasapulan."
                },
                "29": {
                    "verse_nr": "29",
                    "verse": "Saan kadi a nasken a dusaek ida gapu kadagitoy a banbanag- kastoy ti pakaammo ni Yahweh- ken saan kadi a rumbeng laeng a balsek ti nasion a kas iti daytoy?"
                },
                "30": {
                    "verse_nr": "30",
                    "verse": "Nakabutbuteng ken nakaal-alinggaget ti napasamak iti daga."
                },
                "31": {
                    "verse_nr": "31",
                    "verse": "Nagipadto dagiti profeta iti inaallilaw, ken agturturay dagiti papadi iti bukodda a bileg. Kaykayat dagiti tattaok ti kastoy a wagas, ngem anianto ti mapasamak iti kamaudianan?"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Birukenyo ti pagtalgedanyo, tattao ti Benjamin, babaen iti panangpanawyo iti Jerusalem. Mangpaunikayo iti tangguyob idiay Tekoa. Mangipangatokayo iti pagilasinan idiay Bet-Hakerem, agsipud ta agparparang ti kinadangkes manipud amianan; sumungsungaden ti dakkel a pannakadadael."
                },
                "2": {
                    "verse_nr": "2",
                    "verse": "Ti anak a babai ti Sion, ti napintas ken makaay-ayo a balasang, ket madadaelto."
                },
                "3": {
                    "verse_nr": "3",
                    "verse": "Mapanto kadakuada dagiti agpaspastor agraman dagiti arbanda; agpatakderdanto kadagiti tolda iti aglawlaw daytoy; agpastorto ti tunggal tao baben iti bukodna nga ima."
                },
                "4": {
                    "verse_nr": "4",
                    "verse": "Kunanto dagiti ari, \u201cIdatonyo dagiti bagbagiyo kadagiti dios para iti gubat. Tumakderkayo, rumauttayo iti tengnga ti aldaw. Saan a nasayaat a lumneken ti init ket sumipngeten."
                },
                "5": {
                    "verse_nr": "5",
                    "verse": "Ngem rumauttayo iti rabii ket dadaelentayo dagiti sarikedkedna.''"
                },
                "6": {
                    "verse_nr": "6",
                    "verse": "Ta kastoy ti kuna ni Yahweh a Mannakabalin-amin: Pukanenyo dagiti kayo ti Jerusalem, ken pagtutuonenyo a panglakub iti Jerusalem. Daytoy ti umisu a siudad a rautentayo, gapu ta napnoan daytoy iti panangidadanes."
                },
                "7": {
                    "verse_nr": "7",
                    "verse": "Kas iti bubon nga agtultuloy a mangmangted iti danum, kasta met ti panangparparnuay daytoy a siudad iti kinadakes. Kinaranggas ken riribuk ket mangmangngeg kenkuana. Agtultuloy ti panagsagaba ken didigra iti sangoanak."
                },
                "8": {
                    "verse_nr": "8",
                    "verse": "Awatem ti panangiwanwan, Jerusalem, ta no saan, tallikudanka ket dadaelenka, pagbalinenka a maysa a langalang a daga.'\u201d"
                },
                "9": {
                    "verse_nr": "9",
                    "verse": "Kastoy ti kuna ni Yahweh a Manakabalin-amin, \u201cAwan duadua nga umayda tudtoden a kas iti kaubasan dagiti nabatbati iti Israel. Igaw-atyo manen ti imayo a mangpuros iti bunga ti ubas manipud kadagiti sanga ti ubas."
                },
                "10": {
                    "verse_nr": "10",
                    "verse": "Siasino ti rumbeng a pangipakaammoak ken pangiballaagak tapno dumngegda? Kitaem! Saan a nakugit dagiti lapayagda; saanda a kabaelan ti mangipangag! Kitaem! Immay ti sao ni Yahweh kadakuada a mangiwanwan kadakuada, ngem saanda a kayat daytoy.\u201d"
                },
                "11": {
                    "verse_nr": "11",
                    "verse": "Ngem napnoanak iti pungtot ni Yahweh, Nabannogakon a mangib-ibtur iti daytoy. Kinunana kaniak, \u201cIbuyatmo daytoy kadagiti ubbing kadagiti kalsada ken kadagiti bunggoy dagiti agtutubo a lallaki. Ta maipanaw ti tunggal lalaki a kadduana ti asawana; ken tunggal nataengan a tao kasta met dagiti adun iti tawenna."
                },
                "12": {
                    "verse_nr": "12",
                    "verse": "Maitedto iti sabali dagiti balayda, agraman dagiti taltalonda ken dagiti assawada. Ta rautekto dagiti agnanaed iti daga babaen iti imak-daytoy ket pakaammo ni Yahweh-"
                },
                "13": {
                    "verse_nr": "13",
                    "verse": "ta manipud iti kanunumoan kadakuada agingga kadagiti katatan-okan \u2013 agar-aramid ti tunggal maysa kadakuada iti saan a nalinteg a pamusmusan tapno makakuarta. Manipud iti profeta agingga iti padi- manangallilaw ti tunggal maysa kadakuada."
                },
                "14": {
                    "verse_nr": "14",
                    "verse": "Ngem agasanda dagiti sugsugat dagiti tattaok iti parparawpaw laeng, no kasta a kunaenda, \u2018Kappia! Kappia!' idinto nga awan iti kappia."
                },
                "15": {
                    "verse_nr": "15",
                    "verse": "Nagbainda kadi idi nagaramidda kadagiti makarimon? Saanda a pulos a nagbain; saanda a napadasan ti nagpakumbaba. Isu a matnagdanto a kadua dagiti matnag iti tiempo a dusaek ida. Maabakdanto,\u201d kuna ni Yahweh."
                },
                "16": {
                    "verse_nr": "16",
                    "verse": "Kastoy ti kuna ni Yahweh, \u201cAgtakderkayo iti nagsangaan ti dalan ket kitaenyo; damagenyo dagiti nagkauna a pagnaan. Sadino ditoy ti nasayaat a dalan?' Ket mapankayo iti daytoy ket mangsapulkayo iti lugar a paginanaanyo. Ngem kuna dagiti tattao, Saankami a mapan.'"
                },
                "17": {
                    "verse_nr": "17",
                    "verse": "Nangdutokak kadakayo kadagiti agbantay a mangdengngeg iti tangguyob. Ngem kinunada, ' Saankaminto nga agdengngeg."
                },
                "18": {
                    "verse_nr": "18",
                    "verse": "Ngarud, dumngegkayo, dakayo a nasion! Kitaenyo, dakayo a saksi, no anianto ti mapasamak kadakuada."
                },
                "19": {
                    "verse_nr": "19",
                    "verse": "Denggem, daga! Kitaem, dandanikon iyeg ti didigra kadagitoy a tattao- ti bunga dagiti panpanunotda. Saanda nga impangag ti saok wenno ti paglintegak, ngem ketdi, linaksidda daytoy.\u201d"
                },
                "20": {
                    "verse_nr": "20",
                    "verse": "Ania ti serbina kaniak daytoy nga insenso a mapupuoran manipud idiay Seba? Wenno dagitoy a nasam-it nga ayamuom manipud iti adayo a daga? Saan a makaay-ayo kaniak dagiti datonyo a maipuor, uray pay dagiti sagutyo."
                },
                "21": {
                    "verse_nr": "21",
                    "verse": "Isu a kastoy ti kuna ni Yahweh, 'Kitaem, dandaniakon a mangikabil iti maysa a pakaitibkolan a bato kadagitoy a tattao. Maitibkoldanto iti daytoy- dagiti amma ken dagiti annak a lallaki. Mapukawto met dagiti agnanaed ken dagiti kaarrubada."
                },
                "22": {
                    "verse_nr": "22",
                    "verse": "Kastoy ti kuna ni Yahweh, \u2018Kitaem, adda tattao nga aggapu iti akin-amianan a daga nga umay. Ta nakasaganan nga umay ti dakkel a nasion manipud iti adayo a daga."
                },
                "23": {
                    "verse_nr": "23",
                    "verse": "Pidutendanto dagiti pana ken gayangda. Naulpit ken awan asida. Kasla daranudor ti baybay ti ariwawada, ken nakasakayda kadagiti kabalio a nakasagana a kas kadagiti makiranget a lallaki, dakayo nga annak a babbai ti Sion.\u201d'"
                },
                "24": {
                    "verse_nr": "24",
                    "verse": "Nangngegmi dagiti damag maipanggep kadakuada. Kimmapsut dagiti imami gapu iti tuok. Nakariknakami ti ut-ot a kas iti ut-ot ti agpaspasikal a babai."
                },
                "25": {
                    "verse_nr": "25",
                    "verse": "Saankayo a rummuar kadagiti kataltalunan, ken saankayo a magna kadagiti kalsada, ta kampilan ti kabusor ken nakabutbuteng ti adda iti aglawlaw."
                },
                "26": {
                    "verse_nr": "26",
                    "verse": "Anak a babai dagiti tattaok, agkaweska iti nakersang a lupot ket agtulidka iti katapukan gapu iti pannakaitabon iti bugbugtong nga anak. Agunnoyka iti nasaem a panagunnoy, ta kellaatto nga umay kadatayo ti mangdadael."
                },
                "27": {
                    "verse_nr": "27",
                    "verse": "\u201dPinagbalinka, Jeremias, a mangsubok kadagiti tattaok a kas maysa a manggugor iti landok, isu a sukimaten ken subokemto dagiti wagasda."
                },
                "28": {
                    "verse_nr": "28",
                    "verse": "Isuda amin ket kasukiran kadagiti tattao, a mangparpardaya kadagiti dadduma. Isuda amin ket gambang ken landok, nga agtigtignay a sidadangkes."
                },
                "29": {
                    "verse_nr": "29",
                    "verse": "Napigsa ti yuboyuban tapno maparubruban ti apuy a mangguggugor kadakuada; mapupuoran ti buli iti darang. Agtultuloy ti pananggugor kadagitoy, ngem awan serserbina, gapu ta saan a naikkat ti kinadakes."
                },
                "30": {
                    "verse_nr": "30",
                    "verse": "Maawagandanto a naibelleng a pirak, ta imbelleng ida ni Yahweh.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Daytoy ti sao nga immay kenni Jeremias manipud kenni Yahweh,"
                },
                "2": {
                    "verse_nr": "2",
                    "verse": "\u201cAgtakderka iti ruangan ti balay ni Yahweh ket iwaragawagmo daytoy a sao! Kunaem, 'Denggenyo ti sao ni Yahweh, dakayo amin iti Juda, dakayo a sumsumrek kadagitoy a ruangan tapno agdayaw kenni Yahweh."
                },
                "3": {
                    "verse_nr": "3",
                    "verse": "Kastoy ti kuna ni Yahweh a Mannakabalin amin a Dios ti Israel: Aramidenyo a nasayaat dagiti wagas ken aramidyo, ket ipalubosko nga agtultuloykayo nga agnaed iti daytoy a lugar."
                },
                "4": {
                    "verse_nr": "4",
                    "verse": "Saanyo nga italek ti bagiyo kadagiti makaallilaw a sasao a kunayo, \u201cTemplo ni Yahweh! Templo ni Yahweh! Templo ni Yahweh!\u201d"
                },
                "5": {
                    "verse_nr": "5",
                    "verse": "Ta no naan-anay nga aramidenyo a nasayaat dagiti wagas ken aramidyo; no naan-anay nga ipatungpalyo ti hustisia iti nagbaetan ti maysa a tao ken iti kaarrubana\u2014"
                },
                "6": {
                    "verse_nr": "6",
                    "verse": "no saanyo nga irurumen ti agnanaed iti daga, ti ulila, wenno ti balo, ken saankayo a mangpasayasay iti awan basolna a dara iti daytoy a disso, ken saankayo nga agdayaw kadagiti didiosen a pakaigappuan iti bukodyo a pakadangran\u2014"
                },
                "7": {
                    "verse_nr": "7",
                    "verse": "ipaluboskonto nga agtalinaedkayo iti daytoy a lugar, iti daga nga intedko kadagiti kapuonanyo manipud pay idi un-unana ken iti agnanayon."
                },
                "8": {
                    "verse_nr": "8",
                    "verse": "Kitaenyo! Agtaltalekkayo kadagiti makaallilaw a sasao a saan a makatulong kadakayo."
                },
                "9": {
                    "verse_nr": "9",
                    "verse": "Saan kadi nga agtaktakawkayo, mangpapatay ken makikamalala? Ken saan kadi a sapsapataanyo ti inuulbod ken agidatdatonkayo iti insenso kenni Baal ken agdaydayawkayo kadagiti didiosen a saanyo nga am-ammo?"
                },
                "10": {
                    "verse_nr": "10",
                    "verse": "Ket umaykayo agtakder iti sangoanak iti daytoy a balay a nakaiwaragawagan ti naganko ket kunayo, \u201cAwan iti pakaan-anoantayo,\u201d iti kasta ket maaramidyo amin dagitoy a makarimon?"
                },
                "11": {
                    "verse_nr": "11",
                    "verse": "Daytoy kadi a balay a nakanagan iti naganko ket maysa a rukib dagiti agtatakaw kadagiti matayo? Ngem dumngegkayo, nakitak daytoy\u2014 kastoy ti pakaammo ni Yahweh.'"
                },
                "12": {
                    "verse_nr": "12",
                    "verse": "Isu a mapankayo iti lugarko nga adda idiay Silo, nga impalubosko a pagtalinaedan iti naganko sipud pay idi un-unana, ket kitaenyo ti inaramidko iti daytoy gapu iti kinadangkes dagiti tattaok nga Israel."
                },
                "13": {
                    "verse_nr": "13",
                    "verse": "Isu nga ita, gapu ta inar-aramidyo amin dagitoy nga aramid\u2014 kastoy ti pakaammo ni Yahweh\u2014 nagsaoak kadakayo iti namin-adu, ngem saankayo a dimngeg. Inawagankayo, ngem saankayo a simmungbat."
                },
                "14": {
                    "verse_nr": "14",
                    "verse": "Isu a no ania ti inaramidko idiay Silo, aramidekto met iti daytoy a balay a naawagan iti naganko, ti balay a nagtalkanyo, daytoy a disso nga intedko kadakayo ken kadagiti kapuonanyo."
                },
                "15": {
                    "verse_nr": "15",
                    "verse": "Ta papanawenkayonto iti sangoanak, a kas iti panangpapanawko kadagiti amin a kakabsatyo, a dagiti amin a kaputotan ni Efraim.'"
                },
                "16": {
                    "verse_nr": "16",
                    "verse": "Ket sika, Jeremias, saanmo nga ikararagan dagitoy a tattao, ken saanka a agdung-aw wenno agkararag para kadakuada, ken saanmo ida nga ibabaet, ta saanakto a dumngeg kenka."
                },
                "17": {
                    "verse_nr": "17",
                    "verse": "Saanmo kadi a makita ti ar-aramidenda kadagiti siudad ti Juda ken kadagiti kalsada iti Jerusalem?"
                },
                "18": {
                    "verse_nr": "18",
                    "verse": "Agur-urnong dagiti annak iti kayo ken paspasgedan dagiti amma ti apuy! Agmasmasa dagiti babbai iti arina tapno agaramid iti tinapay para iti reyna dagiti langit ken agibukbukbokda kadagiti daton a mainom para kadagiti didiosen tapno rurodendak."
                },
                "19": {
                    "verse_nr": "19",
                    "verse": "Pudno kadi a rurrurodendak? \u2014 kastoy ti pakaammo ni Yahweh\u2014 saan kadi a dagiti bagbagida ti rurrurodenda, isu nga isuda metlaeng ti manglaklak-am iti pannakaibabain?"
                },
                "20": {
                    "verse_nr": "20",
                    "verse": "Isu a kastoy ti kuna ni Yahweh nga Apo, 'Kitaenyo, pumsuakto ti unget ken pungtotko iti daytoy a lugar, iti tao ken kadagiti ayup, iti kayo kadagiti tay-ak ken ti bunga iti daga. Mapuoranto daytoy ket saanto a pulos a maiddep.'"
                },
                "21": {
                    "verse_nr": "21",
                    "verse": "Kuna ni Yahweh a Mannakabalin amin a Dios ti Israel, 'Inayonyo dagiti datonyo a maipuor amin kadagiti sagutyo ken ti karne manipud kadagitoy."
                },
                "22": {
                    "verse_nr": "22",
                    "verse": "Ta idi inruarko dagiti kapuonanyo manipud iti daga ti Egipto, saanak a nagsapul iti aniaman a banag manipud kadakuada. Awan imbilinko maipanggep iti daton a maipuor amin ken kadagiti sakripisio."
                },
                "23": {
                    "verse_nr": "23",
                    "verse": "Kastoy laeng ti imbilinko kadakuada, \u201cDumngegkayo iti timekko ket Siakto iti Diosyo ken dakayonto dagiti tattaok. Isu a magnakayo iti amin a wagas nga ibilbilinko kadakayo, tapno nasayaat ti pagbanaganyo.\u201d"
                },
                "24": {
                    "verse_nr": "24",
                    "verse": "Ngem saanda a dimngeg wenno nangipangag. Nagbiagda a segun kadagiti bukod a panggep dagiti nadangkes a pusoda, isu a nagsanudda, saanda a nagtuloy."
                },
                "25": {
                    "verse_nr": "25",
                    "verse": "Manipud iti aldaw a rimmuar dagiti kapuonanyo iti daga ti Egipto agingga iti daytoy nga aldaw, imbaonko ti tunggal maysa kadagiti adipenko, dagiti profetak, kadakayo. Saanak a nagsardeng a nangiibaon kadakuada."
                },
                "26": {
                    "verse_nr": "26",
                    "verse": "Ngem saanda a dimngeg kaniak. Saanda a nangipangag. Ngem ketdi, pinatangkenda dagiti uloda. Nadangdangkesda ngem dagiti kapuonanda.'"
                },
                "27": {
                    "verse_nr": "27",
                    "verse": "Isu nga iwaragawagmo amin dagitoy a sasao kadakuada, ngem saandanto a dumngeg kenka. Iwaragawagmo dagitoy a banbanag kadakuada, ngem saandakanto a sungbatan."
                },
                "28": {
                    "verse_nr": "28",
                    "verse": "Ibagam kadakuada, 'Daytoy ket maysa a nasion a saan a dumngeg iti timek ni Yahweh a Diosna ken saanna a kayat iti agpaiwanwan. Nadadael ti kinapudno ken naikkat manipud kadagiti ngiwatda."
                },
                "29": {
                    "verse_nr": "29",
                    "verse": "Pukisam ti buokmo ken kuskusam ti bagim, ket ibellengmo ti buokmo. Agkantaka iti pangdung-aw a kanta kadagiti nawaya a lugar. Ta linaksid ken tinallikudanen ni Yahweh daytoy a henerasion gapu iti pungtotna."
                },
                "30": {
                    "verse_nr": "30",
                    "verse": "Ta nakaaramid iti dakes dagiti annak ti Juda iti imatangko\u2014 daytoy ket pakaammo ni Yahweh-nangikabilda kadagiti makarimon a banbanag iti balay a nakaiwaragawagan iti naganko, tapno matulawan daytoy."
                },
                "31": {
                    "verse_nr": "31",
                    "verse": "Ket binangonda ti altar ti Tofet nga adda iti tanap ti Ben Hinnom. Inaramidda daytoy a pangpuoranda kadagiti annakda a lallaki ken babbai\u2014 maysa a banag a saanko nga imbilin. Saanko a pulos a pinanunot daytoy."
                },
                "32": {
                    "verse_nr": "32",
                    "verse": "Isu a kitaenyo, umadanin dagiti aldaw\u2014 kastoy ti pakaammo ni Yahweh\u2014 inton saanen a maawagan daytoy iti Tofet wenno tanap ti Ben Hinnom. Agbalinto daytoy a tanap ti Pannakapapatay; agitabondanto kadagiti bangkay idiay Tofet agingga nga awan iti mabati a pagitabonan."
                },
                "33": {
                    "verse_nr": "33",
                    "verse": "Dagiti bangkay dagitoy a tattao ket agbalinto a taraon dagiti billit kadagiti tangatang ken dagiti ayup iti daga ket awanto a pulos iti mangabug kadagitoy."
                },
                "34": {
                    "verse_nr": "34",
                    "verse": "Pasardengekto kadagiti siudad ti Juda ken kadagiti kalsada ti Jerusalem, dagiti uni ti panagrag-o ken panagragsak, dagiti uni ti nobio ken ti nobia; agsipud ta agbalinto a langalang ti daga.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Iti dayta a tiempo\u2014 kastoy ti pakaammo ni Yahweh\u2014 iruardanto manipud kadagiti tanem dagiti tulang dagiti ari ti Juda ken dagiti ofisialna, dagiti tulang dagiti papadi ken dagiti profeta, ken dagiti tulang dagiti agnanaed iti Jerusalem."
                },
                "2": {
                    "verse_nr": "2",
                    "verse": "Ket iwaradanto dagitoy iti lawag ti init ken bulan ken kadagiti amin a bituen iti tangatang; dagitoy a banbanag iti tangatang a sinurot ken nagserbianda, a kinamkamatda ken binirokda, ken dinaydayawda. Saanto a maurnong wenno maitabon manen dagiti tulang. Kasladanto rugit iti rabaw ti daga."
                },
                "3": {
                    "verse_nr": "3",
                    "verse": "Iti tunggal nabatbati a lugar a nangipanak kadakuada, piliendanto ti patay imbes a biag para kadagiti bagbagida, amin a nabati pay laeng manipud iti daytoy a dakes a nasion\u2014 kastoy ti pakaammo ni Yahweh a Mannakabalin amin."
                },
                "4": {
                    "verse_nr": "4",
                    "verse": "Isu nga ibagam kadakuada, \u201cKastoy ti kuna ni Yahweh: Adda kadi siasinoman a matumba a saan a bumangon? Adda kadi siasinoman a maiyaw-awan a saan a mangikagumaan nga agsubli?"
                },
                "5": {
                    "verse_nr": "5",
                    "verse": "Apay ta dagitoy a tattao iti Jerusalem, timmallikodda ket naglaylayunen ti panagbalinda a saan a napudno kaniak? Agtultuloyda iti panangallilaw ken saanda kayat nga agbabawi."
                },
                "6": {
                    "verse_nr": "6",
                    "verse": "Sipapasnekak a dimngeg, ngem saanda a nagsao iti umno; awan ti uray maysa nga agbabawi iti kinadangkesna, awan iti agkuna, \u201cAnia iti naaramidko?\u201d Mapanda amin iti kayatda a papanan, a kasla maysa a kalakian a kabalio nga agdardaras a mapan iti gubatan."
                },
                "7": {
                    "verse_nr": "7",
                    "verse": "Uray ti kannaway idiay langit ket ammona ti umno a tiempo; ken dagiti kalapati, sallapingaw ken tipor. Umakarda met iti umno a tiempo, ngem dagiti tattaok, saanda nga ammo dagiti bilin ni Yahweh."
                },
                "8": {
                    "verse_nr": "8",
                    "verse": "Apay a kunayo, \u201cNasiribkami! Ken adda kadakami ti linteg ni Yahweh\u201d? Pudno, kitaenyo! Ti manangallilaw a pagsurat dagiti eskriba ket nangparnuay iti panangallilaw."
                },
                "9": {
                    "verse_nr": "9",
                    "verse": "Mabainanto dagiti masirib a lallaki. Nabainan ken napalab-oganda. Kitaenyo! laklaksidenda ti sao ni Yahweh, isu nga ania ti serbi ti kinasiribda?"
                },
                "10": {
                    "verse_nr": "10",
                    "verse": "Isu nga itedkonto dagiti assawada iti sabali, ken dagiti talonda kadagiti mangtagikua kadagitoy, ta manipud iti kanunumoan agingga iti kapapatgan, aminda ket nakaro ti kinaagumda! Manipud iti profeta agingga iti padi, manangallilawda amin."
                },
                "11": {
                    "verse_nr": "11",
                    "verse": "Ta inagasanda ti sugat ti anak a babai dagiti tattaok a kasla awan aniamanna a banag. Kinunada, \u201cKappia, Kappia,\u201d ngem awan ti kappia."
                },
                "12": {
                    "verse_nr": "12",
                    "verse": "Nagbainda kadi idi nagaramidda kadagiti makarimon? Saanda a nagbain. Awan iti kinapakumbabada. Isu a matnagdanto iti tiempo ti pannakadusada, a kadua dagiti natnagen. Kanibusanandanto, kuna ni Yahweh."
                },
                "13": {
                    "verse_nr": "13",
                    "verse": "Ikkatekto ida a naan-anay\u2014 kastoy ti pakaammo ni Yahweh\u2014 awanto iti bunga ti ubas, awanto met iti bunga dagiti kayo nga igos. Ta malaylayto ti bulong, ken mapukawto ti intedko kadakuada."
                },
                "14": {
                    "verse_nr": "14",
                    "verse": "Apay pay laeng nga agtugtugawtayo ditoy? Agkukuyogtayo, mapantayo kadagiti nasarikedkedan a siudad, ket agulimektayonto sadiay ta mataytayo. Ta pagulimekennatayonto ni Yahweh a Diostayo. Painomennatayonto iti sabidong, agsipud ta nagbasoltayo kenkuana."
                },
                "15": {
                    "verse_nr": "15",
                    "verse": "Mangnamnamatayo iti kappia, ngem awanto a pulos iti nasayaat. Mangnamnamatayo iti tiempo ti pannakapaimbag, ngem kitaenyo, addanto panagbuteng."
                },
                "16": {
                    "verse_nr": "16",
                    "verse": "Ti banang-es dagiti kalakian a kabaliona ket nangngeg iti Dan. Aggungungon ti entero a daga iti panaggaraigi dagiti nabileg a kabaliona. Ta umayda ket dadaelenda ti daga ken ti kinabaknang daytoy, ti siudad ken dagiti agnanaed iti daytoy."
                },
                "17": {
                    "verse_nr": "17",
                    "verse": "Ta kitaenyo, mangibaonak kadagiti uleg kadakayo, kadagiti karasaen a saanyo a mapaamo. Kagatendakayonto\u2014 kastoy ti pakaammo ni Yahweh."
                },
                "18": {
                    "verse_nr": "18",
                    "verse": "Awan iti patinggana ti ladingitko, ken masaksaktan ti pusok."
                },
                "19": {
                    "verse_nr": "19",
                    "verse": "Denggenyo, ti um-umkis a timek dagiti annak a babai dagiti tattaok manipud iti adayo a daga! Saan kadi nga adda ni Yahweh idiay Zion? Wenno saan kadi nga adda iti Zion ti arina? Apay ngarud a pinagpungtotdak gapu kadagiti imahen ken kadagiti awan serserbina a gangannaet a didiosen?"
                },
                "20": {
                    "verse_nr": "20",
                    "verse": "Naglabasen ti panagapit, nalpasen ti panawen iti kalgaw. Ngem saantayo a naisalakan."
                },
                "21": {
                    "verse_nr": "21",
                    "verse": "Masakitanak gapu iti pannakapasakit ti anak a babai dagiti tattaok. Maladingitanak kadagiti nakaam-amak a banbanag a napasamak kenkuana; Maupayak."
                },
                "22": {
                    "verse_nr": "22",
                    "verse": "Awan kadi iti agas idiay Galaad? Awan kadi iti mangngagas sadiay? Apay a saan a mapaimbag ti anak a babai dagiti tattaok?"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "No makapaadda laeng koma ti ulok iti danum, ken agbalin dagiti matak a burayok dagiti lulua! Ta kayatko koma nga agsangit iti aldaw ken rabii gapu kadagiti adda iti anak a babai dagiti tattaok, a napapatay."
                },
                "2": {
                    "verse_nr": "2",
                    "verse": "No adda laeng koma iti mangted kaniak iti lugar a pagianan dagiti agdaldaliasat idiay let-ang, a mabalinko a papanan tapno panawak dagiti tattaok. No mabalinko laeng koma ida a panawan, agsipud ta mannakikamalalada amin, bunggoy dagiti mangliliput!"
                },
                "3": {
                    "verse_nr": "3",
                    "verse": "Imbaga ni Yahweh, \u201cAgibagbagada kadagiti palso a banbanag babaen kadagiti dilada, nga isu dagiti manangallilaw a baida, ngem saanda a nabileg iti kinapudno iti rabaw ti daga. Agtultuloy ti panagtignayda iti dinadangkes. Saandak nga am-ammo.\u201d"
                },
                "4": {
                    "verse_nr": "4",
                    "verse": "Tunggal maysa kadakayo, agannadkayo iti kaarrubayo ken saankayo nga agtalek iti siasinoman a kabsat. Ta tunggal kabsat ket maysa a manangallilaw ken tunggal kaarruba ket mamarpardaya."
                },
                "5": {
                    "verse_nr": "5",
                    "verse": "Laisen ti tunggal lalaki ti kaarrubana ken saan nga agsao iti pudno. Mangisuro dagiti dilada kadagiti makaallilaw a banbanag. Nabannogda manipud iti panagaramid iti nakaro a basol."
                },
                "6": {
                    "verse_nr": "6",
                    "verse": "Agbibiagka iti tengnga ti panangallilaw; iti panangallilawda ket agkedkedda a mangbigbig kaniak\u2014 kastoy ti pakaammo ni Yahweh.\u201d"
                },
                "7": {
                    "verse_nr": "7",
                    "verse": "Isu a kastoy ti kuna ni Yahweh a Mannakabalin amin, \u201cKitaem, dandanikon ida a suboken. Sukimatek ida. Kasano pay ti rumbeng a panagtignayko para kadagiti annak a babai dagiti tattaok?"
                },
                "8": {
                    "verse_nr": "8",
                    "verse": "Dagiti dilada ket kasla natiradan a pana; saan a pudno dagiti ibagbagada. Kadagiti ngiwatda ket iwaragawagda ti kappia kadagiti kaarrubada, ngem kadagiti pusoda ket padpadaananda ida."
                },
                "9": {
                    "verse_nr": "9",
                    "verse": "Saan kadi a rumbeng a dusaek ida gapu kadagitoy a banbanag\u2014 kastoy ti pakaammo ni Yahweh\u2014 ken saan kadi a rumbeng a balsek ti nasion a kas iti daytoy?"
                },
                "10": {
                    "verse_nr": "10",
                    "verse": "Agkantaak iti kanta a panagladingit ken panagdung-aw para kadagiti banbantay, ken maikantanto ti kanta a pangdung-aw para kadagiti pagaraban. Ta napuoran dagitoy isu nga awan iti mabalin a lumasat kadagitoy. Saandanto a mangngeg ti emmak ti aniaman a baka. Pimmanaw amin dagiti billit iti tangatang ken dagiti ayup."
                },
                "11": {
                    "verse_nr": "11",
                    "verse": "Isu a pagbalinekto ti Jerusalem a gabsuon iti pannakadadael, a pagnaedan dagiti atap nga aso. Pagbalinek dagiti siudad ti Juda a nadadael a lugar nga awan iti agnanaed."
                },
                "12": {
                    "verse_nr": "12",
                    "verse": "Siasino ti masirib a tao a makaawat iti daytoy? Ania ti iwaragawag kenkuana ti ngiwat ni Yahweh tapno mabalinna nga ipadamag daytoy? Apay a nadadael ti daga? Nadadael daytoy a kas iti let-ang, nga awan iti siasinoman a mabalin a lumasat iti daytoy."
                },
                "13": {
                    "verse_nr": "13",
                    "verse": "Kuna ni Yahweh, \u201cDaytoy ket gapu ta tinallikudanda dagiti lintegko nga intedko a tungpalenda, gapu ta saanda a dumngeg iti timekko wenno agbiag babaen iti daytoy."
                },
                "14": {
                    "verse_nr": "14",
                    "verse": "Daytoy ket gapu ta nagbiagda a sinurotda dagiti nasukir a pusoda ken nagdayawda kadagiti Baal a kas insuro kadakuada dagiti ammada nga aramidenda."
                },
                "15": {
                    "verse_nr": "15",
                    "verse": "Isu a kastoy ti kuna ni Yahweh a Mannakabalin amin a Dios ti Israel, 'Kitaem, dandanikon pakanen dagitoy a tattao iti ajenjo ken painumen iti nasabidongan a danum."
                },
                "16": {
                    "verse_nr": "16",
                    "verse": "Kalpasanna, iwaraskonto ida kadagiti nasion a saanda nga ammo, saanda nga ammo ken saan met nga ammo dagiti kapuonanda. Mangibaonakto iti kampilan a mangkamat kadakuada agingga a madadaelko ida a naan-anay.\u201d"
                },
                "17": {
                    "verse_nr": "17",
                    "verse": "Kastoy ti kuna ni Yahweh a Mannakabalin amin, \u201cPanunotenyo ti maipapan iti daytoy: Mangayabkayo kadagiti kumakanta iti pangdung-aw; paumayenyo ida. Mangibaonkayo iti mapan mangayab kadagiti babbai a nalaing nga agdung-aw; paumayenyo ida."
                },
                "18": {
                    "verse_nr": "18",
                    "verse": "Apuraenyo ida ket agkantada iti naladingit a kanta kadatayo, tapno agtedted dagiti lua kadagiti matatayo ken agayus ti danum kadagiti kalub iti matatayo."
                },
                "19": {
                    "verse_nr": "19",
                    "verse": "Ta ti ikkis ti panagdung-aw ket mangngeg idiay Zion, 'No kasano a nadadaeltayo. Naibabaintayo iti napalalo, ta pinanawantayo ti daga agsipud ta rinebbada dagiti babbalaytayo.'"
                },
                "20": {
                    "verse_nr": "20",
                    "verse": "Isu a dakayo a babbai, denggenyo ti sao ni Yahweh; ipangagyo dagiti mensahe nga aggapu iti ngiwatna. Kalpasanna, suroanyo dagiti annakyo a babbai iti naladingit a kanta, ken pangdung-aw a kanta iti tunggal kaarruba a babai."
                },
                "21": {
                    "verse_nr": "21",
                    "verse": "Ta simrek ti patay kadagiti tawatayo; umuneg daytoy kadagiti palasiotayo. Dadaelenna daytoy dagiti ubbing iti ruar, ken dagiti agtutubo kadagiti kalkalsada ti siudad."
                },
                "22": {
                    "verse_nr": "22",
                    "verse": "Ipakaammom daytoy, 'Kastoy ti pakaammo ni Yahweh\u2014 dagiti bangkay dagiti lallaki ket maiwara a kasla rugit kadagiti tay-ak, ken kasla garami a nabati kalpasan dagiti agan-ani, ket awanto ti siasinoman a mangurnong kadakuada.'\u201d"
                },
                "23": {
                    "verse_nr": "23",
                    "verse": "Kastoy ti kuna ni Yahweh, \u201cSaan koma ipannakkel ti nasirib a tao ti kinasiribna, wenno ti mannakigubat ti bilegna. Saan koma ipannakkel ti nabaknang a tao iti kinabaknangna."
                },
                "24": {
                    "verse_nr": "24",
                    "verse": "Ta no ipannakkel ti maysa a tao iti aniaman a banag, daytoy koma ti ipannakkelna, ti pannakaaddana iti kinasaririt ken pannakaammo kaniak. Ta siak ni Yahweh, nga agtigtignay nga addaan iti kinapudno iti tulag, hustisia ken kinalinteg iti daga. Ta daytoy dagiti pakaragsakak\u2014 kastoy ti pakaammo ni Yahweh.\u201d"
                },
                "25": {
                    "verse_nr": "25",
                    "verse": "\u201cKitaem, umadanin dagiti aldaw\u2014 kastoy ti pakaammo ni Yahweh\u2014 inton dusaek amin dagiti nakugit nga iti laeng bagida."
                },
                "26": {
                    "verse_nr": "26",
                    "verse": "Dusaekto ti Egipto ken ti Juda, ti Edom, dagiti tattao ti Ammon, ti Moab, ken dagiti amin a tattao a mangpukpukis kadagiti buokda, nga agnanaed idiay disierto. Ta amin dagitoy a nasion ket saan a nakugit, ken amin dagiti balay ti Israel ket addaan iti saan a nakugit a puso.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ipangagyo ti sao nga ibagbaga ni Yahweh kadakayo, balay ti Israel."
                },
                "2": {
                    "verse_nr": "2",
                    "verse": "Kastoy ti kuna ni Yahweh, 'Saanyo nga sursuroen dagiti wagas dagiti nasion, ken saankayo a maupay gapu kadagiti pagilasinan kadagiti langit, ta naupay dagiti nasion gapu kadagitoy."
                },
                "3": {
                    "verse_nr": "3",
                    "verse": "Ta awan serserbina dagiti kaugalian dagiti tattao. Ta adda mangputed iti kayo idiay kabakiran; aramiden daytoy dagiti ima ti kumikitikit babaen iti wasay."
                },
                "4": {
                    "verse_nr": "4",
                    "verse": "Kalpasanna, arkosanda daytoy iti pirak ken balitok. Palagdaenda daytoy babaen iti martilio ken kadagiti lansa tapno saan a matumba."
                },
                "5": {
                    "verse_nr": "5",
                    "verse": "Dagitoy a didiosen ket kasla kadagiti bambanti iti taltalon a namulaan iti pipino, ta awan iti maibaga dagitoy. Masapul a maawit dagitoy, ta saanda a pulos a makaaddang. Saankayo nga agbuteng kadagitoy, ta saanda a makaiyeg iti dakes, wenno makaaramid iti aniaman a nasayaat.'\u201d"
                },
                "6": {
                    "verse_nr": "6",
                    "verse": "Awan iti kas kenka, O Yahweh. Naindaklanka, ken ti naganmo ket mabigbigbig gapu iti pannakabalinmo."
                },
                "7": {
                    "verse_nr": "7",
                    "verse": "Siasino koma ti saan nga agbuteng kenka, ari dagiti nasion? Ta daytoy ti maikari kenka, ta awan iti kas kenka kadagiti amin a nasirib a lallaki kadagiti nasion wenno kadagiti amin a pagarianda."
                },
                "8": {
                    "verse_nr": "8",
                    "verse": "Agpapadada amin, nakuneng ken maagda, adalan ida dagiti didiosen a kayo laeng."
                },
                "9": {
                    "verse_nr": "9",
                    "verse": "Mangiyegda iti napitpit a pirak manipud Tarsis, ken balitok manipud Ufas nga inaramid dagiti kumikitikit, kadagiti ima dagiti platero. Asul ken lila dagiti kawes dagitoy. Inaramid dagiti nalalaing a lallakida dagitoy amin a banbanag."
                },
                "10": {
                    "verse_nr": "10",
                    "verse": "Ngem ni Yahweh ti pudno a Dios. Isuna ti sibibiag a Dios ken agnanayon nga ari. Aggingined ti daga gapu iti ungetna, ket saan a maibturan dagiti nasion ti ungetna."
                },
                "11": {
                    "verse_nr": "11",
                    "verse": "Agsaokanto kadakuada a kastoy, \u201cDagiti dios a saan a nangaramid kadagiti langit ken daga ket mapukawto manipud iti daga ken manipud iti sirok dagitoy a langit.\u201d"
                },
                "12": {
                    "verse_nr": "12",
                    "verse": "Ti nangaramid ti daga babaen iti pannakabalinna ket imbangonna ti namaga a daga babaen iti kinasiribna ken inyukradna dagiti langit babaen iti pannakaawatna."
                },
                "13": {
                    "verse_nr": "13",
                    "verse": "Ti timekna ket pagdaranudorenna dagiti danum kadagiti langit, ken pangatoenna ti angep manipud iti pungto ti daga. Ar-aramidenna ti kimat para iti tudo ken parparuarenna ti angin iti pangiduldulinanna."
                },
                "14": {
                    "verse_nr": "14",
                    "verse": "Nagbalinen a nakuneng ti tunggal lalaki, awan pannakaammona. Tunggal agkitkitikit ket maibabain gapu kadagiti didiosenna. Ta saan a pudno ti sinukogna a ladawan; awan iti biag kadagitoy."
                },
                "15": {
                    "verse_nr": "15",
                    "verse": "Awan serserbida, inaramid dagitoy dagiti mananglais; mapukawdanto iti tiempo ti pannakadusada."
                },
                "16": {
                    "verse_nr": "16",
                    "verse": "Ngem ti Dios, a pagdaydayawan ni Jacob ket saan a kastoy, ta isuna ti nangsukog kadagiti amin a banbanag. Ti Israel ket ti tribu a tawidna; Yahweh a Mannakabalin amin ti naganna."
                },
                "17": {
                    "verse_nr": "17",
                    "verse": "Urnongenyo dagiti sanikuayo ket panawanyo ti daga, dakayo a tattao nga agnanaed iti siudad a pinalawlawan dagiti kabusor."
                },
                "18": {
                    "verse_nr": "18",
                    "verse": "Ta kastoy ti kuna ni Yahweh, \u201cKitaenyo, dandanikon papanawen dagiti agnanaed iti daga iti daytoy a tiempo. Pagrigatekto ida ket makariknadanto daytoy.\u201d"
                },
                "19": {
                    "verse_nr": "19",
                    "verse": "Asiak pay! Gapu kadagiti natukkol a tulangko, nagnunog ti sugatko. Isu a kinunak, \u201cSigurado a panagtuok daytoy, ngem masapul nga ibturak."
                },
                "20": {
                    "verse_nr": "20",
                    "verse": "Nadadael ti toldak, ken amin dagiti tali ti toldak ket napugsat. Inyadayoda kaniak dagiti annakko, isu nga awandan. Awanen iti mangiyukrad iti toldak wenno mangingato kadagiti kurtina ti toldak."
                },
                "21": {
                    "verse_nr": "21",
                    "verse": "Ta nagbalinen a maag dagiti agpaspastor. Saanda a sapsapulen ni Yahweh, isu a saanda nga agballigi; nawarawara amin dagiti arbanda."
                },
                "22": {
                    "verse_nr": "22",
                    "verse": "Dimtengen dagiti damag, \u201cKitaenyo! Umayen! Adda napigsa a gingined nga umay manipud iti daga iti amianan a mangdadael kadagiti siudad ti Juda, ket agbalin a pagnaedan dagiti atap nga aso.\u201d"
                },
                "23": {
                    "verse_nr": "23",
                    "verse": "Ammok O Yahweh, a ti dalan ti maysa a tao ket saan nga agtaud iti bagina. Awan ti tao a magmagna ti mangiturturong kadagiti bukodna nga addang."
                },
                "24": {
                    "verse_nr": "24",
                    "verse": "Iwanwannak, O Yahweh, a nabuyugan iti hustisia, ngem saan a gapu iti ungetmo, ta amangan no dadaelennak."
                },
                "25": {
                    "verse_nr": "25",
                    "verse": "Ibukbokmo ti pungtotmo kadagiti nasion a saan a makaam-ammo kenka ken kadagiti pamilia a saan nga umawag iti naganmo. Ta inalun-onda ni Jacob ken inibusda isuna tapno madadael isuna a naan-anay ken marebbada ti pagnanaedanna."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Kastoy ti sao nga immay kenni Jeremias manipud kenni Yahweh, kinunana,"
                },
                "2": {
                    "verse_nr": "2",
                    "verse": "\u201cDumngegka kadagiti sasao iti daytoy a tulag, ket ibagam dagitoy iti tunggal tao iti Juda ken kadagiti agnanaed iti Jerusalem."
                },
                "3": {
                    "verse_nr": "3",
                    "verse": "Ibagam kadakuada, 'Kastoy ti kuna ni Yahweh a Dios ti Israel: Mailunod ti siasinoman a saan a dumngeg kadagiti sasao iti daytoy a tulag."
                },
                "4": {
                    "verse_nr": "4",
                    "verse": "Daytoy ti tulag nga imbilinko kadagiti kapuonanyo a tungpalenda iti aldaw nga inruarko ida iti daga ti Egipto, manipud iti urno a paglunagan iti landok. Kinunak, \u201cDumngegkayo iti timekko ket aramidenyo amin dagitoy a banbanag a kas imbilinko kadakayo, ta agbalinkayonto a tattaok ket Siakto ti Diosyo.\u201d"
                },
                "5": {
                    "verse_nr": "5",
                    "verse": "Agtulnogkayo kaniak tapno patalgedak ti sapata nga inkarik kadagiti kapuonanyo, ti sapata nga itedko kadakuada ti daga nga agay-ayus iti gatas ken diro, a pagnanaedanyo ita.'\u201d Ket siak a ni Jeremias, simmungbatak a kinunak, \u201cWen, Yahweh!\u201d"
                },
                "6": {
                    "verse_nr": "6",
                    "verse": "Kinuna ni Yahweh kaniak, \u201cIwaragawagmo amin dagitoy a banbanag kadagiti siudad ti Juda ken kadagiti kalsada ti Jerusalem. Ibagam, 'Dumngegkayo kadagiti sasao iti daytoy a tulag ken tungpalenyo dagitoy."
                },
                "7": {
                    "verse_nr": "7",
                    "verse": "Ta napasnekak a nangted kadagiti bilin kadagiti kapuonanyo manipud iti aldaw a panangiruarko kadakuada iti daga ti Egipto agingga iti daytoy nga agdama a tiempo, sipipingetak a nangballaag kadakuada a kunak, \u201cDumngegkayo iti timekko.'\u201d"
                },
                "8": {
                    "verse_nr": "8",
                    "verse": "Ngem saanda a dimngeg wenno nangipangag. Magmagna ti tunggal tao iti kinasukir iti nadangkes a pusona. Isu nga inyegko a maibusor kadakuada dagiti amin a lunod iti daytoy a tulag nga imbilinko nga umay kadakuada. Ngem saan latta a nagtulnog dagiti tattao.\u201d"
                },
                "9": {
                    "verse_nr": "9",
                    "verse": "Simmaruno a kinuna ni Yahweh kaniak, \u201cMaysa a panggep nga agaramid iti dakes ti natakuatan kadagiti lallaki ti Juda ken kadagiti agnanaed iti Jerusalem."
                },
                "10": {
                    "verse_nr": "10",
                    "verse": "Sinublianda dagiti kinadakes dagiti kauunaan a kapuonanda, a nagkedked a dumngeg iti saok, ngem ketdi kinamatda dagiti didiosen tapno agdayawda kadagitoy. Sinalungasing ti balay ti Israel ken ti balay ti Juda ti tulagko a nakitulagak kadagiti kapuonanda."
                },
                "11": {
                    "verse_nr": "11",
                    "verse": "Isu a kastoy ti kuna ni Yahweh, \u201cAdtoy, ngannganikon nga iyeg ti didigra kadakuada, didigra a saandanto a kabaelan a libasan. Ket umawagdanto kaniak, ngem saankonto ida a denggen."
                },
                "12": {
                    "verse_nr": "12",
                    "verse": "Mapan umawag dagiti siudad ti Juda ken dagiti agnanaed iti Jerusalem kadagiti didiosen a pagdatdatonanda, ngem sigurado a saanto ida nga isalakan dagitoy iti tiempo iti didigrada."
                },
                "13": {
                    "verse_nr": "13",
                    "verse": "Ta maipada ti bilang dagiti didiosenyo iti bilang dagiti siudadyo, Juda. Ket nangaramidkayo kadagiti nakababain nga altar idiay Jerusalem, altar a pagpupuoran iti insenso para kenni Baal, a maipada iti bilang dagiti kalsada iti daytoy."
                },
                "14": {
                    "verse_nr": "14",
                    "verse": "Isu a sika a mismo Jeremias, masapul a saanmo nga ikararagan dagitoy a tattao. Masapul a saanka nga agdung-aw wenno agkararag a maipaay kadakuada. Ta saankonto ida a denggen inton umawagda kaniak iti tiempo a madidigrada."
                },
                "15": {
                    "verse_nr": "15",
                    "verse": "Apay nga adda pay laeng iti balayko dagiti ipatpategko a tattao, nga addaan kadagiti nadangkes a panggep? Ta saan a makatulong kadakayo ti karne a nailasin para kadagiti datonyo gapu ta nakaaramidkayo iti dakes ket nagragsakkayo pay iti daytoy."
                },
                "16": {
                    "verse_nr": "16",
                    "verse": "Idi, inawagannakayo ni Yahweh a kas naraboy a kayo nga olibo, napintas nga addaan makaay-ayo a bunga. Ngem sinilmutanna ti rabaw daytoy nga aguni a kasla daranudor ti maysa a bagyo; maspakto dagiti sanga daytoy."
                },
                "17": {
                    "verse_nr": "17",
                    "verse": "Ta ni Yahweh a Mannakabalin-amin, a nangimula kadakayo, ket nangibaon iti didigra kadakayo gapu kadagiti dakes nga aramid nga inaramid ti balay ti Israel ken ti balay ti Juda- pinaungetdak gapu iti panagdatdatonda kenni Baal.'\u201d"
                },
                "18": {
                    "verse_nr": "18",
                    "verse": "Impakaammo ni Yahweh kaniak dagitoy a banbanag, isu a naammoak dagitoy. Sika, O Yahweh, impakitam kaniak dagiti aramidda."
                },
                "19": {
                    "verse_nr": "19",
                    "verse": "Kaiyarigak iti maysa nga urbon a karnero a maiturturong iti pagpartian. Saanko nga ammo a nagpanggepda iti maibusor kaniak a kunada, \u201cDadaelentayo ti kayo agraman ti bunga daytoy! Pukanentayo isuna manipud iti daga dagiti nabbiag tapno saanton a malagip ti naganna.\u201d"
                },
                "20": {
                    "verse_nr": "20",
                    "verse": "Ngem ni Yahweh a Mannakabalin-amin ti nalinteg nga ukom a mangsuksukimat iti puso ken panunot. Maimatangakto ti panangbalesmo kadakuada, ta inyasugko kenka daytoy a banag maipapan kaniak."
                },
                "21": {
                    "verse_nr": "21",
                    "verse": "Isu a kastoy ti kuna ni Yahweh maipapan kadagiti tattao ti Anatot nga agpangpanggep a mangpukaw iti biagmo, \u201cKunada, 'Masapul a saanka nga agipadto babaen iti nagan ni Yahweh, ta no saan, matayka babaen kadagiti imami.'"
                },
                "22": {
                    "verse_nr": "22",
                    "verse": "Isu a kastoy ti kuna ni Yahweh a Mannakabalin-amin, 'Kitaem, dusaekto ida. Matayto dagiti nasisiglat ken napipigsa nga agtutuboda a lallaki babaen iti kampilan. Matayto dagiti annakda a lallaki ken babbai gapu iti bisin."
                },
                "23": {
                    "verse_nr": "23",
                    "verse": "Awanto ti mabati kadakuada, gapu ta mangiyegak iti didigra kadagiti tattao ti Anatot, maysa a tawen ti pannakadusada.\u201d"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Nalintegka, O Yahweh, tunggal adda iyegko kenka a saan a pagkikinnaawatan. Pudno a rumbeng nga ibagak kenka ti rasonko nga agriri: Apay nga agballigi dagiti wagas dagiti nadangkes? Naballigi dagiti amin a tattao a saan a napudno."
                },
                "2": {
                    "verse_nr": "2",
                    "verse": "Inmulam ida ket nagramutda. Agtultuloy ti panagbungbungada. Asidegka kadakuada kadagiti ngiwatda, ngem adayoka kadagiti pusoda."
                },
                "3": {
                    "verse_nr": "3",
                    "verse": "Ngem Sika a mismo O Yahweh, am-ammonak. Nakitanakon ken nasukimatmon ti pusok. Iguyodmo ida a kasla karnero a mapan iti pagpartian. Ilasinmo ida para iti aldaw ti pannakapapatay."
                },
                "4": {
                    "verse_nr": "4",
                    "verse": "Kasano pay kabayag ti panagladladingit ti daga, ken ti panaglaylay dagiti mula iti tunggal talon gapu iti kinadangkes dagiti agnanaed iti daytoy? Naibusen dagiti narungsot nga ayup ken dagiti billit. Kinapudnona, kuna dagiti tattao, \u201cSaan nga ammo ti Dios ti mapasamakto kadatayo.\u201d"
                },
                "5": {
                    "verse_nr": "5",
                    "verse": "Kinuna ni Yahweh, \u201cTa no sika, Jeremias, ket nagtarayka a nakikuyog kadagiti magmagna a suldado, ket binannogdaka, kasano ka ngarud a makilumba kadagiti kabalio? No maitublakka iti nawaya ken natalged nga away, kasanonto ngarud no addaka iti kasamekan iti igid ti Jordan?"
                },
                "6": {
                    "verse_nr": "6",
                    "verse": "Ta uray dagiti kabsatmo ken ti pamilia ti amam ket liniputandaka ket uray dala inwaragawag ti panangilaksidda kenka. Saanka nga agtalek kadakuada, uray no nasayaat dagiti ibagbagada kenka."
                },
                "7": {
                    "verse_nr": "7",
                    "verse": "Pinanawakon ti balayko; binaybay-akon ti tawidko. Intedkon dagiti patpatgek a tattaok kadagiti ima dagiti kabusorna."
                },
                "8": {
                    "verse_nr": "8",
                    "verse": "Nagbalin ti tawidko a kasla leon iti kasamekan kaniak; bumusbusor isuna kaniak babaen iti bukodna a timek, isu a kagurak isuna."
                },
                "9": {
                    "verse_nr": "9",
                    "verse": "Kasla atap nga aso ti napateg a sanikuak, ken agtayabtayab dagiti billit a mangmangan iti padada nga ayup iti ngatwen ti ulona. Mapankayo, ummongenyo dagiti amin a sibibiag a parsua kadagiti tay-ak, ket iyegyo ditoy tapno kanenda ida."
                },
                "10": {
                    "verse_nr": "10",
                    "verse": "Dinadael ti adu nga agipaspastor ti kaubasak. Binaddebaddekanda ti entero a bingayko a daga, pinagbalinda a let-ang ti napintas a bingayko, maysa a langalang. Pinagbalinda isuna a langalang. Nagladingitak gapu kenkuana; langalang isuna."
                },
                "11": {
                    "verse_nr": "11",
                    "verse": "Nagbalinen a langalang ti entero a daga, ta awan ti tao a mangaywan iti daytoy."
                },
                "12": {
                    "verse_nr": "12",
                    "verse": "Dimteng dagiti manangdadael a maibusor kadagiti amin nga ungaong a lugar idiay let-ang, ta agdakdakiwas ti kampilan ni Yahweh manipud iti maysa a pungto ti daga agingga iti sabali a pungto ti daga. Awan iti kinatalged iti daga iti aniaman a sibibiag a parsua."
                },
                "13": {
                    "verse_nr": "13",
                    "verse": "Nagmulada iti trigo ngem nagapitda kadagiti nasiit a mula. Nabannogda iti panagtrabaho ngem awan iti nagunggonada. Isu nga agbainkayo iti nagunggunayo gapu iti pungtot ni Yahweh.\u201d"
                },
                "14": {
                    "verse_nr": "14",
                    "verse": "Kastoy ti kuna ni Yahweh maibusor kadagiti amin a kaarrubak, dagiti nadangkes a nangdadael iti sanikua nga impatawidko kadagiti tattaok nga Israelita, \u201cKitaem, Siakto ti mangparut kadakuada manipud iti bukodda a daga, ken parutekto ti balay ti Juda iti nagtetengngaanda."
                },
                "15": {
                    "verse_nr": "15",
                    "verse": "Ket kalpasan ti panangparutko kadagitoy a nasion, mapasamakto a kaasiakto ida ken isublik ida; isublikto ida- tunggal tao iti tawidna ken iti dagana."
                },
                "16": {
                    "verse_nr": "16",
                    "verse": "Mapasamakto a no adalen a naimbag dagidiay a nasion dagiti wagas dagiti tattaok, nga agsapatada iti naganko a kunaenda, 'Iti nagan ni Yahweh nga adda iti agnanayon!' a kas iti insuroda kadagiti tattaok a panagsapatada kenni Baal, ket makipagnaeddanto kadagiti tattaok."
                },
                "17": {
                    "verse_nr": "17",
                    "verse": "Ngem no adda iti saan a dumngeg, parutekto ngarud dayta a nasion. Siguradonto a maparut ken madadael daytoy- daytoy ket pakaammo ni Yahweh.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Kastoy ti kinuna ni Yahweh kaniak, \u201cMapanka gumatang iti akin-uneg a pagan-anay a lino ket ibidangmo daytoy, ngem saanmo pay laeng a basaen daytoy.\u201d"
                },
                "2": {
                    "verse_nr": "2",
                    "verse": "Isu a gimmatangak iti akin-uneg a pagan-anay a kas imbilin ni Yahweh, ket imbidangko daytoy."
                },
                "3": {
                    "verse_nr": "3",
                    "verse": "Kalpasanna, immay ti sao ni Yahweh kaniak iti maikadua a daras a kinunana,"
                },
                "4": {
                    "verse_nr": "4",
                    "verse": "\u201cAlaem ti akin-uneg a pagan-anay a ginatangmo a nakabarikes iti siketmo, tumakderka ket mapanka idiay Eufrates. Ilemmengmo daytoy sadiay iti maysa a rengngat iti bato.\u201d"
                },
                "5": {
                    "verse_nr": "5",
                    "verse": "Isu a napanak ket inlemmengko daytoy idiay Eufrates a kas imbilin ni Yahweh kaniak."
                },
                "6": {
                    "verse_nr": "6",
                    "verse": "Kalpasan iti adu nga aldaw, kinuna ni Yahweh kaniak, \u201cTumakderka ket agsublika idiay Eufrates. Alaem manipud sadiay ti akin-uneg a pagan-anay nga imbagak kenka nga ilemmengmo.\u201d"
                },
                "7": {
                    "verse_nr": "7",
                    "verse": "Isu a nagsubliak idiay Eufrates ket kinalik ti akin-uneg a pagan-anay iti nangilemmengak iti daytoy. Ngem idi kinitak, nadadael ti akin-uneg a pagan-anay; awanen iti serserbi daytoy."
                },
                "8": {
                    "verse_nr": "8",
                    "verse": "Kalpasanna, immay manen ti sao ni Yahweh kaniak a kinunana,"
                },
                "9": {
                    "verse_nr": "9",
                    "verse": "\u201cKastoy ti kuna ni Yahweh: Iti kasta met laeng a wagas, dadaelekto ti napalalo a kinatangsit ti Juda ken ti Jerusalem."
                },
                "10": {
                    "verse_nr": "10",
                    "verse": "Dagitoy a nadangkes a tattao a nagkedked a dumngeg iti saok, nga agbibiag iti kinatangken ti pusoda, a simmurot kadagiti didiosen tapno agdayaw ken agrukbabda kadagitoy- kasladanto iti daytoy nga akin-uneg a pagan-anay nga awan serserbina."
                },
                "11": {
                    "verse_nr": "11",
                    "verse": "Ta kas iti irut ti pannakaisuot ti akin-uneg a pagan-anay iti siket ti maysa a tao, kasta ti panangpakapetko kaniak kadagiti amin a balay ti Israel ken kadagiti amin a balay ti Juda- kastoy ti pakaammo ni Yahweh- nga agbalin a tattaok, a mangiyeg kaniak iti panangbigbig, panangdayaw ken panagraem. Ngem saanda a dumngeg kaniak."
                },
                "12": {
                    "verse_nr": "12",
                    "verse": "Isu a masapul nga ibagam daytoy a sao kadakuada, 'Kastoy ti kuna ni Yahweh a Dios ti Israel: Tunggal karamba ket mapunnonto iti arak.' Kunaendanto kenka, \u201cSaanmi aya nga ammo a pudno a mapunnonto iti arak ti tunggal karamba?'"
                },
                "13": {
                    "verse_nr": "13",
                    "verse": "Isu nga ibagam kadakuada, 'Kastoy ti kuna ni Yahweh: Kitaem, ngannganikon barteken ti tunggal agnanaed iti daytoy a daga, dagiti ari a nakatugaw iti trono ni David, dagiti padi, dagiti profeta ken dagiti amin nga agnanaed iti Jerusalem."
                },
                "14": {
                    "verse_nr": "14",
                    "verse": "Ket pagbibinnusurekto dagiti tattao, dagiti amma ken dagiti annak- kastoy ti pakaammo ni Yahweh- saankonto ida a kaasian wenno makarikna iti panangisakit, ken saankonto ida nga ispalen iti pannakadadael.'\u201d"
                },
                "15": {
                    "verse_nr": "15",
                    "verse": "Dumngegkayo ken ipangagyo. Saankayo nga agtangtangsit, ta ni Yahweh ti nagsao."
                },
                "16": {
                    "verse_nr": "16",
                    "verse": "Dayawenyo ni Yahweh a Diosyo sakbay nga iyegna ti kinasipnget, ken sakbay a pagtibkulennakayo kadagiti bantay iti sumipnget. Ta mangnamnamakayo iti lawag, ngem pagsipngetennanto iti kasta unay ti lugar, pagbalinenna a nasipnget nga ulep."
                },
                "17": {
                    "verse_nr": "17",
                    "verse": "Isu a no saankayo a dumngeg, agsangitak nga agmaymaysa gapu iti kinatangsityo. Siguradonto nga agsangitak ken agayus dagiti luak, ta naipanaw a kas balud ti arban ni Yahweh."
                },
                "18": {
                    "verse_nr": "18",
                    "verse": "Ibagam iti ari ken iti ina a reyna, ''Agpakumbabakayo ket agtugawkayo, ta naikkaten dagiti korona iti uloyo, ti kinatan-okyo ken ti dayagyo.'"
                },
                "19": {
                    "verse_nr": "19",
                    "verse": "Mairekepto dagiti siudad idiay Negeb, ket awan ti manglukat kadagitoy. Ti Juda ket maipanawto a kas balud, maipanawto a kas balud dagiti amin nga adda iti daytoy."
                },
                "20": {
                    "verse_nr": "20",
                    "verse": "Tumangadka ket kitaem dagiti um-umay manipud iti amianan. Ayan ti arban nga intedna kenka, ti arban a napintas unay kenka?"
                },
                "21": {
                    "verse_nr": "21",
                    "verse": "Anianto ngata ti ibagam inton ikabil ni Yahweh iti ngatoem dagiti sinuroam tapno agbalin a gagayyemmo? Saan aya a dagitoy ti pangrugian dagiti ut-ot a mangparigatto kenka a kas iti maysa a babai nga agpaspasikal?"
                },
                "22": {
                    "verse_nr": "22",
                    "verse": "Ket mabalin a kunaem iti pusom, 'Apay a mapaspasamak kaniak dagitoy a banbanag?' Dagiti nakaad-adu unay a basolmo it makagapu a nailukais dagiti paldam ken nagundawayanka."
                },
                "23": {
                    "verse_nr": "23",
                    "verse": "Kabaelan aya a sukatan dagiti tattao ti Kuz dagiti maris ti kudilda, wenno kabaelan aya a sukatan ti maysa a leopardo ti labang daytoy? No kabaelanda, sika a mismo, uray naruamka iti kinadangkes, mabaelam koma met ngarud ti agaramid iti nasayaat."
                },
                "24": {
                    "verse_nr": "24",
                    "verse": "Isu nga iwarawarakto ida a kas iti taep nga agpukaw iti angin ti let-ang."
                },
                "25": {
                    "verse_nr": "25",
                    "verse": "Daytoy ti intedko kenka, ti bingay nga intudingko para kenka- kastoy ti pakaammo ni Yahweh- gapu ta linipatnak ken nagtalekka iti inaallilaw."
                },
                "26": {
                    "verse_nr": "26",
                    "verse": "Isu a Siak a mismo, ikkatekto dagiti paldam, ket makitanto dagiti paset ti bagim nga illemlemmengmo."
                },
                "27": {
                    "verse_nr": "27",
                    "verse": "Ti pannakikammalalam ken panaggartemmo, ti nakababain a dinederrep a kababalinmo iti rabaw dagiti turod ken kadagiti tay-ak! Ipakitakto dagitoy, dagitoy a makarimon a banbanag! Asika pay Jerusalem! Saankan a nadalus. Kasano pay kabayag ti panagtultuloy daytoy?\u201d"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Kastoy ti sao ni Yahweh nga immay kenni Jeremias maipapan iti tikag."
                },
                "2": {
                    "verse_nr": "2",
                    "verse": "\u201cAgladingit koma ti Juda; Madadael koma dagiti ruanganna. Agan-anug-ogda gapu iti daga; Agpangpangato dagiti ararawda para iti Jerusalem."
                },
                "3": {
                    "verse_nr": "3",
                    "verse": "Ibaon dagiti nababaknang dagiti adipenda nga agsakdo. No kasta a mapanda kadagiti pagsakdoan; awan ti masarakanda a danum. Agsublida amin a saan a naballigi; abbonganda dagiti uloda gapu iti pannakaibabain."
                },
                "4": {
                    "verse_nr": "4",
                    "verse": "Gapu iti daytoy, nagrengngat ti daga, ta awan ti tudo iti daga. Maibabain dagiti umaarado a lallaki ket abbonganda dagiti uloda."
                },
                "5": {
                    "verse_nr": "5",
                    "verse": "Ta uray ti kabaian nga ugsa ket ibatina dagiti annakna kadagiti tay-ak ket baybay-annan dagitoy, ta awanen iti ruot."
                },
                "6": {
                    "verse_nr": "6",
                    "verse": "Agtakder dagiti atap nga asno kadagiti kapatadan nga awan pulos mulana ket agal-al dagitoy a kas kadagiti atap nga aso. Kumudrep dagiti matada, ta awan pulos iti mula.\u201d"
                },
                "7": {
                    "verse_nr": "7",
                    "verse": "O Yahweh, uray no agsaksi dagiti basolmi maibusor kadakami, agtignayka para iti pagsayaatan ti naganmo. Ta umad-adu dagiti awan serserbina nga aramidmi, nagbasolkami kenka."
                },
                "8": {
                    "verse_nr": "8",
                    "verse": "Namnama ti Israel, a mangisalsalakan kenkuana iti tiempo ti panagrigrigat, apay a kaslaka ganggannaet iti daga, kasla maysa a ganggannaet nga agdaldaliasat nga agunnat ken aginana laeng iti maysa a rabii?"
                },
                "9": {
                    "verse_nr": "9",
                    "verse": "Apay nga agbalinka a kasla maysa a mariribukan a tao, a kas iti mannakigubat nga awan naispalna? Ta addaka iti tengngami, O Yahweh! Naipakaammon ti naganmo kadakami. Saannakami a panawan."
                },
                "10": {
                    "verse_nr": "10",
                    "verse": "Kastoy ti kuna ni Yahweh kadagitoy a tattao, \u201cAgsipud ta kayatda ti umadayo, saanda a magawidan dagiti sakada iti panangaramid iti daytoy.\u201d Saan a maay-ayo ni Yahweh kadakuada. Ita, linagipna dagiti basolda ket dinusana dagiti basolda."
                },
                "11": {
                    "verse_nr": "11",
                    "verse": "Kinuna ni Yahweh kaniak, \u201cSaanmo nga ikararagan dagitoy a tattao para iti pagimbaganda."
                },
                "12": {
                    "verse_nr": "12",
                    "verse": "Ta no agayunarda, saankonto a denggen dagiti anug-ogda ket no mangidatagda kadagiti daton a maipuor ken kadagiti daton a makan, saanakto a maay-ayo kadakuada. Ta gibusakto ida babaen iti kampilan, panagbisin, ken didigra.\u201d"
                },
                "13": {
                    "verse_nr": "13",
                    "verse": "Ket kinunak, \u201cO Yahweh nga Apo! Kitaem! Ibagbaga dagiti profeta kadagiti tattao, 'Saankayonto a makakita iti kampilan; awanto ti panagbisin a sagabaenyo, ta ikkankayonto iti pudno a talged iti daytoy a lugar.'\u201d"
                },
                "14": {
                    "verse_nr": "14",
                    "verse": "Kinuna ni Yahweh kaniak, \u201cAgipadpadto dagiti profeta iti inuulbod iti naganko. Saanko ida nga imbaon, wenno binilin, wenno nakisarita kadakuada. Ngem dagiti inuulbod a sirmata ken awan serserbina ken inuulbod a panagpadpadles a nagtaud kadagiti bukodda a puso- dagitoy dagiti ipadpadtoda kadakayo.\u201d"
                },
                "15": {
                    "verse_nr": "15",
                    "verse": "Isu a kastoy ti kuna ni Yahweh, \u201cMaipapan kadagiti profeta a mangipadpadto babaen iti naganko ngem saanko nga imbaon- dagiti mangibagbaga nga awanto iti kampilan wenno panagbisin iti daytoy a daga: Mapukawto dagitoy a profeta babaen iti kampilan ken panagbisin."
                },
                "16": {
                    "verse_nr": "16",
                    "verse": "Ket maiwalangto dagiti tattao a nangipadtoanda kadagiti kalsada ti Jerusalem gapu iti bisin ken kampilan, ta awanto ti mangitabon kadakuada- isuda, dagiti assawada, dagiti annakda a lallaki ken babbai- ta ibukbokkonto kadakuada ti kinadangkesda."
                },
                "17": {
                    "verse_nr": "17",
                    "verse": "Ibagam daytoy a sao kadakuada: \u201cAgayus koma dagiti lulua kadagiti matak, iti rabii ken aldaw. Saan koma nga agsardeng dagitoy, ta addanto iti nakaro a pannakadadael ti birhen nga anak dagiti tattaok- nakaro ken saan a maagasan a sugat."
                },
                "18": {
                    "verse_nr": "18",
                    "verse": "No mapanak kadagiti kataltalonan ket makitak! Adda sadiay dagiti napapatay babaen iti kampilan. Ket no mapanak iti siudad, ket, kumitaak! Adda sadiay dagiti natay gapu iti bisin. Uray dagiti profeta ken dagiti padi ket saanda nga ammo ti ar-aramidenda.'\u201d"
                },
                "19": {
                    "verse_nr": "19",
                    "verse": "Naan-anay kadin ti panangilaksidmo iti Juda? Kaguram kadi ti Sion? Apay a dunorennakami no saankami gayam a mapaimbag? Ninamnamami nga adda kappia, ngem awan iti nasayaat- ken iti tiempo ti pannakapaimbag, ngem kitaem, panagbuteng laeng ti adda."
                },
                "20": {
                    "verse_nr": "20",
                    "verse": "O Yahweh, aklunenmi dagiti biddutmi, ti basol dagiti kapuonanmi, ta nagbasolkami kenka."
                },
                "21": {
                    "verse_nr": "21",
                    "verse": "Saannakami a laksiden! Ipagapum koma iti naganmo, saanmo koma a pagbalinen a nakababain ti nadayag a tronom. Laglagipem koma ken saanmo a dadaelen ti katulagam kadakami."
                },
                "22": {
                    "verse_nr": "22",
                    "verse": "Adda kadi kadagiti didiosen dagiti nasion ti siasinoman a makaiyeg iti tudo iti tiempona? Saan kadi a Sika, Yahweh a Diosmi, ti mangar-aramid iti daytoy? Mangnamnamakami kenka, gapu ta inaramidmo amin dagitoy a banbanag."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Ket kinuna ni Yahweh kaniak, \u201cUray no nakatakder ni Moises wenno ni Samuel iti sangoanak, saankonto latta a paboran dagitoy a tattao. Papanawenyo ida iti sangoanak tapno umadayoda."
                },
                "2": {
                    "verse_nr": "2",
                    "verse": "Mapasamakto a kunaendanto kenka, \u2018Sadino ngay koma ti papananmi?\u2019 Ket masapul nga ibagam kadakuada, \u2018Kastoy ti kuna ni Yahweh: Dagiti naituding a matay ket rumbeng a matay; dagiti naituding a matay iti kampilan ket matay iti kampilan. Dagiti naituding a matay iti bisin ket matay iti bisin; ken dagiti naituding a maitalaw a kas balud ket maitalaw a kas balud.\u2019"
                },
                "3": {
                    "verse_nr": "3",
                    "verse": "Ta bingayekto ida iti uppat a bunggoy\u2014kastoy ti pakaammo ni Yahweh\u2014ti kampilan a mangpapatay kadagiti dadduma, dagiti aso a mangpirsay kadagiti dadduma, dagiti billit kadagiti tangatang ken dagiti narungsot nga ayup iti daga a mangan ken mangdadael kadagiti dadduma."
                },
                "4": {
                    "verse_nr": "4",
                    "verse": "Pagbalinekto ida a nakabutbuteng a banag kadagiti amin a pagarian iti daga, maigapu kenni Manases a putot ni Ezekias nga ari ti Juda, gapu iti inaramidna idiay Jerusalem."
                },
                "5": {
                    "verse_nr": "5",
                    "verse": "Ta siasino komati mangngaasinto kenka, Jerusalem? Siasinonto ti agladingit para kenka? Siasinonto ti sumardeng a mangsaludsod iti kasasaadmo?"
                },
                "6": {
                    "verse_nr": "6",
                    "verse": "Linaksidnak\u2014kastoy ti pakaammo ni Yahweh\u2014 tinallikudannak. Isu a dangrankanto babaen iti imak ken dadaelenkanto. Naumaakon a mangngaasi kenka."
                },
                "7": {
                    "verse_nr": "7",
                    "verse": "Isu nga itaepkonto ida kadagiti ruangan ti daga babaen iti sarukay. Patayekto dagiti annakda. Dadaelekto dagiti tattaok agsipud ta saanda a tallikudan dagiti wagasda."
                },
                "8": {
                    "verse_nr": "8",
                    "verse": "Paaduekto ti bilang dagiti baloda nga ad-adu pay ngem iti darat iti igid ti baybay. Ibaonkonto ti manangdadael iti tengnga ti aldaw a maibusor kadagiti inna dagiti agtutubo a lallaki. Kellaatkonto nga itinnag kadakuada ti kigtot ken buteng."
                },
                "9": {
                    "verse_nr": "9",
                    "verse": "Matalimudawto ti ina a nangipasngay iti pito nga annak. Agbugsotto. Lumnekto ti initna kabayatan nga aldaw pay laeng. Maibabain ken maupayto, ta iyawatkonto dagiti nabati iti kampilan iti imatang dagiti kabusorda\u2014daytoy ket pakaammo ni Yahweh.\u201d"
                },
                "10": {
                    "verse_nr": "10",
                    "verse": "Asi-ak pay, inak! Ta impasngaynak a maysa a lalaki a mannakisusik ken mannakisuppiat iti entero a daga. Saanak a nagpautang, wenno awan ti nagpautang kaniak ngem inlunoddak amin."
                },
                "11": {
                    "verse_nr": "11",
                    "verse": "Kinuna ni Yahweh: \u201cSaanka kadi nga ispalen a maipaay iti kinaimbag? Siguradoekto nga agpakaasi iti tulong dagiti kabusormo iti tiempo ti kalamidad ken rigat."
                },
                "12": {
                    "verse_nr": "12",
                    "verse": "Adda kadi maysa a makatukkol iti landok? Nangnangruna iti landok a naggapu iti amianan a nalaokan iti gambang?"
                },
                "13": {
                    "verse_nr": "13",
                    "verse": "Itedkonto kadagiti kabusormo ti kinabaknang ken dagiti gamengmo a kas samsam nga awan bayadna. Aramidekto daytoy gapu kadagiti amin a basol nga inaramidmo kadagiti amin a beddengmo."
                },
                "14": {
                    "verse_nr": "14",
                    "verse": "Ket ipaluboskonto nga ipandaka dagiti kabusormo iti daga a saanmo nga ammo, ta addanto apuy a sumged, napasgedan gapu iti pungtotko kenka.\u201d"
                },
                "15": {
                    "verse_nr": "15",
                    "verse": "Sika a mismo iti makaammo, O Yahweh! Lagipen ken tulongannak. Ibalsannak kadagiti mangkamkamat kaniak. Saannak nga iyadayo iti kinaanusmo. Bigbigem a nagsagabaak iti pannakaibabain gapu kenka."
                },
                "16": {
                    "verse_nr": "16",
                    "verse": "Nasarakan dagiti sasaom, ket kinnanko dagitoy. Dagiti sasaom ket rag-o kaniak, rag-o iti pusok, ta naiwaragawag ti naganmo kaniak, O Yahweh a Mannakabalin-amin."
                },
                "17": {
                    "verse_nr": "17",
                    "verse": "Saanak a nagtugaw iti ummong dagiti nagrambak wenno nagrag-o. Nagtugawak nga agmaymaysa gapu iti mannakabalin nga imam, ta pinunnonak iti pungtot."
                },
                "18": {
                    "verse_nr": "18",
                    "verse": "Apay nga agtultuloy ti ut-otko ken saan a maagasan ti sugatko, saan nga umim-imbag? Agbalinka kadi a kasla kadagiti manangallilaw a danum kaniak, danum a matianan?"
                },
                "19": {
                    "verse_nr": "19",
                    "verse": "Ngarud, kastoy ti kuna ni Yahweh, \u201cNo agbabawika, Jeremias, awatenka, ket agtakderkanto iti sangoanak ken pagserbiannak. Ta no isinam dagiti minamaag a banbanag kadagiti napateg a banbanag, agbalinkanto a kasla pannakangiwatko. Agsublinto kenka dagiti tattao, ngem sika a mismo, masapul a saanka nga agsubli kadakuada."
                },
                "20": {
                    "verse_nr": "20",
                    "verse": "Pagbalinenka a kasla maysa a pader a gambang a saan a masalput dagitoy a tattao, ket gubatendakanto, ngem saandakanto a maparmek, ta addaakto a mangisalakan ken mangispal kenka\u2014kastoy ti pakaammo ni Yahweh\u2014"
                },
                "21": {
                    "verse_nr": "21",
                    "verse": "ta ispalenkanto iti ima dagiti nadangkes ken subbotenka iti ima dagiti naranggas a tattao.\u201d"
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Kalpasanna immay kaniak ti sao ni Yahweh, kunana,"
                },
                "2": {
                    "verse_nr": "2",
                    "verse": "\u201cSaanka a mangasawa ken saanka a pumutot iti daytoy a lugar."
                },
                "3": {
                    "verse_nr": "3",
                    "verse": "Ta kastoy ti kuna ni Yahweh kadagiti annak a lallaki ken babbai a naiyanak iti daytoy a lugar, kadagiti inna a nangipasngay ken kadagiti amma a nangiputot kadakuada iti daytoy a daga,"
                },
                "4": {
                    "verse_nr": "4",
                    "verse": "'Mataydanto gapu kadagiti nakaro a sakit. Saandanto a madung-awan wenno maipunpon. Maiyarigdanto iti takki iti daga. Ta aggibusdanto babaen iti kampilan ken panagbisin, ket dagiti bangkayda, agbalinto a taraon dagiti billit iti tangatang ken dagiti narungsot nga ayup iti daga."
                },
                "5": {
                    "verse_nr": "5",
                    "verse": "Ta kastoy ti kuna ni Yahweh, 'Saanka a sumrek iti aniaman a balay nga adda panagladingit. Saanka a makipagladingit ken makipagrikna para kadagitoy a tattao. Ta inikkatkon ti kapiak, ti kinapudnok iti tulag, ken ti kinamanangngaasik kadagitoy a tattao! -kastoy ti kuna ni Yahweh-"
                },
                "6": {
                    "verse_nr": "6",
                    "verse": "isu a matayto dagiti nangato ken nababa iti daytoy a daga. Saandanto a maitabon wenno awanto ti agladingit gapu kadakuada. Awanto ti mangsugat iti bagbagida wenno mangkuskos kadagiti uloda gapu kadakuada."
                },
                "7": {
                    "verse_nr": "7",
                    "verse": "Masapul nga awan ti mangibingay iti aniaman a makan kadagiti agladladingit tapno maliwliwada gapu kadagiti natay ken masapul nga awan ti mangted iti ama wenno iti inana iti kopa a makaliwliwa tapno maliwliwada."
                },
                "8": {
                    "verse_nr": "8",
                    "verse": "Masapul a saanka a mapan iti balay a pagrambakan a makitugaw kadakuada tapno mangan ken uminom.'"
                },
                "9": {
                    "verse_nr": "9",
                    "verse": "Ta kastoy ti kuna ni Yahweh a Mannakabalin-amin a Dios ti Israel, 'Kitaenyo, iti imatangyo, kadagiti al-aldawyo ken iti daytoy a lugar, umadanin ti panangpasardengko iti ariwawa gapu iti panagragragsak ken panagrambak, iti timek dagiti nobio ken nobia."
                },
                "10": {
                    "verse_nr": "10",
                    "verse": "Ket mapasamakto nga ipakaammomto amin dagitoy a sasao kadagitoy a tattao, ket ibagadanto kenka, 'Apay nga inkeddeng ni Yahweh amin daytoy a nakaro a didigra maibusor kadakami? Ania ti nakaro a kinadakes ken nakabasolanmi kenni Yahweh a Diostayo?"
                },
                "11": {
                    "verse_nr": "11",
                    "verse": "Ibagam ngarud kadakuada, 'Gapu ta tinallikudandak dagiti kapuonanyo-kastoy ti pakaammo ni Yahweh-ken dagiti didiosen ti sinurotda ket nagdaydayaw ken nagrukbabda kadagitoy. Tinallikudandak ken saanda a tinungpal ti lintegko."
                },
                "12": {
                    "verse_nr": "12",
                    "verse": "Ngem dakayo a mismo ket nakarkaro pay a kinadangkes ti inaramidyo ngem kadagiti kapuonanyo, ta kitaenyo, tunggal tao ket agbibiag babaen iti kinasukir ti nadangkes a pusona; awan a pulos ti uray maysa a dumdumngeg kaniak."
                },
                "13": {
                    "verse_nr": "13",
                    "verse": "Isu a manipud iti daytoy a daga, ipankayonto iti daga a saanyo pay a napanan a kasla ibellengkayo sadiay, uray dakayo ken dagiti kapuonanyo, ket agdaydayawkayonto sadiay kadagiti didiosen, iti aldaw ken rabii, ta saankayonto a kaasian.'"
                },
                "14": {
                    "verse_nr": "14",
                    "verse": "Isu a kitaenyo! Umadanin dagiti al-aldaw-kastoy ti pakaammo ni Yahweh-inton saanen a maibaga nga, 'Iti nagan ni Yahweh nga adda iti agnanayon a nangiruar kadagiti tattao ti Israel manipud iti daga ti Egipto.'"
                },
                "15": {
                    "verse_nr": "15",
                    "verse": "Ta iti nagan ko, Siak a ni Yahweh nga adda iti agnanayon, a nangummong kadagiti tattao ti Israel manipud iti daga ti amianan ken manipud kadagiti daga a nangiwarasanna kadakuada, isublikto ida iti daga nga intedko kadagiti kapuonanda."
                },
                "16": {
                    "verse_nr": "16",
                    "verse": "Kitaenyo, mangibaonakto iti adu a mangngalap-kastoy ti pakaammo ni Yahweh-tapno kalapenda dagiti tattao. Kalpasan daytoy, mangayabakto iti adu a mangnganop tapno anopenda ida kadagiti amin a kabanbantayan ken katurturodan, ken kadagiti rengngat dagiti dakkel a bato."
                },
                "17": {
                    "verse_nr": "17",
                    "verse": "Ta sikikita dagiti matak kadagiti amin nga ar-aramidenda; saanda a mailemmeng dagitoy iti imatangko. Saan a mailemmeng ti nagkuranganda iti imatangko."
                },
                "18": {
                    "verse_nr": "18",
                    "verse": "Supapakak nga umuna iti mamindua a daras ti nagkurangan ken basolda gapu iti panangtulawda iti dagak gapu kadagiti makarimon nga imahen dagiti didiosenda ken iti panangpunnoda iti impatawidko babaen kadagiti makarimon a didiosen."
                },
                "19": {
                    "verse_nr": "19",
                    "verse": "O Yahweh, sika ti sarikedkedko ken pagkamangak, natalged a lugar a pagsammakedak iti aldaw ti panagrigatko. Umayto kenka dagiti nasion manipud kadagiti pungto iti daga ket ibagada, \u201cAwan duadua a tinawid dagiti kapuonantayo ti kinaulbod. Ubbawda; awan iti magungona kadakuada."
                },
                "20": {
                    "verse_nr": "20",
                    "verse": "Iyaramidan kadi dagiti tattao dagiti bagbagida kadagiti dios? Ngem saanda met a pudno a dios."
                },
                "21": {
                    "verse_nr": "21",
                    "verse": "Isu a makitayonto! Ipakaammokto kadakuada iti daytoy a tiempo, ipakaammokto kadakuada ti ima ken pannakabalinko, tapno maammoandanto a Yahweh ti naganko."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Naisurat ti basol ti Juda babaen iti pagsurat a landok nga addaan iti diamante iti murdongna. Naikitikit daytoy iti tapi dagiti pusoda ken kadagiti sara dagiti altaryo."
                },
                "2": {
                    "verse_nr": "2",
                    "verse": "Malagip dagiti annakda dagiti altar ken tekken ti Aserada iti ayan dagiti narukbos a kayo iti tuktok dagiti nangato a turod."
                },
                "3": {
                    "verse_nr": "3",
                    "verse": "Malagipda dagiti altarda iti tuktok dagiti bantay iti away. Ipasamsamkonto dagiti sanikuayo ken dagiti amin a gamengyo kadagiti dadduma. Ta naiwaras ti basolyo iti sadinoman a disso iti uneg dagiti amin a beddengyo."
                },
                "4": {
                    "verse_nr": "4",
                    "verse": "Mapukawyonto ti tawid nga intedko kadakayo. Ipatagabukayonto kadagiti kabusoryo iti daga a saanyo pay a napanan, ta pinasgedanyo ti pungtotko, a sumgedto iti agnanayon."
                },
                "5": {
                    "verse_nr": "5",
                    "verse": "Kuna ni Yahweh, \u201cTi tao nga agtaltalek iti padana a tao ket nailunod; pagbalinenna a pigsana ti lasag ngem iyadayona ti pusona kenni Yahweh."
                },
                "6": {
                    "verse_nr": "6",
                    "verse": "Ta kayariganna ti bassit a mula iti Araba ket saannanto a makita ti aniaman a naimbag nga umay. Agtalinaedto isuna iti kabatbatoan a luglugar iti let-ang, awan agtubo a mula ken awan agnanaed."
                },
                "7": {
                    "verse_nr": "7",
                    "verse": "Ngem ti tao nga agtaltalek kenni Yahweh ket mabendisionan, ta ni Yahweh ti gapuanan ti talgedna."
                },
                "8": {
                    "verse_nr": "8",
                    "verse": "Ta kayariganna ti maysa a mula nga asideg iti danum ti waig; agwarasto dagiti ramutna. Saannanto a marikna ti pudot a dumteng, ta narukbos dagiti bulongna. Ket iti panawen ti tikag, saanto a madanagan daytoy wenno agsardeng ti panagbungana."
                },
                "9": {
                    "verse_nr": "9",
                    "verse": "Ti puso ket ad-adda a manangallilaw ngem iti aniaman a banag. Daytoy ket masakit; Siasino ti makaawat iti daytoy?"
                },
                "10": {
                    "verse_nr": "10",
                    "verse": "Siak ni Yahweh, ti mangsuksukimat iti panunot, ti mangsubsubok iti puso. Itedko iti tunggal tao ti maiparbeng kenkuana, ti panangdusa kenkuana gapu iti bunga dagiti inaramidna."
                },
                "11": {
                    "verse_nr": "11",
                    "verse": "Pissaan ti billit ti maysa nga itlog a saanna nga inyitlog. Bumaknang ti maysa a tao iti kinikillo a wagas. Ngem iti kapatgan nga aldaw ti panagbiagna, panawanto isuna dagidiay a kinabaknang ken agbalinto isuna a maag iti kamauddiananna.\u201d"
                },
                "12": {
                    "verse_nr": "12",
                    "verse": "Ti lugar ti templotayo ket nadayag a trono, a naisaad sipud pay idi punganay."
                },
                "13": {
                    "verse_nr": "13",
                    "verse": "Ni Yahweh ti namnama ti Israel. Maibabainto amin nga agsukir kenka. Mapapatayto dagiti timmallikud kenka nga adda iti daga. Ta taltallikudanna ni Yahweh, ti burayok ti sibibiag a danum."
                },
                "14": {
                    "verse_nr": "14",
                    "verse": "Paimbagennak, O Yahweh, ket maimbaganak! Ispalennak, ket maispalak. Ta sika ti idaydayawko iti kantak."
                },
                "15": {
                    "verse_nr": "15",
                    "verse": "Kitaem, ibagbagada kaniak, 'Ayanna ngay ti sao ni Yahweh? Umay koma ngarud!'"
                },
                "16": {
                    "verse_nr": "16",
                    "verse": "No maipapan kaniak, saanko nga intarayan ti panagbalinko nga agpaspastor a sumursurot kenka. Saanko a tinarigagayan ti aldaw ti didigra. Ammom dagiti maiwarwaragawag a nagtaud iti bibigko. Naaramidda iti imatangmo."
                },
                "17": {
                    "verse_nr": "17",
                    "verse": "Saanka koma nga agbalin a nakabutbuteng kaniak. Sika ti kamangko iti aldaw ti didigra."
                },
                "18": {
                    "verse_nr": "18",
                    "verse": "Maibabain koma dagiti mangkamkamat kaniak, ngem saanmo koma nga ipalubos a maibabainak. Maupayda koma, ngem saanmo koma nga ipalubos a maupayak. Ibaonmo a maibusor kadakuada ti aldaw ti didigra ken burakem ida babaen iti doble a pannakadadael.\u201d"
                },
                "19": {
                    "verse_nr": "19",
                    "verse": "Kastoy ti kuna ni Yahweh kaniak, \u201cMapanka agtakder iti ruangan dagiti tattao iti pagserkan ken pagruaran dagiti ari ti Juda, kalpasanna, kadagiti amin a dadduma pay a ruangan ti Jerusalem."
                },
                "20": {
                    "verse_nr": "20",
                    "verse": "Ibagam kadakuada, 'Denggenyo ti sao ni Yahweh, dakayo nga ari ti Juda ken dakayo amin a tattao iti Juda, ken tunggal agnanaed iti Jerusalem a magmagna kadagitoy a ruangan."
                },
                "21": {
                    "verse_nr": "21",
                    "verse": "Kastoy ti kuna ni Yahweh: \u201cAgannadkayo maigapu kadagiti bibiagyo ken saankayo nga agawit iti aniaman iti Aldaw ti Panaginana nga iyegyo daytoy kadagiti ruangan ti Jerusalem."
                },
                "22": {
                    "verse_nr": "22",
                    "verse": "Ken saankayo a mangiruar iti aniaman manipud iti balayyo iti Aldaw ti Panaginana. Saankayo nga agaramid iti aniaman a trabaho, ngem idatonyo kenni Yahweh ti Aldaw ti Panaginana, a kas iti imbilinko nga aramiden kadagiti kapuonanyo.\u201d"
                },
                "23": {
                    "verse_nr": "23",
                    "verse": "Saanda a dimngeg wenno nangipangag, ngem pinatangkenda dagiti pusoda tapno saandak a denggen wenno awaten ti panangiwanwanko."
                },
                "24": {
                    "verse_nr": "24",
                    "verse": "Mapasamakto a no ipapatiyo ti dumngeg kaniak-daytoy ti pakaammo ni Yahweh-ken no saankayo a mangiyeg iti aniaman nga awit kadagiti ruangan iti daytoy a siudad iti Aldaw ti Panaginana ngem ketdi idatonyo iti Aldaw ti Panaginana kenni Yahweh ken saankayo nga agaramid iti aniaman a trabaho iti daytoy-"
                },
                "25": {
                    "verse_nr": "25",
                    "verse": "ket umayto dagiti ari, dagiti prinsipe ken dagiti agtugaw iti trono ni David kadagiti ruangan daytoy a siudad a nakakarwahe ken nakakabalio, isuda ken dagiti panguloda, dagiti lallaki iti Juda ken dagiti agnaned iti Jerusalem. Ket agtalinaedto daytoy a siudad iti agnanayon."
                },
                "26": {
                    "verse_nr": "26",
                    "verse": "Aggapudanto kadagiti siudad iti Juda ken iti aglawlaw ti Jerusalem, ken manipud iti daga ti Benjamin ken kadagiti kapatadan, manipud iti kabanbantayan ken manipud iti Negev, a mangiyeg kadagiti daton a maipuor, sakripisio, dagiti taraon a maidaton ken insenso. Ket iyegdanto iti balayko dagiti daton a panagyaman."
                },
                "27": {
                    "verse_nr": "27",
                    "verse": "Ngem no saankayo a dumngeg kaniak, nga ilasinyo ti Aldaw ti Panaginana para kenni Yahweh-no mangawitkayo iti aniaman a banag nga iyegyo kadagiti ruangan ti Jerusalem iti Aldaw ti Panaginana, ket mangpasgedak iti apuy kadagiti ruangan daytoy, apuy a mangibusto kadagiti sarikedked ti Jerusalem, ket saanto a maiddep dayta.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Daytoy ti sao ni Yahweh nga immay kenni Jeremias a kunana,"
                },
                "2": {
                    "verse_nr": "2",
                    "verse": "\u201cTumakderka ket mapanka iti balay ti agdamdamili, ta ipakaammok kenka sadiay ti mensahek\u201d"
                },
                "3": {
                    "verse_nr": "3",
                    "verse": "Isu a napanak iti balay ti agdamdamili, ket nakitak! Madama nga agtrabtrabaho ti agdamdamili iti pagdamilian."
                },
                "4": {
                    "verse_nr": "4",
                    "verse": "Ngem ti banga a suksukogenna ket nadadael iti imana, isu a binaliwanna daytoy ket nangaramid iti sabali a banag a napintas iti panagkitana."
                },
                "5": {
                    "verse_nr": "5",
                    "verse": "Kalpasanna, immay kaniak ti sao ni Yahweh a kunana,"
                },
                "6": {
                    "verse_nr": "6",
                    "verse": "\u201cSaanko aya a kabaelan nga aramiden kadakayo balay ti Israel ti kas iti inaramid ti agdamdamili? -kastoy ti pakaammo ni Yahweh. Kitaenyo! kas iti pila nga adda iti ima ti agdamdamili- kasta ti kaaddayo iti imak, balay ti Israel."
                },
                "7": {
                    "verse_nr": "7",
                    "verse": "Iti aniaman a kanito, mabalinko nga ipakaammo ti maysa a banag maipapan iti maysa a nasion wenno pagarian a parutek daytoy, burakek wenno dadaelek daytoy."
                },
                "8": {
                    "verse_nr": "8",
                    "verse": "Ngem no ti nasion a nangiballaagak ket tumallikud iti kinadakesna, saanko ngarud nga ituloy ti didigra a pangpanggepek nga iyeg iti daytoy."
                },
                "9": {
                    "verse_nr": "9",
                    "verse": "Iti aniaman a kanito, mabalin nga ibagak ti maysa a banag maipapan iti maysa a nasion wenno pagarian, a bangonek daytoy wenno ipatakderko daytoy."
                },
                "10": {
                    "verse_nr": "10",
                    "verse": "Ngem no mangaramid daytoy iti dakes iti imatangko, a saanna dengngen ti timekko, isardengkonto ngarud ti nasayaat nga imbagak nga aramidek para kadakuada."
                },
                "11": {
                    "verse_nr": "11",
                    "verse": "Isu nga ita, agsaoka kadagiti lallaki iti Juda ken kadagiti agnanaed iti Jerusalem a kunam, 'Kastoy ti kuna ni Yahweh: Kitaenyo, Umadanin ti panangparnuayko iti didigra kadakayo. Umadanin ti panangaramidko iti maysa a panggep a maibusor kadakayo. Tunggal tao ket agbabawi iti dinadangkes nga ar-aramidenna, tapno dagiti wagasyo ken dagiti aramidyo ket mangiyeg iti nasayaat kadakayo,"
                },
                "12": {
                    "verse_nr": "12",
                    "verse": "Ngem ibagadanto, 'Awan serserbina daytoy. Agtignaykami segun kadagiti bukodmi a panggep. Aramidento ti tunggal maysa kadakami ti kinadakesna, dagiti tarigagay ti nasukir a pusona.'"
                },
                "13": {
                    "verse_nr": "13",
                    "verse": "Isu a kastoy ti kuna ni Yahweh, 'Saludsodem kadagiti nasion, siasino ti nakangngeg iti kasta a banag a kas iti daytoy? Nakaaramid ti birhen nga Israel iti nakaal-alinggaget a tignay."
                },
                "14": {
                    "verse_nr": "14",
                    "verse": "Maawanan kadi iti niebe dagiti kabatbatoan a turod kadagiti away iti Lebanon? Matianan kadi dagiti waig iti bantay nga agayus manipud iti adayo?"
                },
                "15": {
                    "verse_nr": "15",
                    "verse": "Ngem linipatdak dagiti tattaok. Nagidatonda kadagiti awan serserbina a didiosen ken naitibkulda kadagiti dalanda; pinanawanda dagiti nagkauna a dalan tapno magnada kadagiti basbassit a dalan."
                },
                "16": {
                    "verse_nr": "16",
                    "verse": "Agbalinto a nakabutbuteng ti dagada, maysa a banag nga agnanayon a pagsakuntipan. Amin a lumabas iti dagada ket agkintayeg ken agwingiwing."
                },
                "17": {
                    "verse_nr": "17",
                    "verse": "Waraekto ida iti sangoanan dagiti kabusorda a kasla tapok nga intayab ti angin a naggapu iti daya. Tallikudakto ida ken saanak a sumango iti aldaw ti didigrada.'\u201d"
                },
                "18": {
                    "verse_nr": "18",
                    "verse": "Isu a kinuna dagiti tattao, \u201cUmaykayo, planwentayo ti dakes nga aramidentayo kenni Jeremias, agsipud ta saan a pulos a mapukaw ti linteg kadagiti padi, wenno balakad manipud kadagiti mamasirib a lallaki, wenno sasao manipud kadagiti profeta. Umaykayo, rautentayo isuna babaen kadagiti sasaotayo ket saantayon nga ipangag ti aniaman nga ibagbagana."
                },
                "19": {
                    "verse_nr": "19",
                    "verse": "Ipangagnak, O Yahweh! Ket denggem ti ariwawa dagiti kabusorko."
                },
                "20": {
                    "verse_nr": "20",
                    "verse": "Didigra kadi ti gungunak iti kinaimbagko kadakuada? Ta nangkalida iti abut a para kaniak. Lagipem ti panagtakderko iti sangoanam tapno agsaoak para iti pagsayaatanda, tapno bumaaw ti pungtotmo kadakuada."
                },
                "21": {
                    "verse_nr": "21",
                    "verse": "Iyawatmo ngarud dagiti annakda iti panagbisin, ken itedmo ida iti pannakabalin ti kampilan. Ipalubosmo koma a maulila ken mabalo dagiti assawada a babbai, ken mapapatay dagiti lallaki nga adda kadakuada, ken mapapatay dagiti agtutuboda a lallaki babaen iti kampilan iti gubat."
                },
                "22": {
                    "verse_nr": "22",
                    "verse": "Mangngeg koma ti panagasug iti panagtuok manipud kadagiti babbalayda, bayat ti kellaat a panangiyegmo kadagiti mangraut kadakuada. Ta nagkalida iti maysa nga abut tapno tiliwendak ken nangipakatda kadagiti silo para kadagiti sakak."
                },
                "23": {
                    "verse_nr": "23",
                    "verse": "Ngem Sika, O Yahweh, ammom amin dagiti panggepda a mangpapatay kaniak. Saanmo a pakawanen ti nakaro a kinadakesda ken dagiti basolda. Saanmo a punasen dagiti basolda kenka. Ngem ketdi, bay-am ida a maparmek iti sangoanam. Agtignayka a maibusor kadakuada iti tiempo ti pungtotmo."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Kastoy ti kinuna ni Yahweh, \u201cMapanka gumatang iti karamba bayat a kakuyogmo dagiti panglakayen dagiti tattao ken dagiti papadi."
                },
                "2": {
                    "verse_nr": "2",
                    "verse": "Kalpasanna, rummuarka iti tanap ti Ben Hinnom a pagserkan ti Ruangan dagiti Naburak a banga, ket sadiay, ipakaammom dagiti sasao nga ibagakto kenka."
                },
                "3": {
                    "verse_nr": "3",
                    "verse": "Ibagam, 'Denggenyo ti sao ni Yahweh, dakayo nga ari ti Juda ken dagiti agnanaed iti Jerusalem! Kastoy ti kuna ni Yahweh a Mannakabalin-amin a Dios ti Israel, \u201cDumngegkayo, umadanin ti panangiyegko iti didigra iti daytoy a lugar, ket ti lapayag ti tunggal makangngeg iti daytoy ket agkintayegto."
                },
                "4": {
                    "verse_nr": "4",
                    "verse": "Aramidek daytoy gapu ta tinallikudandak ken tinulawanda daytoy a lugar. Iti daytoy a lugar ti nangidataganda kadagiti datonda kadagiti didiosen a saanda nga am-ammo. Isuda ken dagiti kapuonanda ken dagiti ari ti Juda ket pinunno pay daytoy a lugar iti dara ti awan basolna."
                },
                "5": {
                    "verse_nr": "5",
                    "verse": "Nangipatakderda kadagiti altar nga agpaay kenni Baal a pagdaydayawan tapno pangipuoranda kadagiti annakda a lallaki a kas daton a maipuor amin para kenkuana-maysa a banag a saanko nga imbilin. Saanko nga imbaga nga aramidenda daytoy, wenno pulos a saan a simmagid iti panunotko daytoy."
                },
                "6": {
                    "verse_nr": "6",
                    "verse": "Isu a dumngegkayo, umadanin dagiti aldaw-kastoy ti pakaammo ni Yahweh-inton saanen a maawagan a Tofet daytoy a disso, ti tanap ti Ben Hinnom, ta agbalinto daytoy a tanap ti Pagpatayan."
                },
                "7": {
                    "verse_nr": "7",
                    "verse": "Iti daytoy a lugar, pagbalinekto nga awan serserbina dagiti panggep ti Juda ken Jerusalem. Ipaluboskonto a mapasagda babaen iti kampilan dagiti kabusorda ken babaen iti ima dagiti mangpapatay kadakuada. Kalpasanna, ipakanko dagiti bangkayda kadagiti billit iti tangatang ken kadagiti narungsot nga ayup iti daga."
                },
                "8": {
                    "verse_nr": "8",
                    "verse": "Ket pagbalinekto daytoy a siudad a nadadael unay ken pagsakuntipan, ta siasinoman a lumabas iti daytoy ket agpigerger ken agsakuntip gapu kadagiti amin a pannakadidigrana."
                },
                "9": {
                    "verse_nr": "9",
                    "verse": "Ipalubosko a kanenda dagiti lasag dagiti annakda a lallaki ken babbai; tunggal tao ket ibusennanto ti lasag ti kaarrubana gapu iti pannakalakub ken leddaang nga inyeg kadakuada dagiti kabusorda ken dagiti tattao a mangpapatay kadakuada."
                },
                "10": {
                    "verse_nr": "10",
                    "verse": "Kalpasanna, burakem ti karamba iti sangoanan dagiti lallaki a kakuyogmo a napan."
                },
                "11": {
                    "verse_nr": "11",
                    "verse": "Ibagamto kadakuada, 'Kastoy ti kuna ni Yahweh a Mannakabalin-amin: Kastoy met laeng a banag ti aramidek kadagitoy a tattao ken iti daytoy a siudad\u2014kastoy ti pakaammo ni Yahweh-kas iti panangburak ni Jeremias iti karamba tapno saanen a matarimaan manen. Ipunponto dagiti tattao dagiti natay idiay Tofet agingga nga awanton ti nabatbati a lugar para kadagiti natay."
                },
                "12": {
                    "verse_nr": "12",
                    "verse": "Kastoyto ti aramidek iti daytoy a lugar ken kadagiti agnanaed iti daytoy inton aramidek a kas iti Tofet daytoy a siudad-kastoy ti pakaammo ni Yahweh-"
                },
                "13": {
                    "verse_nr": "13",
                    "verse": "isu a dagiti babbalay ti Jerusalem ken dagiti ari ti Juda ket agbalinto a kas iti Tofet-amin dagiti babbalay a nausar dagiti tuktok ti atepda a nagdaydayawan dagiti managbasol a tattao kadagiti amin a bituen iti langit ken nangibukbokanda kadagiti daton a mainum para kadagiti didiosen.\u201d"
                },
                "14": {
                    "verse_nr": "14",
                    "verse": "Kalpasanna, pimmanaw ni Jeremias idiay Tofet a nangibaonan kenkuana ni Yahweh tapno mangipadto. Nagtakder isuna iti paraangan ti balay ni Yahweh ket kinunana kadagiti amin a tattao,"
                },
                "15": {
                    "verse_nr": "15",
                    "verse": "\u201cKastoy ti kuna ni Yahweh a Mannakabalin-amin a Dios ti Israel, \u2018Dumngegkayo, umadanin ti panangiyegko iti daytoy a siudad ken kadagiti amin nga ilina iti amin a didigra nga impakaammok maibusor iti daytoy, agsipud ta nagsukirda ken saanda a dimngeg kadagiti sasaok.'\u201d"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Ni Pasur a putot ni Immer a padi-isuna ket kangatoan nga opisial-nangngegna nga ipadpadto ni Jeremias dagitoy a sasao iti sangoanan ti balay ni Yahweh."
                },
                "2": {
                    "verse_nr": "2",
                    "verse": "Isu a kinabil ni Pasur ni Jeremias a profeta ket kalpasanna, inkabilna isuna kadagiti tul-ong nga adda iti akinngato a Ruangan ti Benjamin iti balay ni Yahweh."
                },
                "3": {
                    "verse_nr": "3",
                    "verse": "Ket napasamak nga iti sumaruno nga aldaw, rinuk-atan ni Pasur ni Jeremias manipud iti tul-ong. Ket kinuna ni Jeremias kenkuana, \u201cSaan a Pasur ti pangawag ni Yahweh iti naganmo, no di ket sika ni Magor Missabib."
                },
                "4": {
                    "verse_nr": "4",
                    "verse": "Ta kastoy ti kuna ni Yahweh, 'Makitamto, pagbalinenkanto a nakaal-alainggaget-sika ken dagiti amin nga ipatpategmo-ta mapasagdanto babaen kadagiti kampilan dagiti kabusorda ket maimatangamto daytoy. Iyawatkonto ti entero a Juda iti ima ti ari ti Babilonia. Pagbalinennanto ida a balud idiay Babilonia wenno rautenna ida babaen iti kampilan."
                },
                "5": {
                    "verse_nr": "5",
                    "verse": "Itedkonto kenkuana amin a sanikua daytoy a siudad, amin a kinabaknang daytoy, amin a napapateg a banbanag nga adda iti daytoy, ken dagiti amin a gameng dagiti ari ti Juda. Ipaimakto amin dagitoy a banbanag kadagiti kabusoryo, ket samsamendanto dagitoy. Alaendanto dagitoy nga ipan idiay Babilonia."
                },
                "6": {
                    "verse_nr": "6",
                    "verse": "Ngem sika, Pasur, ken dagiti amin nga agnanaed iti balaymo ket maitalawto a kas balud. Maipankanto idiay Babilonia ket sadiayto ti pakatayam. Sika ken amin dagiti ipatpategmo a nangipadtoam kadagiti inuulbod a banbanag ket maitanemto sadiay.'\u201d"
                },
                "7": {
                    "verse_nr": "7",
                    "verse": "\u201cInallukoynak, O Yahweh. Pudno a naallukoyak. Sinakup ken pinarmeknak. Nagbalinak a pagkakatawaan. Inaldaw a linalaisdak dagiti tattao."
                },
                "8": {
                    "verse_nr": "8",
                    "verse": "Ta tunggal agsaoak, ipukkawko nga iwaragawag, 'Kinaranggas ken pannakadadael.' Ket dagiti sasao ni Yahweh ket nagbalin a pannakaibabain ken pannakalalaisko iti inaldaw."
                },
                "9": {
                    "verse_nr": "9",
                    "verse": "No ibagak a, 'Saankon a panpanunoten ti maipanggep kenni Yahweh. Saankon nga iwaragawag ti naganna.' Ket kasla maysa nga apuy daytoy iti pusok, naipupok iti uneg dagiti tultulangko. Isu nga inkarigatak nga inibturan daytoy ngem saanko a kabaelan."
                },
                "10": {
                    "verse_nr": "10",
                    "verse": "Nangngegko dagiti dakes a panggepda kaniak manipud kadagiti amin a tattao iti aglawlaw. Ipulongtayo! Masapul nga ipulongtayo daytoy!' Dagiti nasinged kaniak, sipsiputanda ti panagbiddutko. Bareng no maallilaw isuna. Ta no kasta maparmektayo isuna ket makaibalestayo kenkuana.'"
                },
                "11": {
                    "verse_nr": "11",
                    "verse": "Ngem adda kaniak ni Yahweh a kasla maysa a nasiglat a mannakigubat, isu a maitibkolto dagiti mangkamkamat kaniak. Saandak a maparmek. Kastanto unay ti pannakaibabainda, gapu ta saanda nga agballigi. Saanto nga agpatingga ti pannakaibabainda, saanto a pulos a malipatan daytoy."
                },
                "12": {
                    "verse_nr": "12",
                    "verse": "Ngem Sika, O Yahweh a Mannakabalin-amin, sika a mangsuksukimat iti nalinteg ken mangkitkita iti panunot ken iti puso. Ipakitam koma kaniak ti panagibalesmo kadakuada agsipud ta imparangko kenka ti kasasaadko."
                },
                "13": {
                    "verse_nr": "13",
                    "verse": "Agkantakayo para kenni Yahweh! Idaydayawyo ni Yahweh! Ta inispalna dagiti biag dagiti naparparigat manipud iti ima dagiti managdakdakes."
                },
                "14": {
                    "verse_nr": "14",
                    "verse": "Mailunod koma ti aldaw a pannakaiyanakko. Saanmo koma nga impalubos a mabendisionan ti aldaw a panangipasngay ti inak kaniak."
                },
                "15": {
                    "verse_nr": "15",
                    "verse": "Mailunod koma ti tao a nangipakaammo iti amak, ti nagkuna a, 'Maysa a lalaki ti putotmo, 'a makagapu iti nalaus a panagrag-o."
                },
                "16": {
                    "verse_nr": "16",
                    "verse": "Agbalin koma dayta a lalaki a kas kadagiti siudad a dinadael ni Yahweh, idi saanna dagitoy a kinaasian. Mangngegna koma ti asug iti parbangon ken mangngegna koma ti ariwawa ti gubat iti tengnga ti aldaw."
                },
                "17": {
                    "verse_nr": "17",
                    "verse": "Mapasamak koma daytoy, agsipud ta saannak a pinapatay ni Yahweh iti aanakan wenno pinagbalin a tanemko ti tian ti inak, aanakan a masikog iti agnanayon."
                },
                "18": {
                    "verse_nr": "18",
                    "verse": "Apay pay laeng a naiyanakak isu a naimatangak dagiti riribuk ken ladingit, isu a napnoan dagiti aldawko iti pannakaibabain?\u201d"
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Kastoy ti sao nga immay kenni Jeremias manipud kenni Yahweh idi imbaon ni ari Zedekias da Pasur a putot ni Malakias ken Sofonias a putot ni Maasias a padi. Kinunada kenkuana,"
                },
                "2": {
                    "verse_nr": "2",
                    "verse": "\u201cAgpabalakadka kenni Yahweh para kadakami, gapu ta gubatennatayo ni Nebucadnesar nga ari ti Babilonia. Nalabit a mangaramid ni Yahweh iti milagro para kadakami, kas iti naglabas a tiempo, ket pagsanudenna ni Nebucadnezar kadakami.\u201d"
                },
                "3": {
                    "verse_nr": "3",
                    "verse": "Isu a kinuna ni Jeremias kadakuada, \u201cKastoy ti masapul nga ibagayo kenni Sedekias,"
                },
                "4": {
                    "verse_nr": "4",
                    "verse": "'Kastoy ti kuna ni Yahweh a Dios ti Israel: Dumngegkayo, umadanin ti panangisublik kadagiti armas nga adda kadagiti imayo a panggubgubatyo iti ari ti Babilonia ken kadagiti Caldeo a manglaklakub kadakayo iti ruar dagiti pader! Ta ummongekto ida iti tengnga daytoy a siudad."
                },
                "5": {
                    "verse_nr": "5",
                    "verse": "Ket siak a mismo ti makiranget kadakayo babaen iti pannakabalin ken kinapigsak ken babaen iti nakaro unay a pungtotko."
                },
                "6": {
                    "verse_nr": "6",
                    "verse": "Ta rautekto dagiti agnanaed iti daytoy a siudad, tao man wenno ayup. Mataydanto babaen iti nakaru a pannakadidigra."
                },
                "7": {
                    "verse_nr": "7",
                    "verse": "Kalpasan daytoy-kastoy ti pakaammo ni Yahweh- ni Sedekias nga ari ti Juda, dagiti adipenna, dagiti tattao, ken siasinoman a nabati iti daytoy a siudad kalpasan ti didigra babaen iti kampilan ken panagbisin-Iyawatkonto amin dagitoy iti ima ni Nebucadnesar nga ari ti Babilonia, kadagiti kabusorda, ken kadagiti mangpapatay kadakuada. Ket papatayennanto ida babaen iti kampilan. Saannanto ida a kaasian wenno kailalaan."
                },
                "8": {
                    "verse_nr": "8",
                    "verse": "Ket kastoy ti masapul nga ibagam kadagitoy a tattao, 'Kastoy ti kuna ni Yahweh: Adtoy, umadanin nga ikabilko iti sangoananyo ti dalan ti biag ken ti dalan ti patay."
                },
                "9": {
                    "verse_nr": "9",
                    "verse": "Siasinoman nga agtaltalinaed iti daytoy a siudad ket matayto babaen iti kampilan, bisin ken didigra; ngem siasinoman a rumuar ken agparintumeng iti sangoanan dagiti Caldeo a nanglakub kadakayo ket agbiag. Maisalbarnanto ti biagna."
                },
                "10": {
                    "verse_nr": "10",
                    "verse": "Ta inkeddengkon ti mangiyeg iti didigra iti daytoy a siudad, a saan ket a mangiyeg iti pagsayaatan-kastoy ti pakaammo ni Yahweh. Naiyawaten daytoy iti ima ti ari ti Babilonia, ket puorannanto daytoy.'"
                },
                "11": {
                    "verse_nr": "11",
                    "verse": "No maipapan iti balay ti ari ti Juda, denggenyo ti sao ni Yahweh."
                },
                "12": {
                    "verse_nr": "12",
                    "verse": "O balay ni David, kuna ni Yahweh, 'Ipatungpalyo ti hustisia iti agsapa. Ispalenyo ti tao a natakawan babaen iti ima ti manangidadanes, ta no saan gumil-ayabto a kasla apuy ti pungtotko ket pumuor. Ta awan ti makaiddep iti daytoy gapu iti kinadakes dagiti ar-aramidenyo."
                },
                "13": {
                    "verse_nr": "13",
                    "verse": "Kitaenyo, dakayo nga agnanaed iti tanap! Kabusorkayo, dakkel a bato iti patad-kastoy ti pakaammo ni Yahweh-Kabusorko ti siasinoman a mangibagbaga, \u201cSiasino ngay koma ti sumalog a mangraut kadatayo?\u201d wenno \u201cSiasino ngay koma ti sumrek kadagiti babbalaytayo?\u201d"
                },
                "14": {
                    "verse_nr": "14",
                    "verse": "Naikeddengkon a sagrapenyo ti bunga dagiti ar-aramidyo- kastoy ti pakaammo ni Yahweh-mangpasgedakto kadagiti kasamekan, ket puorannanto ti amin nga adda iti aglawlawna."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Kastoy ti kuna ni Yahweh, \u201cSumalogka iti balay ti ari iti Juda ket iwaragawagmo daytoy a sao sadiay."
                },
                "2": {
                    "verse_nr": "2",
                    "verse": "Kunaem, 'Ari ti Juda, sika a nakatugaw iti trono ni David, dumngegka iti sao ni Yahweh. Ket dakayo nga ad-adipenna, ken dakayo a tattaona a sumsumrek kadagitoy a ruangan dumngegkayo."
                },
                "3": {
                    "verse_nr": "3",
                    "verse": "Kastoy ti kuna ni Yahweh, \u201cAgaramidkayo iti maiparbeng ken kinalinteg, ket siasinoman a natakawan - ispalenyo isuna manipud iti ima ti manangidadanes. Saanyo a pagaramidan iti dakes ti siasinoman a ganggannaet iti dagayo, wenno siasinoman nga ulila, wenno balo. Saankayo nga agaramid iti kinaranggas wenno mangpasayasay iti dara ti awan basolna iti daytoy a lugar."
                },
                "4": {
                    "verse_nr": "4",
                    "verse": "Ta no pudno nga aramidenyo dagitoy a banbanag, dagiti ar-ari a nakatugaw iti trono ni David ket sumrekto kadagiti ruangan daytoy a balay a nakasakay iti karuwahe ken kadagiti kabalio. Isuna, dagiti adipenna, ken dagiti tattaona!"
                },
                "5": {
                    "verse_nr": "5",
                    "verse": "Ngem no saankayo a dumngeg kadagitoy a sasao a naggapu kaniak nga inwaragawagko - daytoy ket pakaammo ni Yahweh - madadaelto ngarud daytoy a palasio."
                },
                "6": {
                    "verse_nr": "6",
                    "verse": "Ta kastoy ti kuna ni Yahweh maipanggep iti palasio ti ari iti Juda, \u201cMaiyarigka kaniak iti Galaad, wenno iti tuktok ti Lebanon. Nupay kasta, pagbalinenkanto a let-ang, kadagiti siudad nga awan iti agnanaed."
                },
                "7": {
                    "verse_nr": "7",
                    "verse": "Ta nangdutokak kadagiti umay mangdadael kenka! Pukawento dagiti lallaki a nagtagiigam dagiti kasasayaatan a sedrom ket bay-andanto dagitoy a matumba iti apuy."
                },
                "8": {
                    "verse_nr": "8",
                    "verse": "Ket adu a nasion ti lumabasto iti daytoy a siudad. Kunaento ti tunggal tao iti kaabayna, \u201cApay nga inaramid ni Yahweh ti kastoy iti daytoy a naindaklan a siudad?\u201d"
                },
                "9": {
                    "verse_nr": "9",
                    "verse": "Ket sumungbatto ti met ti maysa, \u201cGapu ta tinallikudanda ti tulag ni Yahweh a Diosda ket nagrukbabda kadagiti dadduma a dios ken nagdaydayawda kadakuada.\u201d"
                },
                "10": {
                    "verse_nr": "10",
                    "verse": "Saanyo a sangitan ti natay. Saanyo a dung-awan isuna. Ngem rumbeng a sangitanyo ti siasinoman a maipanaw a kas balud, ta saanton nga agsubli ket saannanton a makita pay ti daga a nakaiyanakanna.'"
                },
                "11": {
                    "verse_nr": "11",
                    "verse": "Ta kastoy ti kuna ni Yahweh maipapan kenni Jehoahaz a lalaki a putot ni Josias nga ari iti Juda, a nagserbi a kas ari a simmukat kenni ni Josias nga amana, 'Pimmanawen iti daytoy a disso ket saanen nga agsubli pay."
                },
                "12": {
                    "verse_nr": "12",
                    "verse": "Matayto isuna iti daydiay a lugar a nangipananda kenkuana a kas balud ket saannanton a pulos a makita pay daytoy a daga.'"
                },
                "13": {
                    "verse_nr": "13",
                    "verse": "Asi pay ti siasinoman a mangipatakder iti balayna iti kinakillo ken kadagti akinngato a siledna iti saan a maiparbeng nga aramid; kenkuana a nagtrabahoan dagiti dadduma, ngem saanna ida a tangdanan."
                },
                "14": {
                    "verse_nr": "14",
                    "verse": "Asi pay ti siaqsinoman nga agkuna, 'Mangipatakderak iti nangato a balay a maipaay kaniak ken nalawa nga akinngato a silsiled, ken mangaramid pay kadagiti nalawa a tawtawa a maipaay kenkuana, ken mabobedaan iti sedro ken pintaanna amin iti nalabaga.'"
                },
                "15": {
                    "verse_nr": "15",
                    "verse": "Daytoy kadi iti mamagbalin kenka a nasayaat nga ari, ta kayatmo ti maaddaan iti sedro a pagnaedan? Saan kadi a nangan ken imminum met ti amam, nupay kasta, inaramidna ti maiparbeng ken kinalinteg? Ket nasayaat dagiti banbanag a napasamak kenkuana."
                },
                "16": {
                    "verse_nr": "16",
                    "verse": "Insakitna dagiti napanglaw ken dagiti agkasapulan. Nasayaat ti pasamak idi. Saan kadi a kastoy ti kayatna a sawen iti pannakaam-ammo kaniak? \u2014 daytoy ket pakaammo ni Yahweh."
                },
                "17": {
                    "verse_nr": "17",
                    "verse": "Ngem awanen sabali pay nga adda kadagita matam ken pusom no di laeng ti panagagummo ken ti panangpasayasaymo iti dara dagiti awan basolna, iti panangirurumen ken panangranggas iti dadduma a tattao."
                },
                "18": {
                    "verse_nr": "18",
                    "verse": "Isu a kastoy ti kuna ni Yahweh maipapan kenni Jehoiakim a putot a lalaki ni Josias nga ari iti Juda: Saandanto nga agdung-aw gapu kenkuana a kunada 'Asika pay, kabsatko a lalaki!\u201d wenno \u201cAsika pay, kabsatko a babai!\u201d Saandanto a dung-awan isuna iti 'Asika pay, nga apo!' wenno 'Asika pay, a madaydayaw!'"
                },
                "19": {
                    "verse_nr": "19",
                    "verse": "Maitanemto isuna a kas iti pannakaitanem ti maysa nga asno, maiparangguyod ken maiwalang iti ruar dagiti ruangan ti Jerusalem."
                },
                "20": {
                    "verse_nr": "20",
                    "verse": "Sumang-atka kadagiti banbantay iti Lebanon ket agpukkawka. Iriawmo ti timekmo idiay Basan. Agpukkawka manipud kadagiti banbantay ti Abarim, ta madadaelto dagiti amin a gagayyemmo."
                },
                "21": {
                    "verse_nr": "21",
                    "verse": "Nakisaoak kenka idi natalgedka, ngem kinunam, 'Saanakto a dumngeg.' Ta daytoy ti kababalinmo manipud kinaubingmo, ta saanka a dimngeg iti timekko."
                },
                "22": {
                    "verse_nr": "22",
                    "verse": "Itayabto ti angin dagiti amin a mangipaspastormo, ken maipanawto a kas balud dagiti gagayyemmmo. Ket pudno unay a mabainankanto ken maibabakanto gapu kadagiti amin a dakes nga inar-aramidmo."
                },
                "23": {
                    "verse_nr": "23",
                    "verse": "Sika nga ari, sika nga agnanaed iti Balay iti Kabakiran ti Lebanon, sika nga agum-umok kadagiti sedro, anian a nakakaasikanto inton dumteng kenka ti kasta unay a panagrigat a kas iti ut-ot ti panagpasikal.\u201d"
                },
                "24": {
                    "verse_nr": "24",
                    "verse": "\u201cIsapatak\u2014 daytoy ket kuna ni Yahweh\u2014uray no sika, Jehoiachin a putot a lalaki ni Jehoiakim, nga ari ti Juda, ti singsing a pangselio nga adda iti makannawan nga imak, lapsutenka iti imak."
                },
                "25": {
                    "verse_nr": "25",
                    "verse": "Ta naiyawatka iti ima dagiti aggangandat iti biagmo ken kadagiti pagbutbutngam, iti ima ni Nebucadnesar nga ari iti Babilonia ken kadagiti Caldeo."
                },
                "26": {
                    "verse_nr": "26",
                    "verse": "Ibellengkanto ken ti inam a nangiyanak kenka, iti daga a saanyo a nakaiyanakan. Sadiayto ti pakatayanyo."
                },
                "27": {
                    "verse_nr": "27",
                    "verse": "Ket no maipapan iti daytoy a daga a kayatdanto a pagsublian, saandanton a makasubli ditoy."
                },
                "28": {
                    "verse_nr": "28",
                    "verse": "Daytoy kadi ket nauy-uyaw ken naburak a pagkargaan? Daytoy kadi a lalaki a ni Jehoiachin ket maysa a banga nga awan iti maay-ayona? Apay nga imbellengda isuna ken dagiti kaputotanna, ken impurruakda ida iti daga a saanda nga ammo?"
                },
                "29": {
                    "verse_nr": "29",
                    "verse": "Daga, Daga, Daga! Denggem ti sao ni Yahweh!"
                },
                "30": {
                    "verse_nr": "30",
                    "verse": "Kastoy ti kuna ni Yahweh, 'Isuratyo ti maipapan iti daytoy a lalaki a ni Jehoiachin: Awanto iti putotna. Saanto a rumang-ay kadagiti al-aldawna, ta awanto ti siasinoman kadagiti kaputotanna ti makagun-od iti panagballigi wenno agtugaw manen iti trono ni David ken agturay iti Juda.'\u201d"
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "\u201cAsi pay dagiti agpaspastor a mangdadael ken mangiwarawara kadagiti karnero ti pagpaarabak\u2014 kastoy ti pakaammo ni Yahweh.\u201d"
                },
                "2": {
                    "verse_nr": "2",
                    "verse": "Isu a kastoy ti kuna ni Yahweh, a Dios ti Israel maipapan kadagiti agpaspastor a mangay-aywan kadagiti tattaona, \u201cWarwaraenyo dagiti arbanko ken pagtaltalawenyo ida. Awan a pulos iti panangisakityo kadakuada. Ammoenyo daytoy! Supapakankayonto gapu kadagiti dakes nga ar-aramidyo\u2014daytoy ket pakaammo ni Yahweh."
                },
                "3": {
                    "verse_nr": "3",
                    "verse": "Siak a mismo ti mangurnong kadagiti nabatbati nga arbanko manipud kadagiti amin a dagdaga a nangipaturongak kadakuada, ket isublikto ida iti lugar a pagaraban, a sadiay ket agbalindanto a nabunga ken umaduda."
                },
                "4": {
                    "verse_nr": "4",
                    "verse": "Ket mangpataudakto kadagiti agpaspastor a mangaywan kadakuada a mangaywan ket saandanton nga agbuteng wenno agamak. Awanto kadakuada iti mapukaw\u2014 kastoy ti pakaammo ni Yahweh."
                },
                "5": {
                    "verse_nr": "5",
                    "verse": "Kitaenyo, dumteng dagiti al-aldaw\u2014 kastoy ti pakaammo ni Yahweh\u2014 Inton mangisaadak iti nalinteg a sanga maipaay kenni David. Agturayto isuna a kas ari; mangiyegto isuna iti kinarang-ay ken ipatungpalna ti hustisia ken kinalinteg iti daga."
                },
                "6": {
                    "verse_nr": "6",
                    "verse": "Kadagiti al-aldawna ket maispalto ti Juda, ken agbiagto a sitatalged ti Israel. Ket kastoy ti nagan a maiyawagto kenkuana; Ni Yahweh ti Kinalintegtayo."
                },
                "7": {
                    "verse_nr": "7",
                    "verse": "Ngarud kitaenyo, dumtengto dagiti al-aldaw\u2014kastoy ti pakaammo ni Yahweh\u2014inton saandanton pulos nga ibaga, 'Iti nagan ni Yahweh nga adda iti agnanayon, a nangiruar kadagiti tattao ti Israel manipud iti daga ti Egipto.'"
                },
                "8": {
                    "verse_nr": "8",
                    "verse": "Ngem ketdi kunadanto, 'Iti nagan ni Yahweh nga adda iti agnanayon, a nangiruar ken nangisubli kadagiti kaputotan iti balay ti Israel manipud iti akin-amianan a daga ken kadagiti amin a dagdaga a naipananda.' Ket agnaeddanto iti bukodda a daga.\u201d"
                },
                "9": {
                    "verse_nr": "9",
                    "verse": "Maipapan kadagiti profeta, nadagsen ti barukongko iti kaunggak, ken agpigerger amin a tultulangko. Kayarigak ti lalaki a nabartek, lalaki nga inturayan ti arak, gapu kenni Yahweh ken iti nasantoan a sasaona."
                },
                "10": {
                    "verse_nr": "10",
                    "verse": "Ta napunno ti daga kadagiti mannakikamalala. Gapu iti daytoy ket agdung-aw ti daga. Magango dagiti ruot iti pagaraban idiay let-ang. Nadangkes ti daldalan dagitoy a profeta; saan a nausar iti umno a wagas ti kinabilegda."
                },
                "11": {
                    "verse_nr": "11",
                    "verse": "Ta agpadpada a narugitan dagiti profeta ken dagiti papadi. Nasarakak pay ti kinadangkesda iti uneg ti balayko! \u2014kastoy ti pakaammo ni Yahweh\u2014"
                },
                "12": {
                    "verse_nr": "12",
                    "verse": "isu a dagiti daldalanda ket kaslanto iti maysa a nagalis a lugar iti kasipngetan. Maitublakdanto. Matuangdanto iti daytoy. Ta mangiyegakto kadakuada ti didigra iti tawen a pannakadusada\u2014 kastoy ti pakaammo ni Yahweh\u2014"
                },
                "13": {
                    "verse_nr": "13",
                    "verse": "ta adda nakitak a kinadakes kadagiti profeta iti Samaria. Nagipadtoda iti nagan ni Baal ket inturongda dagiti tattaok nga Israel iti nakillo a pagnaan."
                },
                "14": {
                    "verse_nr": "14",
                    "verse": "Ket kadagiti profeta iti Jerusalem, nakakitaak kadagiti nakarimrimon a banbanag: Makikamkamalalada ken agbibiagda iti kinamangallilaw. Papigsaenda dagiti im-ima dagiti managdakdakes; awan ti mangtallikod iti kinadakesna. Nagbalinda amin kaniak a kas iti Sodoma ken dagiti agnanaed iti daytoy ket kas iti Gomora!\u201d"
                },
                "15": {
                    "verse_nr": "15",
                    "verse": "Isu a kastoy ti kuna ni Yahweh maipapan kadagiti profeta, \u201cKitaenyo, ngannganin ti panangpakanko kadakuada iti napait a makan ken painumek ida iti danum a makasabidong, ta manipud kadagiti profeta ti Jerusalem rimmuar ti kinarugit iti amin a daga.\u201d"
                },
                "16": {
                    "verse_nr": "16",
                    "verse": "Kastoy ti kuna ni Yahweh a Mannakabalin-amin, \u201cSaankayo a dumngeg kadagiti sasao dagiti profeta nga agipadpadto kadakayo. Ta iyaw-awandakayo! Ta agiwaragawagda kadagiti sirmata manipud kadagiti bukodda a panunot, saan a nagtaud iti ngiwat ni Yahweh."
                },
                "17": {
                    "verse_nr": "17",
                    "verse": "Kankanayonda nga ibagbaga kadagiti saan nga agraem kaniak, 'Ipakpakaammo ni Yahweh nga addanto talna kadakayo.' Ken kuna ti tunggal maysa nga agbibiag segun iti bukodda a pagayatan, 'Awanto ti dumteng a didigra kadakayo.'"
                },
                "18": {
                    "verse_nr": "18",
                    "verse": "Ngem siasino kadi ti nakitaripnong iti konseho ni Yahweh? Siasino kadi ti mangsuksukimat ken mangdengngeg iti saona? Siasino kadi ti dumdumngeg ken mangipangpangag iti saona?"
                },
                "19": {
                    "verse_nr": "19",
                    "verse": "Kitaenyo, adda bagio nga aggapu kenni Yahweh! Ti rungsot ti pungtotna ket rummuar, ken adda kasla alipugpog nga agliklikaw. Agliklikaw daytoy kadagiti ulo dagiti nadangkes."
                },
                "20": {
                    "verse_nr": "20",
                    "verse": "Ti pungtot ni Yahweh ket saanto nga agsardeng agingga a maaramidna daytoy ken maipatungpalna dagiti pinanggep ti pusona. Kadagiti maud-udi nga al-aldaw, maawatanyonto daytoy."
                },
                "21": {
                    "verse_nr": "21",
                    "verse": "Saanko nga imbaon dagitoy a profeta. Nagparangda lattan. Awan iti impakaammok kadakuada, ngem nagipadtoda latta."
                },
                "22": {
                    "verse_nr": "22",
                    "verse": "Ta no nakitaripnongda koma iti panaguumong ti konsehok, ti soak koma ti imbagada kadagiti tattaok; ket pinagtallikudda koma dagitoy manipud iti kinadangkesda ken kadagiti dakes nga ar-aramidda."
                },
                "23": {
                    "verse_nr": "23",
                    "verse": "Maysaak kadi laeng a Dios nga adda iti asideg\u2014kastoy ti kuna ni Yahweh - ken saan aya a siak ket Dios nga adda met laeng iti adayo?"
                },
                "24": {
                    "verse_nr": "24",
                    "verse": "Mabalin kadi nga aglemmeng ti maysa a tao iti nalemmeng a lugar tapno saanko a makita? \u2014 kastoy iti pakaammo ni Yahweh\u2014 ken saan aya a pinunnok ti daga ken ti langit? \u2014 kastoy ti pakaammo ni Yahweh."
                },
                "25": {
                    "verse_nr": "25",
                    "verse": "Nangngegko dagiti imbaga dagiti profeta, dagidiay agipadpadto iti naganko iti inaallilaw. Kinunada, \u2018Adda tagtagainepko! Adda tagtagainepko!'"
                },
                "26": {
                    "verse_nr": "26",
                    "verse": "Kasanonto pay kabayag ti panagtultuloy daytoy, dagiti profeta nga agipadpadto iti inuulbod manipud kadagiti panunotda, ken agipadpadto manipud iti panangallilaw kadagiti puspusoda?"
                },
                "27": {
                    "verse_nr": "27",
                    "verse": "Ti pananglipat dagiti tattaok iti naganko ti panggepda babaen kadagiti tagtagainep nga ipadpadamagda, tunggal maysa iti karrubana, kas iti pananglipat dagiti kapuonanda iti naganko maigapu iti nagan ni Baal."
                },
                "28": {
                    "verse_nr": "28",
                    "verse": "Ti profeta nga addaan iti tagtagainep, ipadamagna koma ti tagtagainepna. Ngem ti tao a nangipakaammoak iti maysa a banag, sipupudno koma nga ipakaammona ti sao. Ania koma ti pakainaigan ti garami iti bukel? - kastoy ti pakaammo ni Yahweh \u2014"
                },
                "29": {
                    "verse_nr": "29",
                    "verse": "ken saan aya a kasla apuy ti saok? - kastoy ti pakaammo ni Yahweh - ken kasla martilio a mangburak iti bato?"
                },
                "30": {
                    "verse_nr": "30",
                    "verse": "Isu a kitaenyo, kabusorko dagiti profeta\u2014 kastoy ti pakaammo ni Yahweh - siasinoman nga agtakaw iti sasao manipud iti sabali a tao ken ibagana a nagtaud kaniak."
                },
                "31": {
                    "verse_nr": "31",
                    "verse": "Kitaenyo, kabusorko dagiti profeta - kastoy iti pakaammo ni Yahweh \u2013 a mangus-usar kadagiti dilada a mangipadto kadagiti pakaammo."
                },
                "32": {
                    "verse_nr": "32",
                    "verse": "Kitaenyo, kabusorko dagiti profeta a mangibagbaga nga adda tagtagainepda\u2014kastoy ti pakaammo ni Yahweh\u2014ket kalpasanna iwaragawagda dagitoy ket iti kastoy a wagas maiyaw-awan dagiti tattaok gapu iti panangallilaw ken panagpannakkelda. Kabusorko ida, ta saanko ida nga imbaon wenno inikkan kadagiti bilbilin. Isu a sigurado a saanda a makatulong kadagitoy a tattao - kastoy ti pakaammo ni Yahweh."
                },
                "33": {
                    "verse_nr": "33",
                    "verse": "Inton agsaludsud kenka dagitoy a tattao, wenno maysa a profeta, wenno maysa a padi a kunada, 'Ania ti pakaammo ni Yahweh? ket masapul a kunaem kadakuada, 'Ania a pakaammo? Gapu ta binaybay-ankayo'\u2014 kastoy ti pakaammo ni Yahweh."
                },
                "34": {
                    "verse_nr": "34",
                    "verse": "No maipapan met kadagiti profeta, papadi, ken tattao a mangibagbaga, 'Kastoy ti pakaammo ni Yahweh,' Dusaekto dayta a tao ken ti balayna."
                },
                "35": {
                    "verse_nr": "35",
                    "verse": "Itultuloyyo nga ibagbaga, tunggal maysa iti karrubana ken tunggal maysa iti kabsatna, 'Ania ti sungbat ni Yahweh?' ken \u2018Ania ti pakaammo ni Yahweh?\u2019"
                },
                "36": {
                    "verse_nr": "36",
                    "verse": "Ngem masapul a saanyon a sawen ti maipapan iti pakaammo ni Yahweh, agsipud ta ti tunggal ibaga ti tunggal tao ket agbalin a bukodna a mensahe, ket kinilloyo dagiti sasao ti sibibiag a Dios, ni Yahweh a Mannakabalin-amin, a Diostayo."
                },
                "37": {
                    "verse_nr": "37",
                    "verse": "Kastoy ti rumbeng a saludsodem iti profeta, 'Ania ti sungbat ni Yahweh kenka? Ania ti imbaga ni Yahweh?'"
                },
                "38": {
                    "verse_nr": "38",
                    "verse": "Ket ipadamagyo ti pakaammo manipud kenni Yahweh, ngem kastoy ti kuna ni Yahweh, 'Kunayo, \u201cKastoy ti kuna ni Yahweh,\u201d uray no nangipatulodak iti bilin kadakayo a kunak, \u201cSaanyo nga ibaga: Kastoy ti pakaammmo manipud kenni Yahweh.\u201d"
                },
                "39": {
                    "verse_nr": "39",
                    "verse": "Ngarud, kitaenyo, pidutenkayo ken ipurruakkayo a maiyadayo kaniak, kasta met dagaiti siudad nga intedko kadakayo ken kadagiti kapuonanyo."
                },
                "40": {
                    "verse_nr": "40",
                    "verse": "Kalpasanna ipalak-amkonto kadakayo ti agnanayon a pannakaibabain ken pannakauyaw a saanto a malipatan.'\u201d"
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Nangipakita ni Yahweh iti maysa a banag kaniak. Nakitak iti dua a basket ti igos a naikabil iti sangoanan ti templo ni Yahweh. (Napasamak daytoy a sirmata kalpasan nga impanaw ni Nebucadnesar, nga ari iti Babilonia, ni Jeconias a putot ni Jehoyakim nga ari ti Juda, dagiti opisial ti Juda, dagiti kumikitikit, dagiti agpanpanday manipud Jerusalem ket impanna ida kas balud idiay Babilonia.)"
                },
                "2": {
                    "verse_nr": "2",
                    "verse": "Maysa a basket nga igos ti nasayaat, kasla umuna a naluom nga igos dagitoy, ngem ti sabali a basket ti igos ket nalungsot ken saan a mabalin a kanen dagitoy."
                },
                "3": {
                    "verse_nr": "3",
                    "verse": "Kinuna ni Yahweh kaniak, \u201cAnia ti makitam Jeremias?\u201d Kinunak, \u201cIgos. Igos a nasayaat unay ken igos a nalungsot a saanen a mabalin a kanen.\u201d"
                },
                "4": {
                    "verse_nr": "4",
                    "verse": "Ket immay kaniak ti sao ni Yahweh a kinunana,"
                },
                "5": {
                    "verse_nr": "5",
                    "verse": "\u201cKastoy ti kuna ni Yahweh, a Dios ti Israel: Talliawekto dagiti naitalaw a kas balud manipud iti Juda para iti pagsayaatanda, kas kadagitoy nasayaat nga igos, dagiti naipanaw a kas balud manipud iti daytoy a lugar nga impaipanko iti daga dagiti Caldeo."
                },
                "6": {
                    "verse_nr": "6",
                    "verse": "Ikitakto dagiti matak kadakuada a maipaay iti pagsayaatanda ket isublikto ida iti daytoy a daga. Ipatakderkonto ida a saan ket a rebbaen. Imulakto ida, a saan ket a paruten."
                },
                "7": {
                    "verse_nr": "7",
                    "verse": "Ket ikkakto ida iti puso a mangam-ammo kaniak, ta siak ni Yahweh. Agbalindanto a tattaok ken Siakto ti Diosda, Iti kasta agsublidanto kaniak iti amin a pusoda."
                },
                "8": {
                    "verse_nr": "8",
                    "verse": "Ngem kas iti nadadael nga igos a saanen a mabalin a kanen\u2014 kastoy ti kuna ni Yahweh\u2014Agtignayakto iti kastoy a wagas kenni Zedekias nga ari ti Juda, agraman dagiti opisialna, ken kadagiti dadduma pay iti Jerusalem a nagtalinaed iti daytoy a daga wenno mapanda agnaed iti daga ti Egipto."
                },
                "9": {
                    "verse_nr": "9",
                    "verse": "Pagbalinekto ida a nakabutbuteng, maysa a didigra, iti imatang dagiti amin a pagarian iti daga, maysa a nakababain, ken linaonto dagiti proverbio, pananguyaw, ken lunod iti tungga lugar a pangipanakto kadakuada."
                },
                "10": {
                    "verse_nr": "10",
                    "verse": "Mangiyegakto kadakuada iti kampilan, bisin, ken didigra, aggibusdanto manipud iti daga nga intedko kadakuada ken kadagiti kapuonanda.\u201d"
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Daytoy ti sao nga immay kenni Jeremias maipapan kadagiti amin a tattao iti Juda. Napasamak daytoy iti maikapat a tawen ni Jehoyakim a putot ni Josias, nga ari iti Juda. Dayta ti umuna a tawen ni Nebucadnezar nga ari iti Babilonia."
                },
                "2": {
                    "verse_nr": "2",
                    "verse": "Inwaragawag ni profeta Jeremias kadagiti amin a tattao iti Juda ken kadagiti amin nga agnanaed iti Jerusalem."
                },
                "3": {
                    "verse_nr": "3",
                    "verse": "Kinunana, \u201cIti duapulo ket tallo a tawen, manipud iti maikasangapulo ket tallo a tawen ni Josias a putot ni Amon, nga ari ti Juda agingga iti daytoy nga aldaw, um-umayen kaniak dagiti sasao ni Yahweh. Inwarwaragawagkon dagitoy kadakayo. Sigagagarak a nangiwaragawag kadakayo, ngem saankayo a dimngeg."
                },
                "4": {
                    "verse_nr": "4",
                    "verse": "Imbaon kadakayo ni Yahweh dagiti amin nga adipenna a profeta. Sigagagarda a napan, ngem saankayo a dimngeg wenno nangipangag."
                },
                "5": {
                    "verse_nr": "5",
                    "verse": "Kinuna dagitoy a profeta, \u201cPagtallikudan koma ti tunggal tao dagiti nadangkes a wagasna ken ti kinadakes dagiti aramidna ket agsublikayo iti daga nga inted ni Yahweh kadagiti kapuonanyo ken kadakayo idi pay un-unana a tiempo, a kas agnanayon a sagut."
                },
                "6": {
                    "verse_nr": "6",
                    "verse": "Isu a saanyo a kamaten dagiti didiosen tapno agdayawkayo wenno agruknoykayo kadakuada, ken saanyo a pagpungtoten isuna gapu kadagiti aramid dagiti imayo a pakaigappuanto a dangrannakayo.\u201d"
                },
                "7": {
                    "verse_nr": "7",
                    "verse": "Ngem saankayo a dimngeg kaniak\u2014kastoy ti pakaammo ni Yahweh\u2014ngarud pinagpungtotdak gapu iti aramid dagiti imayo tapno dangrankayo."
                },
                "8": {
                    "verse_nr": "8",
                    "verse": "Isu a, kastoy ti kuna ni Yahweh a Mannakabalin-amin, 'Gapu ta saankayo a dimngeg kadagiti sasaok,"
                },
                "9": {
                    "verse_nr": "9",
                    "verse": "kitaenyo, dandaniakon mangipatulod iti maysa a bilin tapno maurnong dagiti amin a tattao iti amianan\u2014kastoy ti pakaammo ni Yahweh\u2014 kenni Nebucadnesar nga adipenko, nga ari ti Babilonia, ket iyegko ida a maibusor iti daytoy a daga ken kadagiti amin nga agnanaed iti daytoy, ken maibusor kadagiti amin a nasion iti aglawlawyo. Ta ilasinkonto ida para iti pannakadadael. Pagbalinekkto ida a pakaigappuan iti panagbuteng, maysa a banag a saksakuntipan, ken awan patinggana a langalang."
                },
                "10": {
                    "verse_nr": "10",
                    "verse": "Dagiti uni iti rag-o ken panagrambak\u2014dagiti timek ti nobyo ken nobya, ti uni dagiti bato a paggilingan ken ti lawag dagiti pagsilawan\u2014pukawekto amin dagitoy a banbanag manipud kadagitoy a nasion."
                },
                "11": {
                    "verse_nr": "11",
                    "verse": "Ket agbalinto amin dagitoy a daga a langalang ken nakabutbuteng, ket agserbinto dagitoy a nasion iti ari ti Babilonia iti pitopulo a tawen."
                },
                "12": {
                    "verse_nr": "12",
                    "verse": "Ket mapasamakto inton malpas ti pitopulo a tawen, a dusaekto ti ari ti Babilonia ken dayta a nasion, ti daga dagiti Caldeo\u2014kastoy ti pakaammo ni Yahweh\u2014gapu iti kinadakesda ket pagbalinekto daytoy nga awan patinggana a langalang."
                },
                "13": {
                    "verse_nr": "13",
                    "verse": "Ket ipatungpalkonto a maibusor iti dayta a daga dagiti amin a sasao nga imbagak, ken amin a banbanag a naisurat iti daytoy a libro nga impadto ni Jeremias a maibusor iti amin a nasion."
                },
                "14": {
                    "verse_nr": "14",
                    "verse": "Ta adu pay a dadduma a nasion ken nabibileg nga ari ti mangtagabunto kadagitoy a nasion. Supapakakto ida segun kadagiti ar-aramidda ken kadagiti gappuanan dagiti imada.\u201d"
                },
                "15": {
                    "verse_nr": "15",
                    "verse": "Ta kastoy ti kinuna kaniak ni Yahweh, a Dios ti Israel, \u201cAlaem daytoy a kopa ti arak ti pungtot manipud iti imak ket ipainummo daytoy kadagiti amin a nasion a pangibaonak kenka."
                },
                "16": {
                    "verse_nr": "16",
                    "verse": "Ta uminundanto ket kalpasanna maitublakda ket umkisda a simamauyong iti sangoanan ti kampilan nga ibabaonko kadakuada,\u201d"
                },
                "17": {
                    "verse_nr": "17",
                    "verse": "Innalak ngarud ti kopa manipud iti ima ni Yahweh, ket pinainumko iti daytoy dagiti amin a nasion a nangibaonan kaniak ni Yahweh\u2014"
                },
                "18": {
                    "verse_nr": "18",
                    "verse": "Ti Jerusalem, ti siudad ti Juda ken dagiti ari ken opisialna\u2014tapno madadael dagitoy ken agbalin a maysa a banag a nakabutbuteng, ken maysa a banag a saksakuntipan ken maaramat iti panangilunod, a kas iti daytoy agdama nga aldaw."
                },
                "19": {
                    "verse_nr": "19",
                    "verse": "Masapul nga inumem met daytoy dagiti dadduma a nasion. Ni Faraon nga ari iti Egipto ken dagiti adipenna, dagiti opisialna ken dagiti amin a tattaona;"
                },
                "20": {
                    "verse_nr": "20",
                    "verse": "dagiti amin a ganggannaet a tattao ken amin dagiti -ari iti daga ti Uz, dagiti amin nga ari iti daga ti Filistia\u2014Askelon, Gaza, Ekron, ken dagiti nabatbati pay a tattao iti Asdod;"
                },
                "21": {
                    "verse_nr": "21",
                    "verse": "Edom ken Moab ken dagiti tattao ti Ammon;"
                },
                "22": {
                    "verse_nr": "22",
                    "verse": "dagiti ar-ari ti Tyre ken Sidon; dagiti ari kadagiti dagdaga iti ballasiw ti baybay;"
                },
                "23": {
                    "verse_nr": "23",
                    "verse": "Iti Dedan, Tema, ken Buz ken dagiti amin a nangpukis iti buokda kadagiti sikigan ti uloda."
                },
                "24": {
                    "verse_nr": "24",
                    "verse": "Masapul nga uminom met iti daytoy dagitoy a tattao; dagiti amin nga ar-ari ti Arabia ken dagiti amin nga ar-ari dagiti ganggannaet a tattao nga agnanaed idiay let-ang;"
                },
                "25": {
                    "verse_nr": "25",
                    "verse": "dagiti amin nga ari ti Zimri, dagiti amin nga ari ti Elam, ken dagiti amin nga ari dagiti Medes;"
                },
                "26": {
                    "verse_nr": "26",
                    "verse": "dagiti amin nga ari iti amianan, dagiti adayo ken dagiti asideg, tunggal maysa a kadduana ti kabsatna ken dagiti amin a pagarian iti lubong nga adda iti rabaw ti daga. Kamaudiananna, uminomto ti ari ti Babilonia kalpasan nga uminom amin dagitoy."
                },
                "27": {
                    "verse_nr": "27",
                    "verse": "Kinuna ni Yahweh kaniak, \u201cIta masapul nga ibagam kadakuada, 'Ni Yahweh a Mannakabalin-amin, a Dios ti Israel, kastoy ti kunana: Uminomkayo ket agbartekkayo, ket agsarwakayo, matumbakayo, ket saankayo a bumangon iti sangoanan ti kampilan nga imbaonko kadakayo.'"
                },
                "28": {
                    "verse_nr": "28",
                    "verse": "Ket mapasamakto a no agkedkedda a mangala iti kopa manipud iti imam tapno uminomda, ibagamto kadakuada, 'Kastoy ti kuna ni Yahweh a Mannakabalin-amin; masapul nga uminomkayo iti daytoy."
                },
                "29": {
                    "verse_nr": "29",
                    "verse": "Ta kitaenyo, dandaniakon mangiyeg iti didigra iti siudad a naawagan babaen iti naganko, ken rumbeng kadi a dakayo a mismo ket saan a madusa? Saankayonto a nawaya, ta mangay-ayabak iti kampilan a maibusor iti amin nga agnanaed iti daga! \u2014kastoy iti pakaammo ni Yahweh a Mannakabalin-amin\u201d"
                },
                "30": {
                    "verse_nr": "30",
                    "verse": "Isu a sika a mismo, Jeremias, masapul nga ipadtom kadakuada amin dagitoy a sasao. Masapul a kunaem kadakuada, 'Agngerngernger ni Yahweh manipud iti nangato ken ipigpigsana ti timekna manipud iti lugar a nailasin a pagnanaedanna. Agungor isuna a maibusor iti lugarna a pagtaenganna; agpukpukkaw isuna a maibusor kadagiti amin nga agnanaed iti daga, kas iti panagkanta dagiti tattao no agpespesda kadagiti ubas."
                },
                "31": {
                    "verse_nr": "31",
                    "verse": "Adda ariwawa a dumteng kadagiti pungto ti daga, ta ti maysa a susik manipud kenni Yahweh ket mangiyeg iti maysa a darum a maibusor kadagiti nasion. Ipatungpalnanto ti hustisia kadagiti amin a lasag. Iyawatnanto ti nadangkes iti kampilan\u2014kastoy ti pakaammmo ni Yahweh.'"
                },
                "32": {
                    "verse_nr": "32",
                    "verse": "Kastoy ti kuna ni Yahweh a Mannakabalin-amin, 'Kitaenyo, sumangbayto ti didigra kadagiti nasion, ket mangrugi ti napigsa a bagio manipud iti adayu a paset ti daga."
                },
                "33": {
                    "verse_nr": "33",
                    "verse": "Ket dagiti pinapatay ni Yahweh iti dayta nga aldaw ket mangrugi iti pungto ti daga agingga iti sabali a pungto ti daga, saandanto a madung-awan, maurnong, wenno maipunpon. Kasladanto takki ti ayup iti daga."
                },
                "34": {
                    "verse_nr": "34",
                    "verse": "Agdung-awkayo, dakayo nga agpaspastor, ken agpukkawkayo a dumawat iti tulong! Agtulidkayo iti daga, dakayo a natan-ok a tattao iti arban. Ta dimtengen ti aldaw a pannakapapatay ken pannakaiwarawarayo. Matnagkayonto a kas iti napili a kalakian a karnero."
                },
                "35": {
                    "verse_nr": "35",
                    "verse": "Awanen dagiti pagkamangan dagiti agpaspastor. Saan a makalisi dagiti natan-ok a tattao iti arban."
                },
                "36": {
                    "verse_nr": "36",
                    "verse": "Adda dagiti nasaem a panagsangit dagiti agpaspastor ken panagdung-aw dagiti natan-ok a tattao iti arban, ta daddadaelen ni Yahweh daggiti pagpaarabanda."
                },
                "37": {
                    "verse_nr": "37",
                    "verse": "Isu a madadaelto dagiti natalna a pagpaaraban gapu iti nakaru a pungtot ni Yahweh."
                },
                "38": {
                    "verse_nr": "38",
                    "verse": "Kasla iti maysa nga urbon a leon, a panawanna ti rukibna, ta agbalinto a nakabutbuteng ti dagada gapu iti naulpit nga ungetna, gapu iti nakaru a pungtotna.\u201d"
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Iti rugrugi ti panagturay ni Jehoiakim a putot a lalaki ni Josias nga ari ti Juda, immay kaniak daytoy a sao manipud kenni Yahweh a kunana,"
                },
                "2": {
                    "verse_nr": "2",
                    "verse": "\u201cKastoy ti kuna ni Yahweh: Agtakderka iti paraangan ti balayko ket ibagam ti maipanggep kadagiti amin a siudad ti Juda nga umay agdaydayaw iti balayko. Iwaragawagmo dagiti amin a sasao nga imbilinko kenka nga ibagam kadakuada. Saanmo a kissayan ti uray ania a sao!"
                },
                "3": {
                    "verse_nr": "3",
                    "verse": "Mabalin a no dumngegda, ket agbabawi ti tunggal maysa manipud kadagiti dakes nga aramidda, isu a saanko nga ituloy ti maipanggep iti didigra a pangpanggepek nga iyeg kadakuada gapu iti kinadangkes dagiti ar-aramidda."
                },
                "4": {
                    "verse_nr": "4",
                    "verse": "Isu a masapul nga ibagam kadakuada, \u2018Kastoy ti kuna ni Yahweh: No saankayo a dumngeg kaniak ken kasta met a saankayo nga agtungpal iti lintegko nga intedko kadakayo\u2014"
                },
                "5": {
                    "verse_nr": "5",
                    "verse": "no saankayo a dumngeg kadagiti sasao dagiti adipenko a profeta a sippipinget nga ibabaonko kadakayo\u2014ngem saankayo met a dimngeg! \u2014"
                },
                "6": {
                    "verse_nr": "6",
                    "verse": "ngarud, pagbalinekto daytoy a balay a kas iti Silo; pagbalinekto a lunod daytoy a siudad iti imatang dagiti amin a nasion iti daga.'\u201d"
                },
                "7": {
                    "verse_nr": "7",
                    "verse": "Nangngeg dagiti papadi, dagiti profeta, ken dagiti amin a tattao ni Jeremias nga agiwarwaragawag kadagitoy a sasao iti balay ni Yahweh."
                },
                "8": {
                    "verse_nr": "8",
                    "verse": "Isu a napasamak nga idi nalpasen nga imbaga ni Jeremias ti amin nga imbilin ni Yahweh kenkuana nga ibagana kadagiti amin a tattao, tiniliw isuna dagiti papadi, dagiti profeta ken dagiti amin a tattao ket kinunada, \u201cAwan duadua a matayka!"
                },
                "9": {
                    "verse_nr": "9",
                    "verse": "Apay a nangipadtoka iti nagan ni Yahweh ket kinunam a daytoy a balay ket agbalinto a kas iti Silo ken agbalinto a langalang nga awan iti agnanaed?\u201d Ket inaribungbungan dagiti amin a tattao ni Jeremias iti balay ni Yahweh."
                },
                "10": {
                    "verse_nr": "10",
                    "verse": "Kalpasanna, nangngeg dagiti opisial iti Juda dagitoy a sasao, ket manipud iti balay ti ari, simmang-atda a napan iti balay ni Yahweh. Nagtugawda iti pagserkan iti Baro a Ruangan ti balay ni Yahweh."
                },
                "11": {
                    "verse_nr": "11",
                    "verse": "Nakisarita dagiti papadi ken dagiti profeta kadagiti opisial ken kadagiti amin a tattao. Kinunada, \u201cRumbeng laeng a matay daytoy a tao, ta nangipadto isuna iti maibusor iti daytoy a siudad, kas iti nangngeg a mismo dagiti lapayagyo!\u201d"
                },
                "12": {
                    "verse_nr": "12",
                    "verse": "Isu a kinasarita ni Jeremias dagiti amin nga opisial ken dagiti amin a tattao ket kinunana, \u201cImbaonnak ni Yahweh nga agipadto maibusor iti daytoy a balay ken iti daytoy a siudad, tapno ibagak ti amin a sasao a nangngeganyo."
                },
                "13": {
                    "verse_nr": "13",
                    "verse": "Ita ngarud, balbaliwanyo ti panagbiagyo ken dagiti ar-aramidyo, ket denggenyo ti timek ni Yahweh a Diosyo tapno saanna nga ituloy ti maipapan iti didigra nga imabagana maibusor kadakayo."
                },
                "14": {
                    "verse_nr": "14",
                    "verse": "Siak a mismo\u2014kitaendak! \u2014 addaak iti imayo. Aramidenyo kaniak no ania ti nasayaat ken maiparbeng iti imatangyo."
                },
                "15": {
                    "verse_nr": "15",
                    "verse": "Ngem masiguradok nga ammoyon a no patayendak, dakayo a mismo ken daytoy a siudad ken amin nga agnanaed iti daytoy ket makabasol iti panangpatayyo iti tao nga awan basolna, ta pudno a ni Yahweh ti nangibaon kaniak a mangibaga kadagitoy a sasao kadakayo.\u201d"
                },
                "16": {
                    "verse_nr": "16",
                    "verse": "Kalpasanna, kinuna dagiti opisial ken dagiti amin a tattao kadagiti papadi ken kadagiti profeta, \u201cSaan a maiparbeng a matay daytoy a tao, ta imbagana kadatayo dagiti banbanag iti nagan ni Yahweh a Diostayo.\u201d"
                },
                "17": {
                    "verse_nr": "17",
                    "verse": "Ket adda lallaki manipud kadagiti panglakayen sadiay a timmakder ket nagsao iti entero a taripnong dagiti tattao."
                },
                "18": {
                    "verse_nr": "18",
                    "verse": "Kinunada, \u201cNagipadto ni Mica a taga-Moreset idi tiempo ni Hezekias nga ari ti Juda. Nagsao kadagiti amin a tattao iti Juda a kunana, 'Kastoy ti kuna ni Yahweh a Mannakabalin-amin: Ti Sion ket maaradonto a kasla taltalon, ti Jerusalem ket agbalinto a gabsuon dagiti naburak a batbato, ket ti bantay a nakaipatakderan ti templo ket agbalinto a nasamek a turod.'"
                },
                "19": {
                    "verse_nr": "19",
                    "verse": "Impapatay kadi isuna ni Hezekias nga ari ti Juda ken dagiti amin a tattao iti Juda? Saan kadi a nagbuteng isuna kenni Yahweh ket nagpakpakaasi iti sangoananna tapno saanna nga ituloy ti maipanggep iti didigra nga imbagana kadakuada? Ngarud, agaramidtayo pay la kadi iti nadakdakes maibusor iti biagtayo a mismo?\u201d"
                },
                "20": {
                    "verse_nr": "20",
                    "verse": "Kabayatanna, adda pay sabali a profeta a nagipadto iti nagan ni Yahweh\u2014 ni Urias nga anak ni Shemaias manipud iti Kiriat Jearim\u2014nagipadto met isuna maibusor iti daytoy a siudad ken iti daytoy a daga, ummanatop met laeng kadagiti amin a sasao ni Jeremias dagiti impadtona."
                },
                "21": {
                    "verse_nr": "21",
                    "verse": "Ngem idi nangngeg ni Ari Jehoiakim ken dagiti amin a soldadona ken dagiti opisialna ti saona, kayat ti ari nga ipapatay isuna, ngem nangngeg ni Urias ket nagbuteng, isu a naglibas ket napan idiay Egipto."
                },
                "22": {
                    "verse_nr": "22",
                    "verse": "Ngem nangibaon ni Ari Jehoiakim kadagiti lallaki a mapan idiay Egipto\u2014 ni Elnatan a putot ni Acbor ken adda lallaki a kaduana a napan idiay Egipto."
                },
                "23": {
                    "verse_nr": "23",
                    "verse": "Inruarda ni Urias manipud Egipto ket inyegda isuna kenni Ari Jehoiakim. Ket pinatay ni Jehoiakim isuna babaen iti kampilan ket impaitabonna ti bangkay daytoy iti tanem dagiti nanumo a tattao."
                },
                "24": {
                    "verse_nr": "24",
                    "verse": "Ngem tinulongan ni Ahikam a putot ni Safan ni Jeremias, isu a saan isuna a naiyawat kadagiti ima dagiti tattao a mangpatay koma kenkuana."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Iti rugrugi ti panagturay ni Jehoiakim a putot ni Josiah, nga ari iti Juda, immay kenni Jeremias daytoy a sao manipud kenni Yahweh."
                },
                "2": {
                    "verse_nr": "2",
                    "verse": "Kastoy ti kinuna ni Yahweh kaniak, \u201cIyaramidam ti bagim iti lalat ken sangol. Ikabilmo dagitoy iti tengngedmo."
                },
                "3": {
                    "verse_nr": "3",
                    "verse": "Ket ipatulodmo dagitoy iti ari ti Edom, iti ari ti Moab, iti ari dagiti tattao ti Ammon, iti ari ti Tiro, ken iti ari ti Sidon. Ipatulodmo dagitoy babaen kadagiti mangibagbagi iti ari nga immay iti Jerusalem iti ayan ni Zedekias nga ari ti Juda."
                },
                "4": {
                    "verse_nr": "4",
                    "verse": "Bilinem ida iti ibagada kadagiti apoda a kunam, 'Kastoy ti kuna ni Yahweh a Mannakabalin-amin a Dios ti Israel: Kastoy ti masapul nga ibagayo kadagiti appoyo,"
                },
                "5": {
                    "verse_nr": "5",
                    "verse": "\u201cSiak a mismo ti nangparsua iti daga babaen iti naindaklan a pigsak ken pannakabalinko. Pinarsuak pay dagiti tattao ken dagiti ay-ayup nga adda iti rabaw ti daga, ket itedko daytoy iti siasinoman a nalinteg iti imatangko."
                },
                "6": {
                    "verse_nr": "6",
                    "verse": "Isu nga ita, siak a mismo, iyawatko amin dagitoy a daga iti ima ti adipenko a ni Nebucadnezar nga ari ti Babilonia. Kasta met nga itedko kenkuana dagiti parsua nga adda biagna iti tay-ak tapno agserbi dagitoy kenkuana."
                },
                "7": {
                    "verse_nr": "7",
                    "verse": "Ta amin dagiti nasion ket agserbinto kenkuana, kadagiti lallaki a putotna, ken kadagiti appokona agingga a dumteng ti tiempo a pannakaparmek ti dagana. Ket adunto a nasion ken nabibileg nga ar-ari ti mangparmek kenkuana."
                },
                "8": {
                    "verse_nr": "8",
                    "verse": "Isu a ti nasion ken ti pagarian a saan nga agserbi kenni Nebucadnezar nga ari iti Babilonia, ken saan nga agpaituray iti ari ti Babilonia\u2014dusaekto dayta a nasion babaen iti kampilan, nakaro a panagbisin ken didigra\u2014kastoy ti pakaammo ni Yahweh\u2014agingga a madadaelko ida babaen iti imana."
                },
                "9": {
                    "verse_nr": "9",
                    "verse": "Ket dakayo! Isardengyon ti panamatpatiyo kadagiti profetayo, kadagiti mammoyonyo, kadagiti mammadtoyo, kadagiti mammadlesyo, ken kadagiti salamangkeroyo nga agsasao kadakayo a kunada, 'Saanyo a pagserbian ti ari ti Babilonia."
                },
                "10": {
                    "verse_nr": "10",
                    "verse": "Ta agipadpadtoda kadakayo iti inaallilaw tapno maiyadayokayo kadagiti dagayo, ta papanawenkayto, ket mataykayto."
                },
                "11": {
                    "verse_nr": "11",
                    "verse": "Ngem ti nasion nga agpaituray iti ari ti Babilonia ken agserbi kenkuana, ipalubosko a makapagtalinaed dagitoy iti dagada\u2014kastoy ti pakaammo ni Yahweh\u2014ken sukayendanto daytoy ken agtalinaedanto nga agnaed iti daytoy.'\u201d\u201d"
                },
                "12": {
                    "verse_nr": "12",
                    "verse": "Kinasaritak ngarud ni Zedekias nga ari ti Juda ket imbagak kenkuana daytoy a mensahe, \u201cAgpaiturayka iti ari ti Babilonia ket pagserbiam isuna ken dagiti tattaona, ket agbiagkanto."
                },
                "13": {
                    "verse_nr": "13",
                    "verse": "Apay koma a matayka\u2014sika ken dagiti tattaom\u2014babaen iti kampilan, nakaro a panagbisin ken didigra a kas iti imbagakon maipanggep iti nasion a saan nga agserbi iti ari ti Babilonia?"
                },
                "14": {
                    "verse_nr": "14",
                    "verse": "Saanka a dumngeg kadagiti sasao dagiti profeta nga agkuna, 'Saanmo a pagserbian ti ari iti Babilonia,' ta inuulbod ti ipadpadtoda kenka."
                },
                "15": {
                    "verse_nr": "15",
                    "verse": "'Ta saanko ida nga imbaon\u2014kastoy ti pakaammo ni Yahweh\u2014ta agipadpadtoda iti inaallilaw babaen iti naganko iti kasta ket papanawenka ket matayka, sika ken dagiti profeta a nagipadpadto kenka.'\u201d"
                },
                "16": {
                    "verse_nr": "16",
                    "verse": "Inwaragawagko daytoy kadagiti papadi ken kadagiti tattao, a kinunak, \u201cKastoy ti kuna ni Yahweh: \u201cSaankayo a dumngeg kadagiti sasao dagiti profetayo a mangipadpadto kadakayo a kunada, 'Kitaenyo! Maisubsubli itan manipud Babilonia dagiti banbanag a kukua ti balay ni Yahweh!' Agipadpadtoda kadakayo iti inuulbod."
                },
                "17": {
                    "verse_nr": "17",
                    "verse": "Saankayo a dumngeg kadakuada. Masapul nga agserbikayo iti ari ti Babilonia ket agbiagkayto. Apay koma a nasken a madadael daytoy a siudad?"
                },
                "18": {
                    "verse_nr": "18",
                    "verse": "No isuda ket profeta, ken no pudno nga immay kadakuada ti sao ni Yahweh, ipakaasida koma ngarud kenni Yahweh a Mannakabalin-amin a saanna nga ipalubos a maipan idiay Babilonia dagiti banbanag a nabati iti balayna, ti balay ti ari iti Juda ken iti Jerusalem."
                },
                "19": {
                    "verse_nr": "19",
                    "verse": "Ta ipakpakaammon ni Yahweh a Mannakabalin-amin ti maipanggep kadagiti adigi, iti bronse a palanggana ken iti nakaiparabawan daytoy, ken ti dadduma pay a banbanag a nabati iti daytoy a siudad\u2014"
                },
                "20": {
                    "verse_nr": "20",
                    "verse": "dagiti banbanag a saan nga innala ni Nebucadnezar nga ari ti Babilonia idi impanawna a kas balud ni Jehoiachin nga ari ti Juda a putot ni Jehoyakim manipud Jerusalem ket impanna idiay Babilonia, kaduana dagiti nangangato nga opisial ti Juda ken Jerusalem."
                },
                "21": {
                    "verse_nr": "21",
                    "verse": "Kastoy ti kuna ni Yahweh a Mannakabalin-amin a Dios ti Israel maipanggep kadagiti banbanag a nabati iti balay ni Yahweh, ti balay ti ari ti Juda ken Jerusalem."
                },
                "22": {
                    "verse_nr": "22",
                    "verse": "'Maipandanto idiay Babilonia, ket agtalinaeddanto sadiay agingga iti aldaw nga intudingko a dumteng kadakuada\u2014kastoy ti pakaammo ni Yahweh\u2014ket isang-atkonto ida ket isublik ida iti daytoy a lugar.'\u201d"
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Ket napasamak iti dayta a tawen, iti maikalima a bulan ti maika-uppat a tawen a rugrugi ti panagturay ni Zedekias nga ari ti Juda, a ni Hananias a profeta a putot ni Azur a nagtaud iti Gibeon ket nakisao kaniak iti balay ni Yahweh iti sangoanan dagiti papadi ken dagiti amin a tattao. Kinunana,"
                },
                "2": {
                    "verse_nr": "2",
                    "verse": "\u201cKastoy ti kuna ni Yahweh a Mannakabalin-amin a Dios ti Israel: Dinadaelkon ti sangol nga impabaklay ti ari ti Babilonia."
                },
                "3": {
                    "verse_nr": "3",
                    "verse": "Iti uneg ti dua a tawen, isublikto iti daytoy a disso dagiti amin a banbanag a kukua ti balay ni Yahweh nga innala ni Nebucadnezar nga ari ti Babilonia manipud iti daytoy a disso ket impanna idiay Babilonia."
                },
                "4": {
                    "verse_nr": "4",
                    "verse": "Ket isublikto iti daytoy a lugar ti ari ti Juda a ni Jehoiachin a putot ni Jehoiakim, ken amin dagiti naipanaw iti Juda a kas balud a naipan idiay Babilonia\u2014 kastoy ti pakaammo ni Yahweh\u2014ta dadaelekto ti sangol ti ari ti Babilonia.\u201d"
                },
                "5": {
                    "verse_nr": "5",
                    "verse": "Nakisarita ngarud ni Jeremias a profeta kenni Hananias a profeta iti sangoanan dagiti papadi ken dagiti amin a tattao a nakatakder iti sangoanan ti balay ni Yahweh."
                },
                "6": {
                    "verse_nr": "6",
                    "verse": "Kinuna ni Jeremias a profeta, \u201cAramiden koma ni Yahweh daytoy! Patalgeden koma ni Yahweh dagiti sasao nga impadtom ken isublina iti daytoy a lugar dagiti banbanag a kukua ti balay ni Yahweh, ken amin dagiti naipan a kas balud idiay Babilonia."
                },
                "7": {
                    "verse_nr": "7",
                    "verse": "Nupay kasta, dumngegka iti sao nga ibagak kenka ken kadagiti amin a tattao."
                },
                "8": {
                    "verse_nr": "8",
                    "verse": "Dagiti profeta nga immun-una a nagbiag sakbay kadata, nagipadtoda met maipanggep kadagiti adu a nasion ken maibusor kadagiti nabibileg a pagarian, maipanggep iti gubat, nakaro a panagbisin ken didigra."
                },
                "9": {
                    "verse_nr": "9",
                    "verse": "Isu a ti profeta nga agipadpadto nga addanto iti kappia\u2014no pumudno ti saona, ket maammoanto a pudno nga isuna ket profeta nga imbaon ni Yahweh.\u201d"
                },
                "10": {
                    "verse_nr": "10",
                    "verse": "Ngem inikkat ni Hananias a profeta ti sangol nga adda iti tengnged ni Jeremias ket dinadaelna daytoy."
                },
                "11": {
                    "verse_nr": "11",
                    "verse": "Ket nagsao ni Hananias iti sangoanan dagiti amin a tattao a kinunana, \u201cKastoy ti kuna ni Yahweh: Iti uneg ti dua a tawen, kastoyto met laeng ti panangdadaelko iti sangol nga impabaklay ni Nebucadnezar nga ari ti Babilonia iti tunggal nasion.\u201d Kalpasanna, pimmanaw ni Jeremias."
                },
                "12": {
                    "verse_nr": "12",
                    "verse": "Kalpasan a dinanadel ni Hananias a profeta ti sangol nga inikkatna iti tengnged ni Jeremias, immay ti sao ni Yahweh kenni Jeremias a kunana,"
                },
                "13": {
                    "verse_nr": "13",
                    "verse": "\u201cMapanmo kasarita ni Hananias ket ibagam, 'Kastoy ti kuna ni Yahweh: Dinadaelmo ti sangol a kayo, ngem mangaramidak iti sangol a landok.'"
                },
                "14": {
                    "verse_nr": "14",
                    "verse": "Ta kastoy ti kuna ni Yahweh a Mannakabalin-amin a Dios ti Israel: Nangikabilak iti sangol a landok iti tengnged dagitoy amin a nasion nga agserbi kenni Nebucadnezar nga ari ti Babilonia, ket pagserbianda isuna. Iyawatko met kenkuana dagiti narurungsot nga ayup kadagiti tay-ak tapno iturayanna.\u201d"
                },
                "15": {
                    "verse_nr": "15",
                    "verse": "Kalpasanna, kinuna pay ni Jeremias a profeta kenni Hananias a profeta, \u201cDumngegka Hananias! Saannaka nga imbaon ni Yahweh, ngem pinamatim dagiti tattao kadagiti inuulbod."
                },
                "16": {
                    "verse_nr": "16",
                    "verse": "Isu a kastoy ti kuna ni Yahweh: Kitaem, umadanin ti panangpukawko kenka iti daga. Matayka iti daytoy a tawen, agsipud ta inwaragawagmo ti panagsukir kenni Yahweh.\u201d"
                },
                "17": {
                    "verse_nr": "17",
                    "verse": "Ket natay ni Hananias iti maikapito a bulan iti dayta a tawen."
                }
            }
        },
        "29": {
            "chapter_nr": "29",
            "chapter": {
                "1": {
                    "verse_nr": "1",
                    "verse": "Dagitoy dagiti sasao a nailanad iti nalukot a pagbasaan nga impatulod ni Jeremias manipud Jerusalem kadagiti nabatbati a panglakayen kadagiti natiliw, kadagiti papadi, kadagiti profeta, ken kadagiti amin a tattao nga impanaw ni Nebucadnezar a kas balud manipud Jerusalem nga impanna idiay Babilonia."
                },
                "2": {
                    "verse_nr": "2",
                    "verse": "Daytoy ket kalpasan a naipanaw manipud Jerusalem ni Jehoiachin nga ari, ti reyna, dagiti nangangato nga opisial, dagiti mangidadaulo iti Juda ken Jerusalem, ken dagiti nalaing a pumapanday."
                },
                "3": {
                    "verse_nr": "3",
                    "verse": "Impatulodna daytoy a nalukot a pagbasaan babaen kenni Elasa a putot ni Sapan, kenni Gemaria a putot ni Hilkia nga imbaon ni Zedekias nga ari ti Juda a mapan kenni Nebucadnezar nga ari ti Babilonia."
                },
                "4": {
                    "verse_nr": "4",
                    "verse": "Kastoy ti nailanad iti nalukot a pagbasaan, \u201cKastoy ti kuna ni Yahweh a Mannakabalin-amin a Dios ti Israel kadagiti amin a natiliw ken impaipanawko manipud Jerusalem a naipan a kas balud idiay Babilonia,"
                },
                "5": {
                    "verse_nr": "5",
                    "verse": "'Mangipatakderkayo kadagiti balbalay ket pagnaedanyo dagitoy. Mulaanyo dagiti pagmulaan ket kanenyo ti ibunga dagitoy."
                },
                "6": {
                    "verse_nr": "6",
                    "verse": "Mangasawakayo ket aganakkayo iti lallaki ken babbai. Ket pangasawaenyo dagiti annakyo a lallaki, ken panagsawaenyo dagiti annakyo a babbai. Bay-anyo nga aganakda iti lallaki ken babbai ken umadokayo sadiay a saan ket a bumassit ti bilangyo."
                },
                "7": {
                    "verse_nr": "7",
                    "verse": "Ti pagsayaatan ti siudad a nangipanak kadakayo a kas balud ti aramidenyo, ken agkararagkayo kaniak para iti daytoy agsipud ta addanto kappia kadakayo no natalna daytoy.'"
                },
                "8": {
                    "verse_nr": "8",
                    "verse": "Ta kastoy ti kuna ni Yahweh a Mannakabalin-amin a Dios ti Israel, 'Saanyo nga itulok nga allilawendakayo dagiti profeta nga adda kadakayo ken dagiti mammoyonyo ken saankayo a mamati kadagiti matagtagainepyo."
                },
                "9": {
                    "verse_nr": "9",
                    "verse": "Ta inaallilaw ti ipadpadtoda kadakayo iti naganko. Saanko ida nga imbaon\u2014kastoy ti pakaammo ni Yahweh.'"
                },
                "10": {
                    "verse_nr": "10",
                    "verse": "Ta kastoy ti kuna ni Yahweh, 'Inton inturayannakayon ti Babilonia iti pitopulo a tawen, tulongankayo ken ipatungpalko ti nasayaat nga imbagak nga isublikayo iti daytoy a lugar."
                },
                "11": {
                    "verse_nr": "11",
                    "verse": "Ta ammok a mismo dagiti planok para kadakayo\u2014kastoy ti pakaammo ni Yahweh\u2014dagiti plano para iti kappia a saan ket a didigra, nga ikkankayo iti nasayaat a masakbayan ken namnama."
                },
                "12": {
                    "verse_nr": "12",
                    "verse": "Ket umawagkayonto kaniak, ken agkararagkayto kaniak ket denggenkayto."
                },
                "13": {
                    "verse_nr": "13",
                    "verse": "Ta birokendakto ket masarakandakto, agsipud ta binirokdak iti amin a pusoyo."
                },
                "14": {
                    "verse_nr": "14",
                    "verse": "Ket masarakandakto\u2014kastoy ti pakaammo ni Yahweh\u2014ket isublik ti sigud a nasayaat a kasasaadyo; ummongenkayto manipud kadagiti amin a nasion ken luglugar a nangiwarawaraak kadakayo\u2014ta isublikayto iti lugar a naggapuanyo manipud iti lugar nga intulokko a pakaipananyo a kas balud.'"
                },
                "15": {
                    "verse_nr": "15",
                    "verse": "Agsipud ta kinunayo a nangisaad ni Yahweh kadagiti profeta para kadakami idiay Babilonia,"
                },
                "16": {
                    "verse_nr": "16",
                    "verse": "kastoy ti kuna ni Yahweh iti ari a nakatugaw iti trono ni David ken kadagiti amin a tattao nga agigian pay laeng iti dayta a siudad, dagiti kakabsatyo a saan a nairaman kadakayo a naipanaw a kas balud\u2014"
                },
                "17": {
                    "verse_nr": "17",
                    "verse": "kastoy ti kuna ni Yahweh a Mannakabalin-amin, 'Kitaenyo, umadanin ti panangiyegko kadakuada iti kampilan, nakaro a panagbisin ken saksakit. Ta pagbalinekto ida a kasla nalungsot nga igos a saan a mabalin a kanen."
                },
                "18": {
                    "verse_nr": "18",
                    "verse": "Ket kamatekto ida babaen iti kampilan, nakaro a panagbisin ken angol ket pagbalinek ida a makapakintayeg iti panagkita dagiti amin a nasion iti rabaw ti daga\u2014 maysa a nakabutbuteng, usarendanto ti nagan dagitoy no adda ilunodda, ken maysa a nakababain a banag kadagiti nasion a nangiwarawaraak kadakuada."
                },
                "19": {
                    "verse_nr": "19",
                    "verse": "Daytoy ket gapu ta saanda a dimngeg iti saok\u2014 kastoy ti pakaammo ni Yahweh\u2014 nga impakaammok kadakuada babaen kadagiti adipenko a profeta. Namin-adu nga imbaonko ida, ngem saankayo a dimngeg\u2014 kastoy ti pakaamo ni Yahweh.'"
                },
                "20": {
                    "verse_nr": "20",
                    "verse": "Isu a dakayo a mismo, dumngegkayo iti sao ni Yahweh, aminkayo a naipanaw a kas balud manipud Jerusalem a naipan idiay Babilonia,"
                },
                "21": {
                    "verse_nr": "21",
                    "verse": "'Kastoy ti ibagak, siak a ni Yahweh a Mannakabalin-amin a Dios ti Israel maipanggep kenni Ahab a putot ni Kolaiah ken ni Zedekias a putot ni Maaseias, a siuulbod a nagipadto kadakayo babaen iti naganko: Kitaenyo, umadanin ti panangiyawatko kadakuada iti ima ni Nebucadnezar nga ari ti Babilonia. Patayennanto ida iti sangoananyo."
                },
                "22": {
                    "verse_nr": "22",
                    "verse": "Ket addanto lunod nga ibaga dagiti amin a naipanaw iti Juda a kas balud idiay Babilonia maipanggep kadagitoy a tattao. Kastoyto ti lunod nga ibagada: Aramidento koma ni Yahweh kadakayo ti kas iti napasamak kenni Zedekias ken Ahab, a pinuoran ti ari ti Babilonia."
                },
                "23": {
                    "verse_nr": "23",
                    "verse": "Mapasamakto daytoy gapu kadagiti nakababain a banag nga inaramidda iti Israel idi nakikamalalada kadagiti assawa dagiti kaarrubada ken nangipakaammoda kadagiti saan a pudno a mensahe babaen iti naganko, banbanag a saanko a pulos nga imbilin kadakuada nga ibagada. Ta siak ti makaammo; siak ti saksi\u2014 kastoy ti pakaammo ni Yahweh.'\u201d"
                },
                "24": {
                    "verse_nr": "24",
                    "verse": "\u201cMaipanggep kenni Semaias a taga-Nehelam, kastoy ti naibaga:"
                },
                "25": {
                    "verse_nr": "25",
                    "verse": "\u201cKastoy ti kuna ni Yahweh a Mannakabalin-amin: \u201cGapu ta nangipatulodka kadagiti surat kadagiti amin a tattao iti Jerusalem iti bukodmo a nagan, kenni Zefanias a putot ni Maaseias a padi, ken kadagiti amin a papadi, a kinunam,"
                },
                "26": {
                    "verse_nr": "26",
                    "verse": "'Pinagbalinnaka ni Yahweh a padi imbes a ni Jehoiada a padi, tapno sika ti makaammo iti pagsayaatan ti balay ni Yahweh. Sika ti makaammo kadagiti amin a tattao nga aginlalaing ken mamagbalin kadagiti bagbagida a profeta. Rumbeng nga ibalud ken kawaram ida."
                },
                "27": {
                    "verse_nr": "27",
                    "verse": "Isu nga ita, apay a saanmo a binabalaw ni Jeremias iti Anatot, a pinagbalinna a profeta ti bagina a maibusor kenka?"
                },
                "28": {
                    "verse_nr": "28",
                    "verse": "Ta nangipatulod isuna iti mensahe kadakami idiay Babilonia a kunana, 'Nabayagto daytoy a tiempo. Mangipatakderkayo kadagiti balbalay ket pagnaedanyo dagitoy, ken agmulakayo ket kanenyo dagiti ibunga dagitoy.''\u201d"
                },
                "29": {
                    "verse_nr": "29",
                    "verse": "Binasa ni Zephaniah a padi daytoy a surat kenni Jeremias a profeta."
                },
                "30": {
                    "verse_nr": "30",
                    "verse": "Isu nga immay ti sao ni Yahweh kenni Jeremias a kunana,"
                },
                "31": {
                    "verse_nr": "31",
                    "verse": "\u201cMangipatulodka iti mensahe kadagiti naipanaw a kas balud, ibagam, 'Kastoy ti kuna ni Yahweh maipapan kenni Shemaias a taga-Nehelam: Gapu ta nagipadto ni Shemaias kadakayo nga uray saanko nga imbaon isuna; gapu ta inallukoynakayo a mamati iti inuulbod,"
                },
                "32": {
                    "verse_nr": "32",
                    "verse": "kastoy ngarud ti kuna ni Yahweh: Dumngegkayo, umadanin ti panangdusak kenni Shemaias a taga-Nehelam ken kadagiti kaputotanna. Awanto ti agtalinaed a kaputotanna. Saannanto a makita ti nasayaat nga aramidekto kadagiti tattaok\u2014 kastoy ti pakaammo ni Yahweh\u2014ta inwaragawagna ti panagsukir maibusor kaniak, siak a ni Yahweh.'\u201d"
                }
            }
        },
        "30": {
            "chapter_nr": "30",
            "chapter": {
                "1": {
                    "verse_nr": "1",
                    "verse": "Kastoy ti sao ni Yahweh nga immay kenni Jeremias, kinunana,"
                },
                "2": {
                    "verse_nr": "2",
                    "verse": "\u201cKastoy ti pakaammo ni Yahweh a Dios ti Israel, 'Isuratmo iti maysa a nalukot a pagsuratan ti amin a sao nga imbagak kenka."
                },
                "3": {
                    "verse_nr": "3",
                    "verse": "Ta denggem, umadanin dagiti al-aldaw\u2014kastoy ti pakaammo ni Yahweh\u2014inton isublikto ti sigud a nasayaat a kasasaad dagiti tattaok nga Israel ken Juda. Siak a ni Yahweh, ti nangibaga iti daytoy. Ta isublikto ida iti daga nga intedko kadagiti kapuonanda, ket tagikuaendanto daytoy.'''"
                },
                "4": {
                    "verse_nr": "4",
                    "verse": "Dagitoy dagiti sasao nga impakaammo ni Yahweh maipapan iti Israel ken Juda,"
                },
                "5": {
                    "verse_nr": "5",
                    "verse": "\u201cTa kastoy ti kuna ni Yahweh, \u201cAdda nangngegmi a timek nga agpigpigerger gapu iti buteng saan ket a timek gapu iti talna."
                },
                "6": {
                    "verse_nr": "6",
                    "verse": "Agsaludsoddkayo ken ammoenyo no makapagpasngay ngata ti maysa a lalaki. Apay ngarud a makitkitak ti tunggal agtutubo a lallaki nga ap-aprusanna ti pus-ongna? Kasla da la babai nga agpaspasikal, apay a pimmusyapusyaw amin dagiti rupada?"
                },
                "7": {
                    "verse_nr": "7",
                    "verse": "Asida pay! Ta daytanto nga aldaw ket agbalinto a naidumduma, nga awan ti kaaspingna. Daytoy ket tiemponto ti pannakariribuk ni Jacob, ngem maispalto isuna manipud iti daytoy."
                },
                "8": {
                    "verse_nr": "8",
                    "verse": "Ta iti daytanto nga aldaw\u2014kastoy ti pakaammo ni Yahweh a Mannakabalin-amin\u2014a tukkulekto dagiti sangol iti tenggedyo, ken pugsatekto dagiti kawaryo, isu a saandakayto a tagabuen pay dagiti gangannaet."
                },
                "9": {
                    "verse_nr": "9",
                    "verse": "Ngem dayawendanto ni Yahweh a Diosda ken pagserbianda ni David nga arida, a pagbalinekto nga ari a mangituray kadakuada."
                },
                "10": {
                    "verse_nr": "10",
                    "verse": "Isu a sika, Jacob nga adipenko, saanka nga agbuteng\u2014kastoy ti pakaammo ni Yahweh\u2014ken saanka a maupay, Israel. Ta kitaem, umadanin ti panangisublik kenka manipud iti adayo, ken dagiti kaputotam manipud iti daga a nakaipananda a kas balud. Agsublinto ni Jacob ket addaanto isuna iti kapia; natalgedto isuna ket awanto a pulos ti pakaigapuan iti panagbuteng."
                },
                "11": {
                    "verse_nr": "11",
                    "verse": "Ta addaak kadakayo\u2014kastoy ti pakaammo ni Yahweh\u2014 tapno isalakankayo. Ket iyegkonto ti naan-anay a panagpatingga kadagiti amin a nasion a nangiwarawaraak kadakayo. Ngem siguradoek a saankayto a gibusan, uray no aturenkayo iti nainkalintegan ken saanko nga itulok a saankayo a madusa.'"
                },
                "12": {
                    "verse_nr": "12",
                    "verse": "Ta kastoy ti kuna ni Yahweh, \u201cSaan a maagasan ti dunoryo; nagimpeksiyon dagiti sugatyo."
                },
                "13": {
                    "verse_nr": "13",
                    "verse": "Awan ti siasinoman a mangipakaasi iti kasasaadyo, awan iti pamuspusan tapno agimbag dagiti sugatyo."
                },
                "14": {
                    "verse_nr": "14",
                    "verse": "Amin dagiti kaayan-ayatyo ket nalipatan dakayo. Saandakayto a pagan-ano, ta sinugatkayo iti kas iti sugat ti maysa a kabusor ken kas iti panangatur ti maysa a naranggas nga apo gapu kadagiti adu a nakaro a kinadakesyo ken saan a mabilang a basbasolyo."
                },
                "15": {
                    "verse_nr": "15",
                    "verse": "Apay pay laeng a dumawatkayo iti tulong para iti dunoryo? Saan a maimbagan ti ut-ot a laklak-amenyo. Gapu kadagiti adu a nakaro a kinadakesyo ken kadagiti saan a mabilang a basbasolyo, inaramidko kadakayo dagitoy a banbanag."
                },
                "16": {
                    "verse_nr": "16",
                    "verse": "Isu nga amin a mangdadael kadakayo ket madadaelto met, ken amin dagiti kabusoryo ket maipanawto a kas balud. Ta dagiti nagtakaw kadakayo ket matakawanto met, ken amin dagiti nangsamsam kenka ket masamsamto."
                },
                "17": {
                    "verse_nr": "17",
                    "verse": "Ta iyegkonto kadakayo ti pannakapaimbagyo; paimbagekto dagiti sugatyo\u2014kastoy ti pakaammo ni Yahweh\u2014aramidekto daytoy ta inawagan dakayo a: Napagtalaw. Awan ti siasinoman a mangisakit iti daytoy a Sion.\u201d'"
                },
                "18": {
                    "verse_nr": "18",
                    "verse": "Kastoy ti kuna ni Yahweh, \u201cDumngegkayo, umadanin ti panangisublik kadagiti sigud a nasayaat a kasasaad dagiti tolda ni Jacob ken kaasiakto dagiti pagtaenganna. Ket maibangonto ti maysa a siudad kadagiti gabsuon dagiti nadadael, ken maibangonto manen ti sarikedkedda iti sigud a nakaisaadanna."
                },
                "19": {
                    "verse_nr": "19",
                    "verse": "Ket addanto iti kanta ti panagdaydayaw ken panagragrag-o nga agtaud kadakuada; ta paaduekto ida a saan ket a kissayan; padayawakto ida isu a saandanto a maibaba."
                },
                "20": {
                    "verse_nr": "20",
                    "verse": "Ket agbalinto a kas iti sigud dagiti tattaoda, ken mabukelto ti taripnongda iti imatangko inton dusaek amin dagiti mangidaddadanes ita kadakuada."
                },
                "21": {
                    "verse_nr": "21",
                    "verse": "Agtaudto kadakuada ti panguloda. Agapunto isuna iti nagtetengngaanda inton ayabak isuna ket umasideg kaniak. No saanko nga aramiden daytoy, adda kadi met ngarud iti makaitured nga umasideg kaniak? \u2014kastoy ti pakaammo ni Yahweh."
                },
                "22": {
                    "verse_nr": "22",
                    "verse": "Ket agbalinkayonto a tattaok, ken siakto ti Diosyo."
                },
                "23": {
                    "verse_nr": "23",
                    "verse": "Kitaenyo, ti pungtot ni Yahweh a maiyarig iti nadawel a bagio ket bimtaken. Saan nga agsardeng daytoy a nadawel a bagio. Agtayyekto daytoy iti ulo dagiti nadadangkes a tattao."
                },
                "24": {
                    "verse_nr": "24",
                    "verse": "Saanto nga agsardeng ti pungtot ni Yahweh agingga a maaramidna ken maipatungpalna dagiti panggep ti pusona. Kadagiti maudi nga al-aldaw, maawatanyonto dagitoy.\u201d"
                }
            }
        },
        "31": {
            "chapter_nr": "31",
            "chapter": {
                "1": {
                    "verse_nr": "1",
                    "verse": "\u201cIti dayta a tiempo\u2014kastoy ti pakaammo ni Yahweh\u2014Siakto ti Dios dagiti amin a puli ti Israel ken isudanto ti agbalin a tattaok\u201d"
                },
                "2": {
                    "verse_nr": "2",
                    "verse": "Kastoy ti kuna ni Yahweh, \u201cDagiti tattao a nakalasat iti kampilan, nga immay mangpatay iti Israel, ket nakasarak iti pabor iti let-ang.\u201d"
                },
                "3": {
                    "verse_nr": "3",
                    "verse": "Nagparang kaniak idi ni Yahweh ket kinunana, \u201cInayatka, Israel, iti agnanayon a panagayat. Isu nga inyasidegka kaniak babaen iti kinapudnok iti tulag."
                },
                "4": {
                    "verse_nr": "4",
                    "verse": "Bangonenkanto manen ket maibangonka, birhen nga Israel. Alaemto manen dagiti panderetam ket rumuarka a siraragsak nga agsalsala."
                },
                "5": {
                    "verse_nr": "5",
                    "verse": "Agmulakanto manen iti ubas kadagiti banbantay ti Samaria; agmulanto dagiti mannalon ket ganasendanto ti bunga dagiti ubasda."
                },
                "6": {
                    "verse_nr": "6",
                    "verse": "Ta dumtengto ti aldaw inton iwaragawagto dagiti agbanbantay kadagiti banbantay ti Efraim, 'Agrubwatkayo, sumang-attayo idiay Sion, iti ayan ni Yahweh a Diostayo.'''"
                },
                "7": {
                    "verse_nr": "7",
                    "verse": "Ta kastoy ti kuna ni Yahweh, \u201cIpukkawyo ti ragsakyo gapu kenni Jacob! Ipukkawyo ti ragsakyo para iti panguloen a tattao dagiti nasion! Panagdaydayaw koma ti mangngeg. Ibagayo, 'Inispal ni Yahweh dagiti tattaona, dagiti nabatbati iti Israel.'"
                },
                "8": {
                    "verse_nr": "8",
                    "verse": "Kitaenyo, umadanin ti panangisublik kadakuada manipud kadagiti daga iti amianan. Ummungekto ida manipud kadagiti kaaadaywan a paset ti daga. Karamanto kadakuada dagiti bulsek ken dagiti pilay; Kaduadanto dagiti masikog ken dagiti dandanin nga aganak. Addanto dakkel a taripnong nga agsubli ditoy."
                },
                "9": {
                    "verse_nr": "9",
                    "verse": "Umaydanto nga agsangsangit; Idalankonto ida bayat nga agkidkiddawda. Iturongkonto ida iti agay-ayus a danum iti nalinteg a dalan. Saandanto a maitibkol iti daytoy, ta agbalinakto nga ama iti Israel, ket ti Efraim ti agbalinto nga inauna nga anakko.\u201d"
                },
                "10": {
                    "verse_nr": "10",
                    "verse": "\u201cDenggenyo ti sao ni Yahweh, dakayo a nasion. Ipadamagyo kadagiti ig-igid ti baybay iti adayo a lugar. Dakayo a nasion, masapul nga ibagayo \u201cTi nangiwarawara iti Israel ket urnungennanto met laeng daytoy ken aywanannanto daytoy a kas iti panangaywan ti maysa nga agpaspastor iti karnerona.''"
                },
                "11": {
                    "verse_nr": "11",
                    "verse": "Ta sinubbot ni Yahweh ni Jacob ken inispalna daytoy iti ima ti adayo a napigpigsa ngem isuna."
                },
                "12": {
                    "verse_nr": "12",
                    "verse": "kalpasanna, umaydanto ket agrag-odanto iti tapaw ti Sion. Agrag-odanto gapu iti kinaimbag ni Yahweh, gapu iti mais ken iti baro nga arak, gapu iti lana ken gapu kadagiti annak dagiti karnero ken dagiti baka. Ta agbalinto a kasla nasibugan a minuyungan dagiti biagda, ket iti kaanoman, saandanton a makarikna pay iti panagladingit."
                },
                "13": {
                    "verse_nr": "13",
                    "verse": "Ket agsasalanto dagiti birhen gapu iti rag-o, ken agkakadwanto dagiti agtutubo ken dagiti lallakay. Ta sukatakto ti panagladladingitda iti panagrambak. Liwliwaekto ida ken pagbalinek ida a naragsak saan ket a naladingit."
                },
                "14": {
                    "verse_nr": "14",
                    "verse": "Ket pennekekto iti aglaplapusanan ti panagbiag dagiti papadi. Mapnekto dagiti tattaok iti kinaimbagko\u2014kastoy ti pakaammo ni Yahweh.''"
                },
                "15": {
                    "verse_nr": "15",
                    "verse": "Kastoy ti kuna ni Yahweh: \u201cAdda timek a mangmangngegan iti Ramah, dungdung-aw ken nasaem a sangsangit. Ni Raquel daytoy a mangdungdung-aw kadagiti annakna. Saanna a kayat ti paliwliwa gapu kadakuada, ta saandan nga agbibiag pay.\u201d"
                },
                "16": {
                    "verse_nr": "16",
                    "verse": "Kastoy ti kuna ni Yahweh, ''Lapdam ti timekmo iti panagsangit ken dagiti matam iti panaglua; gapu ta adda gunggona iti panagsagsagabam\u2014kastoy ti pakaammo ni Yahweh\u2014 agsublinto dagiti annakmo manipud iti daga dagiti kabusor."
                },
                "17": {
                    "verse_nr": "17",
                    "verse": "Adda namnama iti masakbayam\u2014kastoy ti pakaammo ni Yahweh\u2014agsublinto dagiti kaputotam iti uneg dagiti beddengda.'''"
                },
                "18": {
                    "verse_nr": "18",
                    "verse": "\u201cPudno a nangngegko ti Efraim nga agladladingit, 'Dinusanak, ket nadusaak. Isublinak a kasla urbon a baka a saan a nasuroan, ket maisubliakto, ta sika ni Yahweh a Diosko."
                },
                "19": {
                    "verse_nr": "19",
                    "verse": "Ta kalpasan a tinallikudanka, nagbabawiak; kalpasan a nakasursuroak, dinandanogko ti barukongko iti ladingit. Naibabain ken nalalaisak, ta sinagabak ti basol ti kinaagtutubok."
                },
                "20": {
                    "verse_nr": "20",
                    "verse": "'Saan aya nga ay-ayatek unay nga anak ni Efraim? Saan aya nga isu ti patpatgek ken pakaay-aywak unay nga anak? Ta tunggal agsaoak iti maibusor kenkuana, pudno a malaglagip ko latta isuna gapu ta ipatpategko isuna. Iti kastoy a wagas, kanayon a sapsapulen isuna daytoy pusok. Awan duadua a kaasiakto isuna\u2014kastoy ti pakaammo ni Yahweh.\u201d"
                },
                "21": {
                    "verse_nr": "21",
                    "verse": "Mangikabilka kadagiti pagilasinam iti kalsada. Mangikabilka kadagiti poste a pagilasinam. Ipamaysam ti panunotmo iti umno a dalan, ti dalan a rumbeng a turungem. Agsublika, birhen nga Israel! Agsulibka kadagitoy a siudadmo."
                },
                "22": {
                    "verse_nr": "22",
                    "verse": "Kasano pay ti kabayag ti panagsarimadengmo, saan a napudno nga anak a babai? Ta nangparnuay ni Yahweh iti maysa a banag a baro ditoy daga: palpalikmutan dagiti babbai dagiti napipigsa a lallaki tapno salaknibanda dagitoy."
                },
                "23": {
                    "verse_nr": "23",
                    "verse": "Kastoy ti kuna ni Yahweh a Mannakabalin-amin, a Dios ti Israel, \u201cInton isublik dagiti tattao kadagiti dagada, kastoyto ti kunaenda iti daga ti Juda ken iti amin a siudadna, \u201cBendisionannaka koma ni Yahweh, sika a nalinteg a disso a pagnanaedanna, sika a nasantoan a bantay.'"
                },
                "24": {
                    "verse_nr": "24",
                    "verse": "Ta ti Juda ken ti amin a siudadna ket sangsangkamaysanto nga agnaed kenkuana. Addanto sadiay dagiti mannalon ken agpaspastor a kaduada dagiti arbanda."
                },
                "25": {
                    "verse_nr": "25",
                    "verse": "Ta ikkakto iti danum nga inumenda dagiti nabannog ken pennekekto amin a mawaw manipud iti pannakawawda.\u201d"
                },
                "26": {
                    "verse_nr": "26",
                    "verse": "Kalpasan daytoy nakariingak, ket naamirisko a ti pannaturogko ket makapabang-ar."
                },
                "27": {
                    "verse_nr": "27",
                    "verse": "\u201cKitaenyo, umadanin dagiti aldaw\u2014kastoy ti pakaammo ni Yahweh\u2014inton mulaak dagiti balbalay ti Israel ken Juda kadagiti kaputotan ti tao ken ayup."
                },
                "28": {
                    "verse_nr": "28",
                    "verse": "Idi napalabas, binantayak ida tapno paruten ken rebbaen ida, tapno parmeken ken dadaelen ida ken iyeg kadakuada ti pannakadangran. Ngem kadagiti masungad nga al-aldaw, bantayakto ida tapno bangonen ken imulak ida\u2014kastoy ti pakaammo ni Yahweh."
                },
                "29": {
                    "verse_nr": "29",
                    "verse": "Kadagitanto nga al-aldaw awanton iti mangibaga, 'Nangan dagiti amma kadagiti naalsem nga ubas, ngem ti ngipen dagiti annak ti naalino.'"
                },
                "30": {
                    "verse_nr": "30",
                    "verse": "Ta matayto ti tunggal tao gapu iti bukodna a basol; siasinoman a mangan iti naalsem nga ubas, maalinonto ti ngipenna."
                },
                "31": {
                    "verse_nr": "31",
                    "verse": "Kitaenyo, umadanin dagiti aldaw\u2014kastoy ti pakaammo ni Yahweh\u2014inton mangaramidak iti baro a tulag iti balay ti Israel ken iti balay ti Juda."
                },
                "32": {
                    "verse_nr": "32",
                    "verse": "Daytoy ket saanto a kas iti tulag a nakitulagak kadagiti ammada kadagiti aldaw nga iniggamak dagiti imada idi inruarko ida iti daga ti Egipto. Dagidiay dagiti aldaw a tinallikudanda ti tulagko, nupay asawa ti kaiyarigak kadakuada\u2014kastoy ti pakaammo ni Yahweh."
                },
                "33": {
                    "verse_nr": "33",
                    "verse": "Ngem daytoy ti tulag nga aramidek iti balay ti Israel kalpasan dagitoy nga al-aldaw\u2014kastoy ti pakaammo ni Yahweh. Ikabilkonto ti lintegko iti kaungganda ken isuratkonto daytoy iti pusoda, ta Siakto ti Diosda, ket agbalindanto a tattaok."
                },
                "34": {
                    "verse_nr": "34",
                    "verse": "Ket saanton a kasapulan a suroan ti tunggal tao ti kaarrubana, wenno suroan ti maysa a tao ti kabsatna a kunaenna, 'Amoenyo ni Yahweh!' Ta amindanto, manipud kanunumoan kadakuada agingga iti katatan-okan, am-ammodakto\u2014kastoy ti pakaammo ni Yahweh\u2014ta pakawanekto dagiti nadagsen a nagkuranganda ken saankonton a lagipen dagiti basolda.\u201d"
                },
                "35": {
                    "verse_nr": "35",
                    "verse": "Kastoy ti kuna ni Yahweh\u2014ni Yahweh a mangpaspasingising iti init iti aldaw, ken nangiyurnos iti bulan ken bitbituen tapno agraniag iti rabii. Isuna ti mangpagpagaraw iti baybay tapno agdaranudor dagiti dalluyon. Ni Yahweh a Mannakabalin amin ti naganna. Kastoy ti kunana,"
                },
                "36": {
                    "verse_nr": "36",
                    "verse": "\u201cAgingga a saan a mapukaw dagitoy a permanente a banbanag iti imatangko\u2014kastoy ti pakaammo ni Yahweh\u2014saanto met a sumardeng dagiti kaputotan ti Israel iti agnanayon a panagbalinna a nasion iti imatangko.\u201d"
                },
                "37": {
                    "verse_nr": "37",
                    "verse": "Kastoy ti kuna ni Yahweh, \u201cNo mabalin koma a rukuden ti kangatoan a langit, ken no mabalin koma a kitaen ti pundasion ti daga iti baba, mabalinko met koma a laksiden amin dagiti kaputotan ti Israel gapu kadagiti amin nga inaramidda\u2014kastoy ti pakaammo ni Yahweh.\u201d"
                },
                "38": {
                    "verse_nr": "38",
                    "verse": "Kitaenyo, umadanin dagiti aldaw\u2014kastoy ti pakaammo ni Yahweh\u2014 inton maibangon manen ti siudad para kaniak, manipud iti torre ti Hananel agingga iti Ruangan iti Suli."
                },
                "39": {
                    "verse_nr": "39",
                    "verse": "Ket maituloyto pay ti panangrukrukod, agingga iti turod ti Gareb ken agsikko iti Goa."
                },
                "40": {
                    "verse_nr": "40",
                    "verse": "Mailasinto para kaniak a ni Yahweh ti entero a tanap ti tanem ken dapdapo, ken ti amin a kataltalonan iti Tanap ti Kidron ken inggana iti Ruangan ti Kabalio iti daya. Saanto manen daytoy a maparut wenno maparmek iti kaanoman.\u201d"
                }
            }
        },
        "32": {
            "chapter_nr": "32",
            "chapter": {
                "1": {
                    "verse_nr": "1",
                    "verse": "Kastoy ti sao ni Yahweh nga immay kenni Jeremias idi nadanun ti maikasangapulo a tawen a panagturay ni Zedekias kas ari ti Juda, nga isu met ti maikasangapulo ket walo a tawen a panagturay ni ari Nebucadnezar."
                },
                "2": {
                    "verse_nr": "2",
                    "verse": "Iti dayta a tiempo, laklakuben ti armada ti ari ti Babilonia ti Jerusalem, ken sibabalud met ni Jeremias a profeta iti paraangan a pagbanbantayan dagiti guardia iti balay ti ari ti Juda."
                },
                "3": {
                    "verse_nr": "3",
                    "verse": "Pinaibalud isuna ni Zedekias nga ari ti Juda, ken kinunana, \u201cApay met ta agipadpadtoka a kunam, 'Kastoy ti kuna ni Yahweh: Kitaenyo! Umadanin ti panangiyawatko iti daytoy a siudad iti ima ti ari ti Babilonia, ket sakupennanto daytoy."
                },
                "4": {
                    "verse_nr": "4",
                    "verse": "Saanto a makalibas ni Zedekias nga ari ti Juda manipud iti ima dagiti Caldeo, ta pudno a naiyawaten isuna iti ima ti ari ti Babilonia. Makatungtongnanto ken makitananto a mismo ti ari."
                },
                "5": {
                    "verse_nr": "5",
                    "verse": "Ta mapanto ni Zedekias idiay Babilonia ket agtalinaedto isuna sadiay agingga nga adda aramidek kenkuana\u2014kastoy ti pakaammo ni Yahweh\u2014agsipud ta kinarangetyo dagiti Caldeo. Saankayonto nga agballigi.\u2019\u2019\u2019"
                },
                "6": {
                    "verse_nr": "6",
                    "verse": "Kinuna ni Jeremias, \u201cImmay kaniak ti sao ni Yahweh a kinunana,"
                },
                "7": {
                    "verse_nr": "7",
                    "verse": "'Makitamto, umayto kenka ni Hanamel a putot ni Sallum nga ulitegmo ket kunaenna, \u201cGatangem ti talonko nga adda idiay Anatot, ta sika ti addaan karbengan a manggatang iti daytoy.'\u201d"
                },
                "8": {
                    "verse_nr": "8",
                    "verse": "Ket kas iti impakaammo ni Yahweh, immay kaniak ni Hanamel a putot ti ulitegko, idiay paraangan a pagbanbantayan dagiti guardia, ket kinunana kaniak, 'Gatangem ti talonko nga adda idiay Anatot, iti daga ti Benjamin, ta adda karbengam a mangtawid iti daytoy, ken sika ti addaan karbengan a manggatang iti daytoy. Gatangem daytoy.' Ket ammok a daytoy ket sao ni Yahweh."
                },
                "9": {
                    "verse_nr": "9",
                    "verse": "Ginatangko ngarud kenni Hanamel a putot ti ulitegko, ti talon nga adda idiay Anatot, ket nangtimbangak iti pirak, nga agdagup iti sangapulo ket pito a siklo, ket intedko kenkuana."
                },
                "10": {
                    "verse_nr": "10",
                    "verse": "Kalpasanna, nangisuratak iti maysa a lukuten a pagsuratan ket sinelyoak daytoy ken adda pay tattao a nangsaksi iti daytoy. Ket kalpasanna, nangtimbangak iti pirak."
                },
                "11": {
                    "verse_nr": "11",
                    "verse": "Kalpasanna, innalak ti naselyoan a kasuratan ti pananggatangko, a nakailanadan ti bilin ken linteg, kasta met ti saan a naselyoan a kasuratan."
                },
                "12": {
                    "verse_nr": "12",
                    "verse": "Intedko ti naselyoan a kasuratan kenni Baruk a putot ni Nerias a putot ni Maaseias iti sangoanan ni Hanamel, a putot ti ulitegko, ken iti sangoanan dagiti saksi a nagpirma iti kasuratan, ken iti sangoanan dagiti amin a taga-Juda a nakatugaw iti paraangan ti pagbanbantayan dagiti guardia."
                },
                "13": {
                    "verse_nr": "13",
                    "verse": "Binilinko ngarud ni Baruk iti sangoananda. Kinunak,"
                },
                "14": {
                    "verse_nr": "14",
                    "verse": "'Kastoy ti kuna ni Yahweh a Manakabalin-amin, a Dios ti Israel: Alaem dagitoy a kasuratan kasta met ti naselyoan a resibo ti pannanggatangko ken daytoy a kasuratan a saan a naselyoan. Ikabilmo dagitoy iti kabarbaro a banga tapno pumaut dagitoy."
                },
                "15": {
                    "verse_nr": "15",
                    "verse": "Ta kastoy ti kuna ni Yahweh a Mannakabalin-amin, a Dios ti Israel: Magatangto manen dagiti balbalay, kataltalunan ken kaubasan iti daytoy a daga.\u2019"
                },
                "16": {
                    "verse_nr": "16",
                    "verse": "Kalpasan a naitedko ti resibo ti pananggatangko kenni Baruk a putot a lalaki ni Nerias, nagkararagak kenni Yahweh a kinunak,"
                },
                "17": {
                    "verse_nr": "17",
                    "verse": "'O, Apo a Yahweh! Sika laeng ti nangparsua kadagiti langlangit ken daga babaen iti naindaklan a kinapigsa ken pannakabalinmo. Awan ti ibagam a saanmo a kabaelan nga aramiden."
                },
                "18": {
                    "verse_nr": "18",
                    "verse": "Impakitam ti kinapudnom iti tulagmo kadagiti rinibribu a tattao ken ipalpalak-ammo ti pannusa dagiti tattao kadagiti annakda a sumarsaruno kadakuada. Sika ti naindaklan ken nabileg a Dios; Yahweh a Mannakabalin-amin ti naganmo."
                },
                "19": {
                    "verse_nr": "19",
                    "verse": "Naindaklan ti kinasiribmo ken nabileg dagiti aramidmo, ta makitkitam amin a wagas dagiti tattao, tapno supapakam ti tunggal tao segun iti tignay ken aramidna."
                },
                "20": {
                    "verse_nr": "20",
                    "verse": "Nangaramidka kadagiti pagilasinan ken nakaskasdaaw iti daga ti Egipto. Agingga kadagitoy a tiempo ditoy Israel ken kadagiti amin a sangkataoan, pinagbalinmo a nalatak ti naganmo."
                },
                "21": {
                    "verse_nr": "21",
                    "verse": "Ta inruarmo manipud Egipto dagiti tattaom nga Israel babaen kadagiti pagilasinan ken nakaskasdaaw nga aramidmo, babaen iti kinapigsam, ken pannakabalinmo a namagbuteng kadagiti kabusormi."
                },
                "22": {
                    "verse_nr": "22",
                    "verse": "Kalpasanna, intedmo kadakuada daytoy a daga\u2014nga inkarim kadagiti kapuonanda nga itedmo kadakuada\u2014daga a pagay-ayusan iti gatas ken diro."
                },
                "23": {
                    "verse_nr": "23",
                    "verse": "Simrekda ngarud ken tinagikuada daytoy. Ngem saanda a nagtulnog iti timekmo wenno nagtungpal iti lintegmo. Awan ti tinungpalda kadagiti imbilinmo kadakuada nga aramidenda, isu nga impalak-ammo amin dagitoy a didigra kadakuada."
                },
                "24": {
                    "verse_nr": "24",
                    "verse": "Kitaenyo! Dimmanunen dagiti pagbatayan iti ngato ti pader tapno makastrekda iti siudad ket sakupenda daytoy. Ta gapu iti kampilan, nakaro a panagbisin, ken angol, naiyawaten ti siudad iti ima dagiti Caldeo a mangraraut iti daytoy. Ta ti imbagam a mapasamak ket mapaspasamaken, ket maim-imatangamon ita daytoy."
                },
                "25": {
                    "verse_nr": "25",
                    "verse": "Ket kinunam a mismo kaniak, \u201cGumatangka iti talon babaen iti pirak ken mangayabka kadagiti saksi a mangpaneknek a ginatangmo daytoy, uray pay no maiyaw-awaten daytoy a siudad iti ima dagiti Caldeo.\u201d\u201d\u2019"
                },
                "26": {
                    "verse_nr": "26",
                    "verse": "Kastoy ti sao ni Yahweh nga immay kenni Jeremias, a kunana,"
                },
                "27": {
                    "verse_nr": "27",
                    "verse": "\u201cKitaem! Siak ni Yahweh, a Dios ti sangkataoan. Adda aya met banag a saanko a kabaelan nga aramiden?"
                },
                "28": {
                    "verse_nr": "28",
                    "verse": "Isu a kastoy ti kuna ni Yahweh, 'Dumngegka, umadanin ti panangiyawatko iti daytoy a siudad iti ima dagiti Caldeo ken kenni Nebucadnezar, nga ari ti Babilonia. Sakupennanto daytoy."
                },
                "29": {
                    "verse_nr": "29",
                    "verse": "Umayto dagiti Caldeo a mangraraut iti daytoy a siudad ket puoranda daytoy, agraman dagiti balbalay nga iti rabaw dagiti bubong dagitoy ket agdaydayaw dagiti tattao kenni Baal ken nangibukbokda kadagiti arak a datonda kadagiti didiosen tapno pagpungtotendak."
                },
                "30": {
                    "verse_nr": "30",
                    "verse": "Ta dagiti tattao ti Israel ken Juda ket pudno a nangar-aramid iti dakes iti imatangko sipud pay iti kinaagtutuboda. Pudno a pinagpungtotdak dagiti tattao ti Israel gapu kadagiti aramid dagiti imada\u2014kastoy ti pakaammo ni Yahweh\u2014"
                },
                "31": {
                    "verse_nr": "31",
                    "verse": "ta pinagunget ken pinagpungtotdak daytoy a siudad sipud pay iti aldaw nga imbangonda daytoy. Nagtultuloy daytoy agingga iti agdama nga aldaw. Isu nga pukawekto daytoy iti imatangko"
                },
                "32": {
                    "verse_nr": "32",
                    "verse": "gapu kadagiti amin a kinadangkes dagiti tattao ti Israel ken Juda, dagiti banbanag nga inaramidda tapno pagpungtotendak\u2014isuda, dagiti arida, dagiti prinsipe, papadi, dagiti profeta, ken tunggal tao iti Juda ken tunggal agnanaed idiay Jerusalem."
                },
                "33": {
                    "verse_nr": "33",
                    "verse": "Tinallikudandak ket saanda a kayat ti agsubli kaniak, nupay saanak a nagsardeng iti panangisurok kadakuada. Pinadasko ida a sinuroan, ngem awan ti uray maysa kadakuada a dimngeg tapno agpailinteg."
                },
                "34": {
                    "verse_nr": "34",
                    "verse": "Kalpasanna, inkabilda dagiti makarimon a banbanag iti balay tapno tulawanda daytoy, ti balay a pakaawagan ti naganko."
                },
                "35": {
                    "verse_nr": "35",
                    "verse": "Kalpasanna, nangipatakderda kadagiti altar a pagdaydayawan para kenni Baal iti Tanap ti Ben Hinnom tapno idatonda dagiti annakda a lallaki ken babbai kenni Molec, maysa daytoy a banag a saanko nga imbilin kadakuada nga aramidenda, maysa a banag nga iti kaanoman ket saanko pulos a napanunot\u2014daytoy a makarurod a banag nga inaramidda tapno isungsongda nga agbasol ti Juda.'"
                },
                "36": {
                    "verse_nr": "36",
                    "verse": "Isu nga ita, Siak a ni Yahweh a Dios ti Israel, ibagak daytoy maipapan iti daytoy a siudad, ti siudad nga ibagbagayo, 'Naipaiman daytoy iti ari ti Babilonia babaen iti kampilan, nakaro a panagbisin, ken angol.'"
                },
                "37": {
                    "verse_nr": "37",
                    "verse": "Makitayonto, urnongekto ida manipud iti tunggal daga a nangipanak kadakuada gapu iti pungtot ken nakaro nga ungetko. Isublikto ida iti daytoy a lugar ken agbiagdanto ditoy a sitatalged."
                },
                "38": {
                    "verse_nr": "38",
                    "verse": "Ket isudanto dagiti tattaok, ken Siakto ti Diosda."
                },
                "39": {
                    "verse_nr": "39",
                    "verse": "Ikkakto ida iti maymaysa a puso ken maymaysa a wagas a panangdayaw kaniak iti inaldaw, tapno nasayaatto ti pagbanaganda kasta met dagiti kaputotanda a sumarsaruno kadakuada."
                },
                "40": {
                    "verse_nr": "40",
                    "verse": "Ket agaramidakto iti agnanayon a tulag kadakuada isu a saankonto ida a tallikudan. Aramidek daytoy tapno ipaayko kadakuada ti pagimbaganda ken ikabilkonto iti pusoda ti panagraem kaniak. Iti kasta saandanton nga agsardeng nga agtungpal kaniak."
                },
                "41": {
                    "verse_nr": "41",
                    "verse": "Ket naragsakakto a mangaramid iti kinaimbag kadakuada. Sipupudnoakto a mangimula kadakuada iti daytoy a daga iti amin a pusok ken iti amin a kinasiasinok."
                },
                "42": {
                    "verse_nr": "42",
                    "verse": "Ta kastoy ti kuna ni Yahweh, 'Kas iti panangiyegko kadagitoy amin a nakaro a didigra kadagitoy a tattao, kasta met nga iyegkonto kadakuada dagiti amin a nasasayaat a banbanag nga imbagak nga aramidek kadakuada."
                },
                "43": {
                    "verse_nr": "43",
                    "verse": "Ket magatangto dagiti taltalon iti daytoy a daga, nga ibagbagayo, \u201cDaytoy a daga ket nadadael, awanto ti uray tao wenno ayup iti daytoy. Naipaiman daytoy kadagiti Caldeo.\u201d"
                },
                "44": {
                    "verse_nr": "44",
                    "verse": "Gumatangdanto kadagiti taltalon babaen iti pirak ket agisuratdanto kadagiti naselyoan a kasuratan. Ummongendanto dagiti saksi iti daga ti Benjamin, iti entero a Jerusalem ken kadagiti siudad ti Juda, kadagiti siudad iti katurturodan a pagilian ken kadagiti kapatadan ken kadagiti siudad iti Negev. Ta isublikto kadakuada ti sigud a napintas a kasasaadda\u2014kastoy ti pakaammo ni Yahweh.'''"
                }
            }
        },
        "33": {
            "chapter_nr": "33",
            "chapter": {
                "1": {
                    "verse_nr": "1",
                    "verse": "Ket dimteng ti sao ni Yahweh kenni Jeremias iti maikadua a gundaway, bayat a nakapupok pay laeng isuna idiay paraangan a pagbanbantayan dagiti guardia ket kinunana,"
                },
                "2": {
                    "verse_nr": "2",
                    "verse": "\u201cKastoy ti kunaa ni Yahweh a Namarsua, - ni Yahweh a mangbukbukel tapno mangisaad - Yahweh ti naganna,"
                },
                "3": {
                    "verse_nr": "3",
                    "verse": "'Umawagka kaniak ket sungbatanka. Ipakitak kenka dagiti naindaklan a banbanag, dagiti palimed a saanmo a maawatan.'"
                },
                "4": {
                    "verse_nr": "4",
                    "verse": "Ta ni Yahweh, a Dios ti Israel, kastoy ti kunana maipapan kadagiti pagtaengan iti daytoy a siudad ken kadagiti pagtaengan dagiti ar-ari ti Juda a narebba gapu kadagiti pagbatayan ken kampilan."
                },
                "5": {
                    "verse_nr": "5",
                    "verse": "'Umay dagiti Caldeo a makiranget ken tapno punoenda dagiti babbalay kadagiti bangkay dagiti tattao a papatayekto gapu iti pungtot ken nakaro nga ungetko, inton ilemmengko ti rupak manipud iti daytoy a siudad gapu kadagiti amin a kinadangkesda."
                },
                "6": {
                    "verse_nr": "6",
                    "verse": "Ngem kitaem, mangiyegak iti pannakapaimbag ken pannakaagas, ta paimbagekto ida ken iyegkonto kadakuada ti kinawadwad, kapia ken kinapudno."
                },
                "7": {
                    "verse_nr": "7",
                    "verse": "Ta isublikto ti kinarang-ay iti Juda ken iti Israel; ibangonkonto ida a kas idi damo."
                },
                "8": {
                    "verse_nr": "8",
                    "verse": "Kalpasanna, dalusakto ida manipud iti amin a kinadakes a nagbasolanda kaniak. Pakawanekto dagiti amin a kinadakes a nakabasolanda kaniak, ken dagiti amin a wagas a panagsukirda kaniak."
                },
                "9": {
                    "verse_nr": "9",
                    "verse": "Ta daytoy a siudad ket agbalinto kaniak a maysa a gubbuayan ti rag-o, kanta a pangdaydayaw ken dayag kadagiti amin a nasion iti daga a makangngeg iti amin a banbanag nga aramidekto iti daytoy. Ket agpigergerdanto gapu kadagiti amin a naimbag a banbanag ken iti kapia nga itedkonto iti daytoy.'"
                },
                "10": {
                    "verse_nr": "10",
                    "verse": "Kastoy ti ibagbaga ni Yahweh, 'Iti daytoy a lugar maipanggep iti ibagbagayo ita, \u201cDaytoy ket langalang. Awan ti uray maysa a tao wenno aniaman nga ayup kadagiti siudad ti Juda, ken awan ti uray maysa a tao wenno aniaman nga ayup nga agnanaed kadagiti kalsada ti Jerusalem.\u201d"
                },
                "11": {
                    "verse_nr": "11",
                    "verse": "- Addanto manen iti mangngeg ditoy nga ar-ariwawa ti panagraragsak ken panagrarambak, ar-ariwawa dagiti nobio ken nobia, ar-ariwawa dagiti tattao a mangibagbaga, \u201cPagyamananyo ni Yahweh a Mannakabalin-amin, ta naimbag isuna, ken saan nga agsarday ti kinapudnona iti tulagna.\u201d Mangiyegkayo iti daton a panagyaman iti balayko, ta isublik ti kinarang-ay ti daga a kas idi damo,' kuna ni Yahweh."
                },
                "12": {
                    "verse_nr": "12",
                    "verse": "Daytoy ti kuna ni Yahweh a Mannakabalin-amin, \u201cIti daytoy a langalang a lugar, nga awan ti uray maysa a tao wenno aniaman nga ayup, kadagiti amin a siudad daytoy, addanto manen iti pagpaaraban dagiti agpaspastor a mangipaspastor kadagiti arbanda."
                },
                "13": {
                    "verse_nr": "13",
                    "verse": "Kadagiti siudad iti katurturodan a pagilian, kadagiti nababa a lugar, ken iti abagatan - iti daga ti Benjamin ken iti aglawlaw ti Jerusalem, ken kadagiti siudad ti Juda - bilangento manen dagiti agpaspastor dagiti arban babaen kadagiti imada,' kuna ni Yahweh."
                },
                "14": {
                    "verse_nr": "14",
                    "verse": "Kitaenyo! Um-umayen dagiti aldaw - daytoy ti ibagbaga ni Yahweh - inton aramidek ti inkarik iti balay ni Israel ken iti balay ni Juda."
                },
                "15": {
                    "verse_nr": "15",
                    "verse": "Kadagidiay nga al-aldaw ken iti dayta a tiempo, mangpataudakto iti maysa a nalinteg a sanga kenni David, ket ipatungpalna ti hustisia ken kinalinteg iti daga."
                },
                "16": {
                    "verse_nr": "16",
                    "verse": "Kadagidiay nga aldaw, maisalakanto ti Juda, ken agbiag a sitatalged ti Jerusalem, ta kastoy ti maiyawag kenkuana, \u201cNi Yahweh ti kinalintegtayo.\u201d'"
                },
                "17": {
                    "verse_nr": "17",
                    "verse": "Ta kastoy ti kuna ni Yahweh: 'Saanto a pulos nga agkurang ti kaputotan ni David iti lalaki nga agtugaw iti trono iti balay ni Israel,"
                },
                "18": {
                    "verse_nr": "18",
                    "verse": "wenno saanto nga agkurang dagiti papadi a Levita iti tao iti sangoanak nga agidaton kadagiti daton a maipuor, a mangpuor kadagiti daton a makan, ken mangidatag kadagiti daton a bukbukel iti amin a tiempo.\u201d'"
                },
                "19": {
                    "verse_nr": "19",
                    "verse": "Immay ti sao ni Yahweh kenni Jeremias a kunana,"
                },
                "20": {
                    "verse_nr": "20",
                    "verse": "\u201cKastoy ti kuna ni Yahweh: 'No mabaliwanyo ti intudingko iti aldaw ken iti rabii, iti kasta ket saan a masurot ti tiempo ti aldaw wenno rabii,"
                },
                "21": {
                    "verse_nr": "21",
                    "verse": "mabalinyo met ngarud a dadaelen ti tulagko kenni David nga adipenko, iti kasta ket saanen a pulos isuna a maaddaan iti putot nga agtugaw iti tronona, ken ti tulagko kadagiti papadi a Levita nga ad-adipenko."
                },
                "22": {
                    "verse_nr": "22",
                    "verse": "Ta kas iti kinapudnona a saan a mabilang dagiti bituen iti langit, ken saan a mabilang dagiti darat kadagiti igid ti baybay, kasta met a paaduekto dagiti kaputotan ni David nga adipenko ken dagiti Levita nga agserserbi kaniak.\u201d'"
                },
                "23": {
                    "verse_nr": "23",
                    "verse": "Immay ti sao ni Yahweh kenni Jeremias a kunana,"
                },
                "24": {
                    "verse_nr": "24",
                    "verse": "\u201cSaanmo kadi nga inutob ti ibagbaga dagitoy a tattao idi kinunada, 'Dagiti dua a puli a pinili ni Yahweh, ita ket linaksidna ida.' Iti kastoy a banag nga um-umsienda dagiti tattaok, a kunkunada a saanen daytoy a nasion iti imatangda."
                },
                "25": {
                    "verse_nr": "25",
                    "verse": "Siak a ni Yahweh, kastoy ti kunak, 'No saanen a masurot ti intudingko maipanggep iti aldaw ken iti rabii, wenno saanko a pagtalinaeden ti urnos ti langit ken ti daga, wenno saanko pagtaltalinaeden ti urnos ti langit ken ti daga,"
                },
                "26": {
                    "verse_nr": "26",
                    "verse": "laksidekto met dagiti kaputotan ni Jacob ken ni David nga adipenko, ken saanak a mangpataud kadakuada ti maysa a tao a mangituray kadagiti kaputotan ni Abraham, Isaac, ken Jacob. Ta isublikto ti kinarang-ayda ken maasiakto kadakuada.'\u201d"
                }
            }
        },
        "34": {
            "chapter_nr": "34",
            "chapter": {
                "1": {
                    "verse_nr": "1",
                    "verse": "Daytoy ti sao nga immay kenni Jeremias a naggapu kenni Yahweh. Immay daytoy a sao idi madama a gubgubaten ni Nebucadnesar nga ari ti Babilonia ken amin dagiti armadana, a kadduana dagiti amin a pagarian iti daga, dagiti pagarian nga iturturayanna, ken amin dagiti tattaoda, ti Jerusalem ken amin a siudad daytoy. Kastoy ti ibagbagana,"
                },
                "2": {
                    "verse_nr": "2",
                    "verse": "'Kastoy ti kuna ni Yahweh a Dios ti Israel: Mapanmo ibaga kenni Zedekias nga ari ti Juda ket kunam kenkuana, \u201cKastoy ti ibagbaga ni Yahweh: Kitaem, dandanikon iyawat daytoy a siudad iti ima ti ari ti Babilonia. Puorananto daytoy. Saankanto a makalibas manipud iti imana, ta matiliwka ken maiyawatkanto iti imana."
                },
                "3": {
                    "verse_nr": "3",
                    "verse": "Makitanto dagiti matam dagiti mata ti ari ti Babilonia; makisaonto a mismo kenka inton mapanka idiay Babilonia.'"
                },
                "4": {
                    "verse_nr": "4",
                    "verse": "Dumngegka iti sao ni Yahweh, Zedekias nga ari ti Juda! Kastoy ti kuna ni Yahweh maipanggep kenka, 'Saankanto a matay babaen iti kampilan."
                },
                "5": {
                    "verse_nr": "5",
                    "verse": "Mataykanto a sikakappia. Kas iti panangpuorda iti insenso iti punpon dagiti kapuonam, dagiti immun-una nga ar-ari ngem sika, puorandanto ti bangkaymo. Kunadanto, \u201cAsika pay apo!\u201d Dung-awandakanto. Imbagakon - daytoy ti pakaammo ni Yahweh.\u201d"
                },
                "6": {
                    "verse_nr": "6",
                    "verse": "Impakaamo ngarud ni Jeremias a profeta kenni Zedekias nga ari ti Juda amin dagitoy a sasao idiay Jerusalem."
                },
                "7": {
                    "verse_nr": "7",
                    "verse": "Ginubat ti armada ti ari ti Babilonia ti Jerusalem ken dagiti amin a siudad ti Juda: ti Lacis ken Azeka. Dagitoy a siduad ti Juda ket nagtalinaed a nasarikedkedan a siudad."
                },
                "8": {
                    "verse_nr": "8",
                    "verse": "Daytoy ti sao nga immay kenni Jeremias manipud kenni Yahweh kalpasan a nakitulag ni Ari Zedekias kadagiti amin a tattao idiay Jerusalem nga iwaragawagna ti pannakawayawaya:"
                },
                "9": {
                    "verse_nr": "9",
                    "verse": "Masapul a wayawayaan ti tunggal maysa ti adipenna nga Israelita, lalaki ken babai. Masapul nga awanen ti siasinoman a mangtagabu iti padana nga Israelita iti Juda."
                },
                "10": {
                    "verse_nr": "10",
                    "verse": "Nagtungpal ngarud amin dagiti mangidadaulo ken tattao a nakipagmaymaysa iti tulag. Tunggal maysa ket wayawayaanna ti lalaki ken babai nga addipenna ket saanda idan a tagabuen pay. Impangagda ket pinalubosanda dagitoy a pumanaw."
                },
                "11": {
                    "verse_nr": "11",
                    "verse": "Ngem kalpasan daytoy, nagbaliw ti panunotda. Pinilitda ida nga agbalin manen a tagabu."
                },
                "12": {
                    "verse_nr": "12",
                    "verse": "Immay ngarud ti sao ni Yahweh kenni Jeremias a kunana,"
                },
                "13": {
                    "verse_nr": "13",
                    "verse": "\u201cKastoy ti kuna ni Yahweh a Dios ti Israel, 'Siak a mismo ket nakitulag kadagiti kapuonanyo iti aldaw nga inruarko ida manipud iti daga ti Egipto, manipud iti lugar ti pannakatagabu. Dayta ket idi imbagak,"
                },
                "14": {
                    "verse_nr": "14",
                    "verse": "\u201cIti panagleppas ti tunggal pito a tawen, tunggal maysa ket masapul a palubosanna ti kabsatna, a padana a Hebreo a nangilako iti bagina kadakayo ken nagserbi kadakayo iti las-ud ti innem a tawen. Wayawayaanyo isuna.\u201d Ngem saandak nga impangag wenno inkaskaso dagiti kapuonanyo."
                },
                "15": {
                    "verse_nr": "15",
                    "verse": "Ita, nagbabawikayo, ket inrugiyo nga aramiden no ania ti makay-ayo iti imatangko. Nangwayawayakayo, tunggal maysa iti karrubana. Ket nangpasingkedkayo iti maysa a tulag iti sangoanak, iti balay a pakaaw-awagan ti naganko."
                },
                "16": {
                    "verse_nr": "16",
                    "verse": "Ngem kalpasanna, timmalikudkayo ken minulitanyo ti naganko; pinasubliyo iti tunggal maysa ti adipenna a babai ken lalaki, isuda dagitoy dagiti pinalubosanyo a mapan iti sadinnoman a kayatda. Pinilityo ida nga agbalin a tagabuyo manen."
                },
                "17": {
                    "verse_nr": "17",
                    "verse": "Gapu iti daytoy, kastoy ti kuna ni Yahweh, 'Dakayo a mismo ket saandak nga impangag. Rumbeng koma nga impatungpalyo ti panangwayawaya, tunggal maysa kadakayo, kadagiti kakabsatyo ken kadagiti padayo nga Israelita. Dumngegkayo! Ipatungpalko kadakayo ti pannakawayawaya - daytoy ket pakaammo ni Yahweh - pannakawayawaya a maipaay iti pannakadusa babaen iti kampilan, iti didigra, iti panagbisin, ta pagbalinenkayo a nakabutbuteng a banag iti imatang ti tunggal pagarian iti rabaw ti daga."
                },
                "18": {
                    "verse_nr": "18",
                    "verse": "Ket iyawatkonto dagiti tattao a nangsalungasing iti tulagko, a saan a nangtungpal kadagiti sao ti tulag a pinasingkedanda iti sangaonak idi nangguduada iti baka ken nagnada iti nagbaetan dagiti paset dagitoy,"
                },
                "19": {
                    "verse_nr": "19",
                    "verse": "ket kalpasanna, dagiti mangidadaulo iti Juda ken Jerusalem, dagiti eunoko ken dagiti papadi, ken amin dagiti tattao iti daga ket nagna iti nagbaetan dagiti paset ti baka."
                },
                "20": {
                    "verse_nr": "20",
                    "verse": "Iyawatkonto ida iti ima dagiti kabusorda, ken kadagiti mangayat a mangkettel iti biagda. Dagiti bagida ket agbalinto a taraon dagiti billit iti tangatang ken dagiti ayup iti rabaw ti daga."
                },
                "21": {
                    "verse_nr": "21",
                    "verse": "Iwayatkonto met ni Zedekias nga ari ti Juda ken dagiti mangidadaulona iti ima dagiti kabusorda ken kadagiti mangayat a mangkettel iti biagda, ken iti ima ti armada ti ari ti Babilonia nga umay, a maibusor kadakayo."
                },
                "22": {
                    "verse_nr": "22",
                    "verse": "Kitaenyo, ngannganiakon nga mangted iti bilin - daytoy ket pakaammo ni Yahweh - ket isublikto ida iti daytoy a siudad tapno gubaten, sakupen, ken puoranda daytoy. Ta pagbalinekto dagiti siudad ti Juda a langalang a lugar ket awanto ti agnaed.'\u201d"
                }
            }
        },
        "35": {
            "chapter_nr": "35",
            "chapter": {
                "1": {
                    "verse_nr": "1",
                    "verse": "Daytoy ti sao nga immay kenni Jeremias a naggapu kenni Yahweh, idi ni Jehoiakim a putot ni Josiah ti ari ti Juda, kunana."
                },
                "2": {
                    "verse_nr": "2",
                    "verse": "\u201cMapanka iti puli dagiti Recabita ket kasaom ida. Kalpasanna, ipanmo ida iti balayko, iti maysa kadagiti siled sadiay ket ikkam ida iti arak nga inumenda.\u201d"
                },
                "3": {
                    "verse_nr": "3",
                    "verse": "Innalak ngarud da Jaazanias a putot ni Jeremias a putot ni Habasinias ken dagiti kakabsatna a lallaki, amin dagiti putotna a lallaki ken amin dagiti kameng iti puli dagiti Recabita."
                },
                "4": {
                    "verse_nr": "4",
                    "verse": "Impanko ida iti balay ni Yahweh, kadagiti siled dagiti putot ti tao ti Dios a ni Hanan a putot ni Igdalias. Dagitoy a siled ket kaabay ti siled dagiti mangidadaulo nga adda iti ngatoen ti siled ti para aywan iti pagserkan a ni Maaseias a putot ni Salum."
                },
                "5": {
                    "verse_nr": "5",
                    "verse": "Ket nangidasarak kadagiti mallukong ken kopa a napno iti arak iti sangoanan dagiti Recabita ket kinunak kadakuada, \u201cUminomkayo iti arak.\u201d"
                },
                "6": {
                    "verse_nr": "6",
                    "verse": "Ngem kinunada, \u201cSaankami nga uminom iti arak, gapu ta imbilin kadakami ti kapuonanmi a ni Jonadab a putot ni Recab a kunana, 'Saankayo nga umin-inom iti arak, dakayo ken uray dagiti kaputotanyonto, iti kaanoman."
                },
                "7": {
                    "verse_nr": "7",
                    "verse": "Kasta met a saankayo nga agipatakder iti balay, agimula iti aniaman a bukel, wenno agmula kadagiti kaubasan; saan a para kadakayo daytoy. Ta masapul nga agnaedkayo kadagiti tolda iti amin nga aldawyo, tapno agbiagkayo iti napaut a tiempo iti daga a paggiananyo a kas ganggannaet.'"
                },
                "8": {
                    "verse_nr": "8",
                    "verse": "Nagtungpalkami iti timek ni Jonadab a putot ni Recab, a kapuonanmi, iti amin nga imbilinna kadakami, a saankami a pulos nga uminom iti arak iti amin nga al-aldawmi, dakami, dagiti assawami, dagiti annakmi a lallaki ken babbai."
                },
                "9": {
                    "verse_nr": "9",
                    "verse": "Ket saankami a pulos nga agpatakder kadagiti balay a pagnaedanmi, ken awan iti kaubasan, taltalon, wenno bukbukel iti kukuami."
                },
                "10": {
                    "verse_nr": "10",
                    "verse": "Nagnaedkami kadagiti tolda ket impangag ken sinurotmi amin dagiti imbilin kadakami ni Jonadab a kapuonanmi."
                },
                "11": {
                    "verse_nr": "11",
                    "verse": "Ngem idi immay rinaut ni Nebucadnesar nga ari ti Babilonia ti daga, kinunami, 'Umaykayo, ket mapantayo idiay Jerusalem tapno malibasantayo dagiti armada dagiti Caldeo ken Arameo.' Isu nga agnanaedkamin ditoy Jerusalem.\u201d"
                },
                "12": {
                    "verse_nr": "12",
                    "verse": "Ket immay ti sao ni Yahweh kenni Jeremias a kunana,"
                },
                "13": {
                    "verse_nr": "13",
                    "verse": "\u201cNi Yahweh a Mannakabalin-amin a Dios ti Israel, kastoy ti kunana, 'Mapanmo ibaga kadagiti tattao iti Juda ken kadagiti agnanaed iti Jerusalem, \u201cSaanyo kadi nga awaten ti panangiwanwanko ken ipangag dagiti saok? \u2014daytoy ket pakaammo ni Yahweh."
                },
                "14": {
                    "verse_nr": "14",
                    "verse": "Dagiti sao ni Jonadab a putot ni Recab nga imbilinna kadagiti putotna a lallaki, a saanda nga uminom iti arak ket matungtungpal agingga ita nga aldaw. Tinungpalda ti bilin ti kapuonanda. Ngem siak, saanak a nagsarsardeng a mangipakpakaammo kadakayo, ngem saandak nga ipangpangag."
                },
                "15": {
                    "verse_nr": "15",
                    "verse": "Imbaonko kadakayo amin dagiti adipenko a profeta. Saanak a nagsarsardeng a nangibabaon kadakuada tapno ibagada, 'Panawan koma ti tunggal maysa ti dakes nga aramidna, ket agaramid kadagiti naimbag; awan koman iti sumurot kadagiti didiosen tapno agdayaw kadagitoy. Ngem ketdi, agsublikayo iti daga nga intedko kadakayo ken kadagiti kapuonanyo.' Ngem kaskasdi a saandak a dengdenggen wenno ipangpangag."
                },
                "16": {
                    "verse_nr": "16",
                    "verse": "Ta tinungpal dagiti kaputotan ni Jonadab a putot ni Recab dagiti imbilin ti kapuonanda kadakuada, ngem dagitoy a tattao ket saandak nga ipangpangag.'\u201d"
                },
                "17": {
                    "verse_nr": "17",
                    "verse": "Isu a kuna ni Yahweh a Dios a Mannakabalin-amin ken Dios ti Israel, 'Dumngegka, amin dagiti didigra nga imbagak a maibusor kadakuada - dandanikon idissuor dagitoy a didigra iti Juda ken kadagiti amin nga agnanaed iti Jerusalem, gapu ta imbagakon kadakuada, ngem saandak nga impangag. Immawagak kadakuada, ngem saanda a simmungbat.\u201d"
                },
                "18": {
                    "verse_nr": "18",
                    "verse": "Kinuna ni Jeremias iti pamilia dagiti Recabita, \u201cNi Yahweh a Mannakabalin-amin a Dios ti Israel, kastoy ti kunana: Impangagyo dagiti bilin ni Jonadab a kapuonanyo ken tinungpalyo amin dagitoy - tinungpalyo amin dagiti imbilinna nga aramidenyo -"
                },
                "19": {
                    "verse_nr": "19",
                    "verse": "isu a ni Yahweh a Mannakabalin-amin a Dios ti Israel, kastoy ti kunana, 'Addanto latta a kankanayon iti kaputotan nga agtaud kenni Jonadab a putot ni Recab nga agserbi kaniak.'\u201d"
                }
            }
        },
        "36": {
            "chapter_nr": "36",
            "chapter": {
                "1": {
                    "verse_nr": "1",
                    "verse": "Ket napasamak nga iti maikapat a tawen iti panagari ni Jehoiakim a putot ni Josias idiay Juda, ket immay daytoy a sao kenni Jeremias manipud kenni Yahweh, a kunana,"
                },
                "2": {
                    "verse_nr": "2",
                    "verse": "\u201cMangalaka iti lulukoten a pagsuratan ket isuratmo iti daytoy amin dagiti sao nga imbagak maipapan iti Israel ken Juda, ken tunggal nasion. Aramidem daytoy iti amin nga imbagak manipud iti aldaw ni Josias agingga ita nga aldaw."
                },
                "3": {
                    "verse_nr": "3",
                    "verse": "Bareng no denggen dagiti tattao ti Juda dagiti amin a didigra a pinanggepko nga idissuor kadakuada. Bareng no tallikudan ti tunggal maysa ti dakes nga aramidna, tapno mapakawanko ti kinadakes ken basolda.\u201d"
                },
                "4": {
                    "verse_nr": "4",
                    "verse": "Ket inayaban ni Jeremias ni Baruc a putot ni Nerias, ket insurat ni Baruc iti maysa a lulukoten a pagsuratan bayat iti panangibagbaga ni Jeremias, amin dagiti sasao ni Yahweh a naibaga kenkuana."
                },
                "5": {
                    "verse_nr": "5",
                    "verse": "Kalpasanna, binilin ni Jeremias ni Baruk. Kunana, \u201cAddaak iti pagbaludan ket saanak a makapan idiay balay ni Yahweh."
                },
                "6": {
                    "verse_nr": "6",
                    "verse": "Isu a masapul a mapanka ket ibasam manipud iti lulukoten a pagbasaan ti insuratmo bayat iti panangibagbagak. Iti aldaw ti panagayunar, masapul nga ibasam dagiti sao ni Yahweh tapno mangngeg dagiti tattao iti balayna, ken kasta met a mangngeg dagiti amin a taga-Juda nga immay manipud kadagiti siudadda. Iwaragawagmo dagitoy a sasao kadakuada."
                },
                "7": {
                    "verse_nr": "7",
                    "verse": "Bareng no dumanun iti sangoanan ni Yahweh ti panagpakpakaasida. Bareng no tallikudan ti tunggal maysa dagiti dakes nga aramidna, agsipud ta nakaro unay ti unget ken pungtot nga imbaga ni Yahweh a maibusor kadagitoy a tattao.\u201d"
                },
                "8": {
                    "verse_nr": "8",
                    "verse": "Inaramid ngarud ni Baruk a putot ni Nerias amin dagiti imbilin ni Jeremias a profeta nga aramidenna. Imbasana iti napigsa dagiti sasao ni Yahweh iti balay ni Yahweh."
                },
                "9": {
                    "verse_nr": "9",
                    "verse": "Ket napasamak iti maikasiam a bulan iti maikalima a tawen a panagari ni Jehoiakim a putot ni Josias iti Juda, nga amin dagiti tattao iti Jerusalem ken dagiti tattao nga immay iti Jerusalem a naggapu kadagiti siudad ti Juda ket nagayunar kas panangdayawda kenni Yahweh."
                },
                "10": {
                    "verse_nr": "10",
                    "verse": "Imbasa ni Baruk iti napigsa dagiti imbaga ni Jeremias iti balay ni Yahweh, manipud iti siled ni Gemarias a putot ni Safan nga eskriba, iti akinngato a paraangan, iti ruangan ti pagserkan iti balay ni Yahweh. Inaramidna daytoy tapno mangngeg dagiti amin a tattao."
                },
                "11": {
                    "verse_nr": "11",
                    "verse": "Ita, nangngeg ni Micaias a putot ni Gemarias a putot ni Safan amin dagiti sao ni Yahweh a nakasurat iti lulukoten a pagbasaan."
                },
                "12": {
                    "verse_nr": "12",
                    "verse": "Bimmaba isuna a napan iti balay ti ari, iti siled ti sekretario. Adtoy, adda a nakatugaw sadiay amin dagiti ofisiales: ni Elisama a sekretario, ni Delaias a putot ni Semaias, ni Elnatan a putot ni Akbor, ni Gemarias a putot ni Safan, ken ni Zedekias a putot ni Hananias, ken dagiti amin nga ofisiales."
                },
                "13": {
                    "verse_nr": "13",
                    "verse": "Ket impadamag ni Micaias kadakuada dagiti amin a sasao a nangngeganna nga imbasa ni Baruk iti napigsa tapno mangngeg dagiti tattao."
                },
                "14": {
                    "verse_nr": "14",
                    "verse": "Imbaon ngarud dagiti ofisiales ni Jehudi a putot ni Netanias a putot ni Selemias a putot ni Cusi kenni Baruk. Kinuna ni Jehudi kenni Baruk, \u201cAlaem ti lulukoten a pagbasaan, nga ibasbasam kadagiti tattao tapno mangngegda ket umayka.\u201d Innala ngarud ni Baruk a putot ni Nerias ti lulukoten a pagbasaan ket napan iti ayan dagiti ofisiales."
                },
                "15": {
                    "verse_nr": "15",
                    "verse": "Ket kinunada kenkuana, \u201cAgtugawka ket ibasam daytoy kadakami.\u201d Imbasa ngarud ni Baruk ti lulukoten a pagbasaan."
                },
                "16": {
                    "verse_nr": "16",
                    "verse": "Napasamak nga idi nangngegda amin dagitoy a sasao, agpapadada a nagbuteng ket kinunada kenni Baruk, \u201cNasken nga ipadamagtayo iti ari amin dagitoy a sasao.\u201d"
                },
                "17": {
                    "verse_nr": "17",
                    "verse": "Ket sinaludsodda kenni Baruk, \u201cIbagam kadakami, kasanom nga insurat amin dagitoy a sasao nga imbaga ni Jeremias?\u201d"
                },
                "18": {
                    "verse_nr": "18",
                    "verse": "Kinuna ni Baruk kadakuada, \u201cIndiktarna amin kaniak dagitoy a sasao, ket insuratko dagitoy iti tinta iti daytoy a lulukoten a pagsuratan.\u201d"
                },
                "19": {
                    "verse_nr": "19",
                    "verse": "Ket kinuna dagiti ofiales kenni Baruk, \u201cInka aglemmeng, ken kasta met ni Jeremias. Saanyo nga itulok a maammoanda no sadino iti ayanyo.\u201d"
                },
                "20": {
                    "verse_nr": "20",
                    "verse": "Ket napanda iti ayan ti paraangan ti palasio ti ari ket impadamagda dagitoy a sasao kenkuana. Ngem inkabilda nga umuna ti nalukot a pagbasaan iti siled ni Elisama a sekretario."
                },
                "21": {
                    "verse_nr": "21",
                    "verse": "Ket imbaon ti ari ni Jehudi a mapanna alaen ti lulukoten a pagbasaan. Innala ni Jehudi daytoy manipud iti siled ni Elisama a sekretario. Ket imbasana daytoy iti napigsa iti ari ken kadagiti amin nga ofiales a nakatakder iti abayna."
                },
                "22": {
                    "verse_nr": "22",
                    "verse": "Ti ari ket adda idi nga agiggian iti balay a pagnanaedanna no tiempo ti lam-ek iti maikasiam a bulan, ket adda iti sangoananna ti paginuduan nga adda sumsumged nga apuy."
                },
                "23": {
                    "verse_nr": "23",
                    "verse": "Ket napasamak a tunggal maibasa ni Jehudi ti tallo wenno uppat a binnatug, putdan ti ari daytoy babaen iti kutsilio sana ipuruak daytoy iti apuy iti paginuduan agingga a napuoran ti entero a lulukoten a pagbasaan."
                },
                "24": {
                    "verse_nr": "24",
                    "verse": "Ngem saan man la a nagbuteng ti ari wenno ti uray maysa kadagiti adipenna a nakangngeg kadagitoy amin a sasao, wenno nalidayan, ket impakitada koma daytoy babaen iti panangray-abda kadagiti pagan-anayda."
                },
                "25": {
                    "verse_nr": "25",
                    "verse": "Uray no nagpakpakaasi da Elnatan, Delaias ken Gemerias iti ari a saanna nga ipuor ti lulukoten a pagbasaan, ngem saanna ida nga impangag."
                },
                "26": {
                    "verse_nr": "26",
                    "verse": "Kalpasanna, imbilin ti ari kada Jerameel, kenni Selema a putot ni Abdeel a tiliwenda ni Baruk nga eskriba ken ni Jeremias a profeta, ngem inlemmeng ida ni Yahweh."
                },
                "27": {
                    "verse_nr": "27",
                    "verse": "Ket immay ti sao ni Yahweh kenni Jeremias kalpasan nga impuor ti ari ti lulukoten a pagbasaan a nakailanadan dagiti sao nga insurat ni Baruk bayat nga ibagbaga ni Jeremias, a kunana,"
                },
                "28": {
                    "verse_nr": "28",
                    "verse": "\u201cAgsublika, mangalaka iti sabali a lulukoten a pagsuratan, ket isuratmo iti daytoy dagiti amin a sasao a naisurat iti immuna a lulukoten a pagsuratan nga impuor ni Jehoiakim nga ari ti Juda."
                },
                "29": {
                    "verse_nr": "29",
                    "verse": "Kalpasanna, masapul nga ibagam daytoy kenni Jehoiakim nga ari ti Juda: \u201cImpuormo daydiay a lulukoten a pagbasaan! Ket kinunam: Apay nga insuratmo iti daytoy, \u201cUmayto ti ari ti Babilonia ket dadaelenna daytoy a daga, ta agpada a dadaelennanto ti tao ken ti ayup iti daytoy.\u201d?'\u201d"
                },
                "30": {
                    "verse_nr": "30",
                    "verse": "Ngarud, kastoy ti kuna ni Yahweh maipapan kenka, Jehoiakim nga ari ti Juda: \u201cAwanto a pulos iti kaputotam nga agtugaw iti trono ni David. Maipapan kenka, maipurwakto ti bangkaymo iti ruar ket mainitan iti aldaw ken malinnawan iti rabii."
                },
                "31": {
                    "verse_nr": "31",
                    "verse": "Ta dusaenkanto, dagiti kaputotam, ken dagiti adipenmo gapu iti kinadakesyo amin. Iyegkonto kadakayo, kadagiti amin nga agnanaed iti Jerusalem, ken iti tunggal maysa iti Juda dagiti amin a didigra nga imballaagko a maibusor kadakayo, ngem saanyo nga impangag.\u201d"
                },
                "32": {
                    "verse_nr": "32",
                    "verse": "Nangala ngarud ni Jeremias iti maysa pay a lulukoten a pagsuratan ket intedna daytoy iti eskriba a ni Baruk a putot ni Nerias. Insurat ni Baruk iti daytoy bayat nga ibagbaga ni Jeremias dagiti amin a sasao nga adda iti imun-una a lulukoten a pagsuratan nga impuor ni Jehoiakim nga ari ti Juda. Ket kasta pay, adu dagiti dadduma a kapadpada a sasao ti nainayon iti daytoy a lulukoten a pagsuratan."
                }
            }
        },
        "37": {
            "chapter_nr": "37",
            "chapter": {
                "1": {
                    "verse_nr": "1",
                    "verse": "Ita, nagturay a kas ari ni Zedekias a putot ni Josias a saan ket a ni Jeconias a putot ni Jehoiakim. Insaad ni Nebucadnesar nga ari ti Babilonia ni Zedekias a kas ari iti entero a daga ti Juda."
                },
                "2": {
                    "verse_nr": "2",
                    "verse": "Ngem saan a dimngeg ni Zedekias, dagiti adipenna ken dagiti tattao iti daga, kadagiti sasao ni Yahweh nga impakaammona babaen kadagiti ima ni Jeremias a profeta."
                },
                "3": {
                    "verse_nr": "3",
                    "verse": "Nangipatulod ngarud da ari Zedekias, Jehucal a putot ni Selemias, ken Sofonias a putot ni Maaseias a padi iti mensahe kenni Jeremias a profeta. Kinunada, \u201cIkararagandakami kenni Yahweh a Diostayo.\u201d"
                },
                "4": {
                    "verse_nr": "4",
                    "verse": "Ita, nawaya pay laeng a makilangen-langen ni Jeremias kadagiti tattao, ta saan pay isuna a naibalud."
                },
                "5": {
                    "verse_nr": "5",
                    "verse": "Rimmuar ti armada ni Faraon iti Egipto, ket nadamag dagiti Caldeo a manglaklakub iti Jerusalem ti maipanggep kadakuada ket pinanawanda ti Jerusalem."
                },
                "6": {
                    "verse_nr": "6",
                    "verse": "Ket immay ti sao ni Yahweh kenni Jeremias a profeta a kinunana,"
                },
                "7": {
                    "verse_nr": "7",
                    "verse": "\u201cNi Yahweh a Dios ti Israel, kastoy ti kunana: Daytoy ti ibagamto iti ari ti Juda, gapu ta imbaonnaka a dumawat iti balakad manipud kaniak, \u201cKitaem, ti armada ni Faraon nga immay a tumulong kadakayo, ket pasublin idiay Egipto, a bukodda a daga."
                },
                "8": {
                    "verse_nr": "8",
                    "verse": "Agsublinto dagiti Caldeo. Gubatendanto daytoy a siudad, sakupen, ken puorandanto daytoy."
                },
                "9": {
                    "verse_nr": "9",
                    "verse": "Kastoy ti kuna ni Yahweh: Saanyo nga allilawen dagiti bagbagiyo babaen iti panangibagbagayo, 'Awan duadua a panawandatayo dagiti Caldeo,' ta saandanto a pumanaw."
                },
                "10": {
                    "verse_nr": "10",
                    "verse": "Uray no maparmekyo ti entero nga armada dagiti Caldeo a makiranget kadakayo tapno dagitinto laeng nasugatan a lallaki ti mabati kadagiti toldada, bumangondanto ket puoranda daytoy a siudad.\u201d"
                },
                "11": {
                    "verse_nr": "11",
                    "verse": "Isu nga idi pimmanawen ti armada dagiti Caldeo iti Jerusalem bayat nga um-umay ti armada ni Faraon,"
                },
                "12": {
                    "verse_nr": "12",
                    "verse": "ket rimmuar ni Jeremias iti Jerusalem tapno mapan idiay daga ti Benjamin. Kayatna ti mangtagikua iti paset ti daga sadiay, nga isu iti ayan dagiti tattaona."
                },
                "13": {
                    "verse_nr": "13",
                    "verse": "Bayat iti kaaddana iti Ruangan ti Benjamin, maysa a panguloen dagiti agbanbantay ti adda sadiay. Ti naganna ket Jerias, ket putot isuna ni Selemias a putot ni Hananias. Ginammatanna ni Jeremias a profeta ket kinunana, \u201cMapanka tumipon kadagiti Caldeo, ania!\u201d"
                },
                "14": {
                    "verse_nr": "14",
                    "verse": "Ngem kinuna ni Jeremias, \u201cSaan a pudno dayta. Saanak a mapan tumipon kadagiti Caldeo.\u201d Ngem saan a dimngeg ni Jerias kenkuana. Ingguyodna ni Jeremias ket impanna kadagiti opisial."
                },
                "15": {
                    "verse_nr": "15",
                    "verse": "Nakaunget dagiti opisial kenni Jeremias. Sinapsaplitda ken imbaludda isuna iti balay ni Jonatan nga eskriba, ta pinagbalinda daytoy a pagbaludan."
                },
                "16": {
                    "verse_nr": "16",
                    "verse": "Naibalud ngarud ni Jeremias iti pagbaludan nga adda iti uneg ti daga, a nagtalinaedanna iti adu nga al-aldaw."
                },
                "17": {
                    "verse_nr": "17",
                    "verse": "Ket nangibaon ni Ari Zedekias iti maysa a tao a mangiyeg kenkuana iti palasio. Iti balayna, nalimed a sinaludsod kenkuana ti ari, \u201cAdda kadi sao manipud kenni Yahweh?\u201d Simmungbat ni Jeremias, \u201cAdda iti sao: \u201cMaiyawatkanto iti ima ti ari ti Babilonia.\u201d"
                },
                "18": {
                    "verse_nr": "18",
                    "verse": "Ket kinuna ni Jeremias kenni Ari Zedekias, \u201cAnia ti nakabasolak kenka, kadagiti adipenmo wenno kadagitoy a tattao tapno ibaluddak?"
                },
                "19": {
                    "verse_nr": "19",
                    "verse": "Sadino ti ayan dagiti profetam, dagidiay nagipadto para kenka ken nagkuna a saan nga umay ti ari ti Babilonia a maibusor kenka wenno maibusor iti daytoy a daga?"
                },
                "20": {
                    "verse_nr": "20",
                    "verse": "Ngem ita dumngegka, apok nga ari! Patgam koma dagiti kiddawko iti sangoanam. Saannak koma nga isubli iti balay ni Jonatan nga eskriba, ta no isublinak sadiay, matayak.\u201d"
                },
                "21": {
                    "verse_nr": "21",
                    "verse": "Nangted ngarud ni Zedekias iti bilin. Inkabil dagiti adipenna ni Jeremias iti paraangan nga ayan dagiti agbanbantay. Inaldaw a maik-ikkan isuna iti tinapay manipud iti kalsada dagiti panadero, agingga a naibus dagiti tinapay iti siudad. Nagtalinaed ngarud ni Jeremias iti paraangan nga ayan dagiti agbanbantay."
                }
            }
        },
        "38": {
            "chapter_nr": "38",
            "chapter": {
                "1": {
                    "verse_nr": "1",
                    "verse": "Nangngeg da Sefatias a putot ni Matan, Gedalias a putot ni Pasur, Jehucal a putot ni Selemias, ken Pasur a putot ni Malkias dagiti sasao nga imbagbaga ni Jeremias kadagiti amin a tattao. Imbagbagana,"
                },
                "2": {
                    "verse_nr": "2",
                    "verse": "\u201cKastoy ti ibagbaga ni Yahweh: \u201cMapapatayto ti siasinoman nga agnanaed iti daytoy a siudad, babaen iti kampilan, panagbisin, ken didigra. Ngem makalasatto ti siasinoman a rummuar a mapan kadagiti Caldeo. Maispalna ti biagna, ket agbiag."
                },
                "3": {
                    "verse_nr": "3",
                    "verse": "Kastoy ti ibagbaga ni Yahweh: Maipaimanto daytoy a siudad iti armada ti ari ti Babilonia, ket parmekennanto daytoy.\u201d"
                },
                "4": {
                    "verse_nr": "4",
                    "verse": "Isu a kinuna dagiti opisial iti ari, \u201cIpalubosmo koma a mapapatay daytoy a tao, ta iti daytoy a wagas ket pakpakapsutenna ti nakem dagiti makirangranget a lallaki iti daytoy a siudad, ken ti nakem dagiti amin a tattao iti siudad. Ibagbagana dagitoy a sasao, ta daytoy a tao ket saan nga agar-aramid iti pagsayaatan dagitoy a tattao, no di ket didigra.\u201d"
                },
                "5": {
                    "verse_nr": "5",
                    "verse": "Isu a kinuna ni Ari Zedekias, \u201cKitaenyo, adda isuna kadagita imayo agsipud ta awan ti ari a makabael a mangtubngar kadakayo.\u201d"
                },
                "6": {
                    "verse_nr": "6",
                    "verse": "Ket innalada ni Jeremias ket impuruakda iti bubon ni Malkias, a putot ti ari. Ti bubon ket adda iti paraangan a pagbanbantayan. Imbabada ni Jeremias babaen kadagiti tali. Awan danum ti bubon, ngem napitak daytoy, ket nailumlom isuna kadagiti pitak."
                },
                "7": {
                    "verse_nr": "7",
                    "verse": "Ita, ni Ebed Melec a taga-Cus ket maysa kadagiti eunuko iti balay ti ari. Nangngegna nga ingkabilda ni Jeremias iti bubon. Ita, agtugtugaw ti ari iti Ruangan ti Benjamin."
                },
                "8": {
                    "verse_nr": "8",
                    "verse": "Isu a napan ni Ebed Melec manipud iti balay ti ari ket nakisao iti ari. Kinunana,"
                },
                "9": {
                    "verse_nr": "9",
                    "verse": "\u201cApok nga ari, dakes ti inaramid dagitoy a tattao iti panangtratoda kenni Jeremias a profeta. Impurwakda isuna iti bubon tapno matay sadiay iti bisin, agsipud ta awanen ti taraon iti siudad.\u201d"
                },
                "10": {
                    "verse_nr": "10",
                    "verse": "Ket binilin ti ari ni Ebed Melec a taga-Cus. Kinunana, \u201cIdauloam ti tallopulo a lallaki ditoy ket iyaonyo ni Jeremias a profeta iti bubon sakbay a matay isuna.\u201d"
                },
                "11": {
                    "verse_nr": "11",
                    "verse": "Isu a nangidaulo ni Ebed Melec kadagiti lallaki ket napanda iti balay ti ari, iti bodega a nakaikabilan dagiti kawkawes iti sirok ti balay. Manipud sadiay, nangala isuna kadagiti ragas ken rutrot a kawkawes ket impauyaoyda iti bubon kenni Jeremias babaen iti tali."
                },
                "12": {
                    "verse_nr": "12",
                    "verse": "Kinuna ni Ebed Melec a taga-Cus kenni Jeremias, \u201cIkabilmo dagiti ragas ken dagiti rutrot a kawes iti kilikilim ket iputiputmo iti tali.\u201d Inaramid ngarud ni Jeremias dayta."
                },
                "13": {
                    "verse_nr": "13",
                    "verse": "Ket ginuyodda ni Jeremias babaen kadagiti tali. Iti kastoy a wagas naiyaonda isuna iti bubon. Isu a nagtalinaed ni Jeremias iti paraangan a pagbanbantayan."
                },
                "14": {
                    "verse_nr": "14",
                    "verse": "Ket nangipatulod ni Zedekias iti mensahe ket inyegda kenkuana ni Jeremias a profeta, iti maikatlo a pagserekan iti balay ni Yahweh. Kinuna ti ari kenni Jeremias, \u201cAdda kayatko a saludsoden kenka. Saanmo nga ipaidam kaniak ti sungbat.\u201d"
                },
                "15": {
                    "verse_nr": "15",
                    "verse": "Kinuna ni Jeremias kenni Zedekias, \u201cNo sungbatanka, saan kadi a papatayennakto met laeng? Ken no balakadanka, saannak a denggen.\u201d"
                },
                "16": {
                    "verse_nr": "16",
                    "verse": "Ngem nalimed a nagsapata ni Zedekias kenni Jeremias a kinunana, \u201cIti nagan ni Yahweh nga adda iti agnanayon, a namarsua kadata, saanka a papatayen wenno ipaima kadagiti agpangpanggep a mangkettel iti bagmo.\u201d"
                },
                "17": {
                    "verse_nr": "17",
                    "verse": "Isu a kinuna ni Jeremias kenni Zedekias, \u201cNi Yahweh, a Dios a Mannakabalin amin, a Dios ti Israel, kastoy ti kunana: No rummuarka a mapan kadagiti opisial ti ari ti Babilonia, agbiagka, ket saanto a mapuoran daytoy a siudad. Abiagkanto ken ti pamiliam."
                },
                "18": {
                    "verse_nr": "18",
                    "verse": "Ngem no saanka a mapan kadagiti opisial ti ari ti Babilonia, maipaimanto daytoy a siudad kadagiti Caldeo. Puoranda daytoy ket saankanto a makalibas iti imada.\u201d"
                },
                "19": {
                    "verse_nr": "19",
                    "verse": "Kinuna ni Ari Zedekias kenni Jeremias, \u201cNgem mabutengak kadagiti tattao ti Juda a timmipon kadagiti Caldeo, gapu ta amangan no maipaimaak kadakuada tapno parigatendak.\u201d"
                },
                "20": {
                    "verse_nr": "20",
                    "verse": "Kinuna ni Jeremias, \u201cSaandaka nga ipaima kadakuada. Agtulnogka iti mensahe ni Yahweh nga ibagbagak kenka, tapno nasayaat dagiti mapasamak kenka, ken tapno agbiagka."
                },
                "21": {
                    "verse_nr": "21",
                    "verse": "Ngem no agkedkedka a rummuar, daytoy ti impakita ni Yahweh kaniak:"
                },
                "22": {
                    "verse_nr": "22",
                    "verse": "Kitaem! Amin dagiti babbai a nabati iti balaymo, ari ti Juda, ket maipanto kadagiti opisial ti ari ti Babilonia. Ibaganto dagitoy a babbai kenka, 'Inallilawdaka dagiti gagayemmo; ket dinadaeldaka. Nailumlumen ita dagiti sakam iti pitak ket panawandakanto dagiti gagayyemmo.'"
                },
                "23": {
                    "verse_nr": "23",
                    "verse": "Ta amin nga assawam ken putotmo ket maipanto iti ayan dagiti Caldeo, ket sika a mismo ket saankanto a makalibas kadagiti imada. Matiliwnakanto ti ima ti ari ti Babilonia, ket mauramto daytoy a siudad.\u201d"
                },
                "24": {
                    "verse_nr": "24",
                    "verse": "Ket kinuna ni Zedekias kenni Jeremias, \u201cSaanmo nga ibagbaga iti siasinoman ti maipanggep kadagitoy a sasao, tapno saanka a matay."
                },
                "25": {
                    "verse_nr": "25",
                    "verse": "No madamag dagiti opisial a nakisaoak kenka-no umayda ket ibagada kenka, 'Ibagam kadakami ti nagsaritaanyo iti ari. Saanmo nga ilimed kadakami, ta no saan patayendaka. Ken ibagam kadakami ti imbaga kenka ti ari'-"
                },
                "26": {
                    "verse_nr": "26",
                    "verse": "ket nasken nga ibagam kadakuada, 'Nagpakpakaasiak iti ari a saannak nga isubli iti balay ni Jonatan a matay sadiay.'\u201d"
                },
                "27": {
                    "verse_nr": "27",
                    "verse": "Ket napan kenni Jeremias dagiti amin nga opisial ket nagsaludsodda kenkuana, isu nga insungbatna kadakuada ti imbilin ti ari kenkuana. Insardengda ngarud ti nakisao kenkuana, gapu ta saanda a nangngeg ti nagsaritaan ni Jeremias ken ti ari."
                },
                "28": {
                    "verse_nr": "28",
                    "verse": "Nagtalinaed ngarud ni Jeremias iti paraangan a pagbanbantayan agingga iti aldaw a nasakupen ti Jerusalem."
                }
            }
        },
        "39": {
            "chapter_nr": "39",
            "chapter": {
                "1": {
                    "verse_nr": "1",
                    "verse": "Iti maikasangapulo a bulan iti maikasiam a tawen a panagturay ni Zedekias a kas ari ti Juda, immay ni Nebucadnesar nga ari ti Babilonia a kaduana dagiti amin nga armadana a maibusor iti Jerusalem ket linakubda daytoy."
                },
                "2": {
                    "verse_nr": "2",
                    "verse": "Iti maika-uppat a bulan iti maikasangapulo ket maysa a tawen a panagturay ni Zedekias, iti maikasiyam nga aldaw dayta a bulan, naserrek ti siudad."
                },
                "3": {
                    "verse_nr": "3",
                    "verse": "Ket immay amin dagiti opisial ti ari ti Babilonia ket nagtugawda iti akintengnga a ruangan: da Nergal-salezer, Samgar Nebo, ken Sarsekim, a maysa a napapateg nga opisial. Ni Nergal-salezer ket maysa a nangato nga opisial, ken dagiti dadduma ket opisial ti ari ti Babilonia."
                },
                "4": {
                    "verse_nr": "4",
                    "verse": "Ket napasamak nga idi nakita ida ni Zedekias, nga ari ti Juda ken dagiti amin a mannakigubatna, naglibasda. Rimmuarda iti rabii manipud iti siudad iti dalan nga adda iti minuyungan ti ari, iti ruangan iti nagbaetan dagiti dua a pader. Rimmuar ti ari a nagturong idiay Araba."
                },
                "5": {
                    "verse_nr": "5",
                    "verse": "Ngem kinamat ida ti armada dagiti Caldeo ket nakamatanda ni Zedekias iti patad ti Karayan Jordan a tanap nga asideg iti Jerico. Ket tiniliwda isuna ket impanda kenni Nebucadnesar, nga ari ti Babilonia, idiay Ribla iti daga ti Hamath, no sadinno ket impataw ni Nebucadnesar ti pannusana."
                },
                "6": {
                    "verse_nr": "6",
                    "verse": "Pinatay ti ari ti Babilonia dagiti lallaki a putotni Zedekias iti imatangna idiay Ribla. Pinatayna pay amin dagiti opisiales ti Juda."
                },
                "7": {
                    "verse_nr": "7",
                    "verse": "Ket sinukilna ti mata ni Zedekias ken kinawaranna iti bronse tapno ipanda isuna idiay Babilonia."
                },
                "8": {
                    "verse_nr": "8",
                    "verse": "Ket pinuoran dagiti Caldeo ti balay ti ari ken dagiti balbalay dagiti tattao. Rinebbada pay dagiti pader ti Jerusalem."
                },
                "9": {
                    "verse_nr": "9",
                    "verse": "Ni Nebuzaradan, a kapitan dagiti agbanbantay iti ari, intalawna a kas balud dagiti nabatbati a tattao iti siudad. Karaman ditoy dagiti tattao a kimmapon kadagiti Caldeo ken dagiti nabatbati a tattao iti siudad."
                },
                "10": {
                    "verse_nr": "10",
                    "verse": "Ngem pinalubosan ni Nebuzaradan a kapitan dagiti agbanbantay iti ari dagiti kakukurapayan a tattao nga awan sanikuana nga agtalinaed iti daga ti Juda. Inikkanna ida kadagiti kaubasan ken taltalon iti dayta met laeng nga aldaw."
                },
                "11": {
                    "verse_nr": "11",
                    "verse": "Binilin ni Nebucadnesar nga ari ti Babilonia ni Nebuzaradan a kapitan dagiti agbanbantay iti ari maipangagep kenni Jeremias. Kinunana,"
                },
                "12": {
                    "verse_nr": "12",
                    "verse": "\u201cIkuyogmo isuna ken aywanam isuna. Saamo isuna a dangran. Aramidem ti aniaman nga ibagana kenka.\u201d"
                },
                "13": {
                    "verse_nr": "13",
                    "verse": "Isu a ni Nebuzaradan a kapitan dagiti agbanbantay iti ari, ni Nebusasban a nangato a eunuko, ni Nergal-salezer a nangato nga opisial, ken amin a kapapatgan nga opisial ti ari ti Babilonia ket nangibaonda kadagiti tattaoda."
                },
                "14": {
                    "verse_nr": "14",
                    "verse": "Innala dagiti tattaoda ni Jeremias manipud iti paraangan dagiti agbanbantay ket impaaywanda kenni Gedalias a putot ni Ahikam a putot ni Safan, a mangiyawid kenkuana iti pagtaenganna, isu a nakignaed ni Jeremias kadagiti tattao sadiay."
                },
                "15": {
                    "verse_nr": "15",
                    "verse": "Ita, immay ti sao ni Yahweh kenni Jeremias kabayatan a nakabalud isuna iti paraangan dagiti agbanbantay, ket kinunana,"
                },
                "16": {
                    "verse_nr": "16",
                    "verse": "\u201cMakitungtongka kenni Ebed Melec a taga-Cus ket ibagam, 'Ni Yahweh a Mannakabalin-amin, a Dios ti Israel, kastoy ti kunana: Dumngegka, dandaninkon nga ipatungpal dagiti saok a maibusor iti daytoy a siudad para iti didigra a saan ket a pagsayaatan. Ta matungpalto amin dagitoy iti sangoanam iti dayta nga aldaw."
                },
                "17": {
                    "verse_nr": "17",
                    "verse": "Ngem ispalenkanto iti dayta nga aldaw-kastoy ti pakaammo ni Yahweh-ket saankanto a maipaima kadagiti tattao a pagbutbutngam."
                },
                "18": {
                    "verse_nr": "18",
                    "verse": "Ta ispalenkanto. Saankanto a mapasag babaen iti kampilan. Makalasatkanto, agsipud ta agtaltalekka kaniak-kastoy ti impakaammo ni Yahweh.\u201d"
                }
            }
        },
        "40": {
            "chapter_nr": "40",
            "chapter": {
                "1": {
                    "verse_nr": "1",
                    "verse": "Daytoy ti sao nga immay kenni Jeremias manipud kenni Yahweh kalpasan a pinalubosan isuna ni Nebuzaradan, a kapitan dagiti agbanbantay iti ari a mapan idiay Rama. Dayta ti lugar a nakaiyapanan ni Jeremias, ken ti lugar a nangrimpunganda kenkuana babaen kadigiti kawar. Kaduana dagiti amin a natiliw idiay Jerusalem ken Juda a maipan kas balud idiay Babilonia."
                },
                "2": {
                    "verse_nr": "2",
                    "verse": "Innala ti pangulo dagiti agbanbantay ni Jeremias ket kinunana kenkuana, \u201cInkeddeng ni Yahweh a Diosmo daytoy a didigra a maibusor iti daytoy a lugar."
                },
                "3": {
                    "verse_nr": "3",
                    "verse": "Isu nga inyeg ni Yahweh daytoy. Inaramidna no ania iti inkeddengna, agsipud ta nagbasolkayo a tattao kenkuana ken saankayo a nagtulnog iti timekna. Dayta ti makagapu a napasamak daytoy a banag kadakayo a tattao."
                },
                "4": {
                    "verse_nr": "4",
                    "verse": "Ngem ita kitaem! Winayawayaanka itan manipud kadagiti kawar nga adda kadagiti imam. No iti panagkitam ket nasayaat a kumuyogka kaniak a mapan idiay Babilonia, umayka, ket aywananka. Ngem no iti panagkitam ket saan a nasayaat a kumuyogka kaniak idiay Babilonia, saanmo ngarud nga aramiden. Kumitaka iti entero a daga iti sangoanam. Mapanka iti sadinoman a kayatmo a papanan.\u201d"
                },
                "5": {
                    "verse_nr": "5",
                    "verse": "Idi saan a simmungbat ni Jeremias, kinuna ni Nebuzaradan, \u201cMapanka kenni Gedalias a putot ni Ahikam a putot ni Safan, a dinutokan ti ari ti Babilonia a mangimaton kadagiti siudad ti Juda. Makipagnaedka kenkuana a kaduam dagiti tattao wenno mapanka iti sadinoman a kayatmo a papanan.\u201d Inikkan isuna ti pangulo dagiti agbanbantay iti ari iti taraon ken sagut, ket pinalubosanna isuna a pumanaw."
                },
                "6": {
                    "verse_nr": "6",
                    "verse": "Napan ngarud ni Jeremias kenni Gedalias a putot ni Ahikam, idiay Mizpa. Nakipagnaed isuna kenkuana a kaduana dagiti tattao a nabati iti daga."
                },
                "7": {
                    "verse_nr": "7",
                    "verse": "Ita, dagiti dadduma a mangidadaulo kadagiti suldado a Judio nga adda pay laeng idiay away-isuda ken dagiti tattaoda - ket nadamagda a dinutokan ti ari ti Babilonia ni Gedalias a putot ni Ahikam, nga agbalin a gobernador iti entero a daga. Nadamagda pay a dinutokan ni Nebucadnesar ni Gedalias a mangimaton kadagiti lallaki, babbai, ken ubbing, a kakukurapayan a tattao iti daga, dagidiay saan a naipan a kas balud idiay Babilonia."
                },
                "8": {
                    "verse_nr": "8",
                    "verse": "Napanda ngarud kenni Gedalias idiay Mizpa. Dagitoy a lallaki ket ni Ismael a putot ni Netanias; ni Johanan ken ni Jonatan, a putot ni Karea; ni Seraias a putot ni Tanhumet; dagiti lallaki a putot ni Efai a taga-Netofa; ken ni Jezanias a taga-Maaca-ken dagiti soldadoda."
                },
                "9": {
                    "verse_nr": "9",
                    "verse": "Nagsapata ni Gedalias a putot ni Ahikam a putot ni Safan kadakuada ken kadagiti tattaoda, ket kinunana kadakuada, \u201cSaankayo nga agbuteng nga agserbi kadagiti opisial a Caldeo. Agnaedkayo iti daga ket agserbikayo iti ari ti Babilonia ket awanto ti pakaan-anoanyo."
                },
                "10": {
                    "verse_nr": "10",
                    "verse": "Ket kitaenyo, agnanaedak idiay Mizpa tapno makisinnarak kadagiti Caldeo nga immay kadatayo. Isu nga agurnongkayo iti arak, bungbunga a maapit iti tiempo ti kalgaw, ken lana ket idulinyo kadagiti pagkargaanyo. Agnaedkayo kadagiti siudad a sinakupyo.\u201d"
                },
                "11": {
                    "verse_nr": "11",
                    "verse": "Ket nadamag dagiti amin a Judio idiay Moab, Ammon, ken Edom, ken iti tunggal daga a pinalubosan iti ari ti Babilonia nga agtalinaed dagiti nabatbati a tattao iti Juda, ket dinutokanna ni Gedalias a putot ni Ahikam a putot ni Safan a mangituray kadakuada."
                },
                "12": {
                    "verse_nr": "12",
                    "verse": "Isu a nagsubli dagiti Judio manipud kadagiti lugar a nakaiwarawaraanda. Nagsublida iti daga ti Juda, kenni Gedalias idiay Mizpa. Nangurnongda iti nakaad-adu nga arak ken bungbunga iti tiempo ti kalgaw."
                },
                "13": {
                    "verse_nr": "13",
                    "verse": "Ni Johanan a putot ni Karea ken dagiti amin a mangidadaulo kadagiti armada idiay away ket napan kenni Gedalias idiay Mizpa."
                },
                "14": {
                    "verse_nr": "14",
                    "verse": "Kinunada kenkuana, \u201cAmmom kadi nga imbaon ni Baalis nga ari dagiti tattao ti Ammon ni Ismael a putot ni Nethanias tapno papatayennaka?\u201d Ngem saan a namati ni Gedalias a putot ni Ahikim kadakuada."
                },
                "15": {
                    "verse_nr": "15",
                    "verse": "Isu a ni Johanan a putot ni Karea, kinatungtongna iti nalimed ni Gedalias idiay Mizpa ket kinunana, \u201cPalubosannak a mapan mangpapatay kenni Ismael a putot ni Netanias. Awanto ti mangpanunot a siak ti nangpapatay kenkuana. Apay koma a papatayennaka? Apay a palubosam a mawarawara ti entero a Juda a naguummong kenka ken mapukaw dagiti nabatbati a tattao ti Juda?\u201d"
                },
                "16": {
                    "verse_nr": "16",
                    "verse": "Ngem kinuna ni Gedalias a putot ni Ahikam kenni Johanan a putot ni Karea, \u201cSaamo nga aramiden daytoy a banag, ta agul-ulbodka maipapan kenni Ismael.\u201d"
                }
            }
        },
        "41": {
            "chapter_nr": "41",
            "chapter": {
                "1": {
                    "verse_nr": "1",
                    "verse": "Ngem napasamak nga iti maika-pito a bulan, ni Ismael a putot ni Netanias a putot ni Elisama, a nagtaud iti pamilia dagiti ari, ken sumagmamano nga opisial ti ari-kaduana iti sangapulo a lallaki-ket napanda kenni Gedalias a putot ni Ahikam, idiay Mizpa. Nagsasangoda a nangan idiay Mizpa."
                },
                "2": {
                    "verse_nr": "2",
                    "verse": "Ngem timmakder ni Ismael a putot ni Netanias, ken dagiti sangapulo a lallaki a kaduana ket dinarupda ni Gedalias a putot ni Ahikam a putot ni Safan, babaen iti kampilan. Pinatay ni Ismael ni Gedalias, a dinutokan ti ari ti Babilonia a mangimaton iti daga."
                },
                "3": {
                    "verse_nr": "3",
                    "verse": "Ket pinapatay ni Ismael dagiti amin a Judio a kadua ni Gedalias idiay Mizpa ken dagiti mannakigubat a Caldeo a nasarakanda sadiay."
                },
                "4": {
                    "verse_nr": "4",
                    "verse": "Ket daytoy ti maikadua nga aldaw kalapasan ti panangpapatayda kenni Gedalias, ngem awan ti siasinoman a nakaammo."
                },
                "5": {
                    "verse_nr": "5",
                    "verse": "Adda lallaki nga immay manipud Sikem, Silo, ken Samaria-walopulo a lallaki a nangahit kadagiti barbasda, nangrayab-da kadagiti kawesda, ken nangsugat kadagiti bagbagida-adda iggemda a taraon a maisagut ken insenso nga ipanda iti balay ni Yahweh."
                },
                "6": {
                    "verse_nr": "6",
                    "verse": "Isu a rimmuar ni Ismael a putot ni Netanias manipud Mizpa tapno sabtenna ida bayat ti ipapanda, a magmagna ken agsangsangitda. Ket napasamak nga idi masabatna ida, kinunana kadakuada, \u201cUmaykayo kenni Gedalias a putot ni Ahikam!\u201d"
                },
                "7": {
                    "verse_nr": "7",
                    "verse": "Ket napasamak nga idi simrekda iti siudad, pinapatay ida ni Ismael a putot ni Netanias ken intappuakna ida iti abot, isuna ken dagiti lallaki a kakaduana."
                },
                "8": {
                    "verse_nr": "8",
                    "verse": "Ngem adda sangapulo a lallaki a kadakuada a nagkuna kenni Ismael, \u201cSaannakami a papatayen, ta adda taraonmi kadagiti taltalonmi: trigo ken sebada, lana ken diro.\u201d Isu a saanna ida a pinapatay agraman dagiti dadduma a kakaduada."
                },
                "9": {
                    "verse_nr": "9",
                    "verse": "Ti abot a nangibellengan ni Ismael kadagiti bangkay dagiti lallaki a pinapatayda agraman ni Gedalias-daytoy a dakkel nga abot ket kinali ni Ari Asa idi rinaut ida ni Ari Baasa nga ari ti Israel. Pinunno daytoy ni Ismael a putot ni Netanias kadagiti pinapatayna."
                },
                "10": {
                    "verse_nr": "10",
                    "verse": "Ti simmaruno ket tiniliw amin ni Ismael dagiti tattao nga adda idiay Mizpa, dagiti babbai a putot ti ari ken amin dagiti tattao a nabatbati idiay Mizpa nga impaaywan ni Nebuzaradan, a pangulo dagiti agbanbantay, kenni Gedalias a putot ni Ahikam. Tiniliw ngarud ida ni Ismael a putot ni Netanias ket kalpasanna, pimmanaw tapno bumallasiw iti ayan dagiti tattao ti Ammon."
                },
                "11": {
                    "verse_nr": "11",
                    "verse": "Ngem nadamag ni Johanan a putot ni Karea ken dagiti amin a mangidadaulo a kaduana dagiti amin a dakes nga inaramid ni Ismael a putot ni Netanias."
                },
                "12": {
                    "verse_nr": "12",
                    "verse": "Isu nga inummongda amin dagiti tattaoda ket napanda nakiranget kenni Ismael a putot ni Netanias. Nasarakanda isuna iti nalawa a pagdigusan idiay Gabaon."
                },
                "13": {
                    "verse_nr": "13",
                    "verse": "Ket napasamak nga idi nakita dagiti amin a tattao a kadua ni Ismael ni Johanan a putot ni Karea ken dagiti amin a mangidadaulo ti armada a kakaduana, naragsakanda unay."
                },
                "14": {
                    "verse_nr": "14",
                    "verse": "Isu nga amin dagiti tattao a tiniliw ni Ismael idiay Mizpa ket nagsubli ket napanda kenni Johanan a putot ni Karea."
                },
                "15": {
                    "verse_nr": "15",
                    "verse": "Ngem naglibas ni Ismael a putot ni Netanias a kaduana dagiti walo a lallaki manipud kenni Johanan. Napan isuna kadagiti tattao ti Ammon."
                },
                "16": {
                    "verse_nr": "16",
                    "verse": "Inkuyog ni Johanan, a putot ni Karea ken dagiti amin a mangidadaulo kadagiti armada, dagiti amin a tattao manipud Mizpa a naispal manipud kenni Ismael a putot ni Netanias. Daytoy ket kalpasan iti panangpapapatay ni Ismael kenni Gedalias a putot ni Ahikam. Innala ni Johanan ken dagiti kakaduana dagiti napipigsa a lallaki, dagiti mannakigubat a lallaki, dagiti babbai ken ubbing, ken dagiti eunoko a naispal idiay Gabaon."
                },
                "17": {
                    "verse_nr": "17",
                    "verse": "Ket napanda naggian iti apagbiit idiay Gerut Kimham, nga asideg iti Betlehem. Mapanda koma idiay Egipto"
                },
                "18": {
                    "verse_nr": "18",
                    "verse": "gapu kadagiti Caldeo. Mabutengda kadakuada agsipud ta pinapatay ni Ismael a putot ni Netanias ni Gedalias a putot ni Ahikam, a dinutokan ti ari ti Babilonia a mangituray iti daga."
                }
            }
        },
        "42": {
            "chapter_nr": "42",
            "chapter": {
                "1": {
                    "verse_nr": "1",
                    "verse": "Kalpasanna, amin dagiti mangidadaulo iti armada, ni Johanan a putot ni Karea, ni Azarias a putot ni Hosaias, ken amin dagiti tattao manipud iti kanunummoan agingga iti katatan-okan ket immasidegda kenni Jeremias a profeta."
                },
                "2": {
                    "verse_nr": "2",
                    "verse": "Kinunada kenkuana, \u201cPalubosannakami koma nga ibagami kenka dagiti kiddawmi. Ikararagannakami kenni Yahweh a Diosmo para kadagitoy a tattao a nabatbati gapu ta sumagmamanokami laengen, kas makitam met."
                },
                "3": {
                    "verse_nr": "3",
                    "verse": "Kiddawem kenni Yahweh a Diosmo nga ibagana kadakami ti dalan a rumbeng a turongenmi ken ti rumbeng nga aramidenmi.\u201d"
                },
                "4": {
                    "verse_nr": "4",
                    "verse": "Isu a kinuna kadakuada ni Jeremias a profeta, \u201cNangngegko ti kiddawyo. Dumngegkayo, agkararagak kenni Yahweh a Diosyo a kas iti kiniddawyo. Aniaman ti sungbat ni Yahweh, ibagakto kadakayo. Awan ti ilimedko kadakayo.\u201d"
                },
                "5": {
                    "verse_nr": "5",
                    "verse": "Kinunada kenni Jeremias, \u201cNi Yahweh koma ti agbalin a pudno ken mapagtalkan a saksi maibusor kadakami no saanmi nga aramiden ti amin nga ibaga kadakami ni Yahweh a Diosmo nga aramidenmi."
                },
                "6": {
                    "verse_nr": "6",
                    "verse": "Nasayaat man wenno dakes daytoy, tungpalenminto ti timek ni Yahweh a Diostayo a pangibabaonanmi kenka, tapno awanto ti pakaan-anoanmi no tungpalenmi ti timek ni Yahweh a Diostayo.\u201d"
                },
                "7": {
                    "verse_nr": "7",
                    "verse": "Ket napasamak a kalpasan ti sangapulo nga aldaw, immay ti sao ni Yahweh kenni Jeremias."
                },
                "8": {
                    "verse_nr": "8",
                    "verse": "Isu a pinaayaban ni Jeremias ni Johanan a putot a lalaki ni Karea ken dagiti amin a pangulo ti armada a kaduana, ken dagiti amin a tattao manipud iti kanunumoan agingga iti katatan-okan."
                },
                "9": {
                    "verse_nr": "9",
                    "verse": "Ket kinunana kadakuada, \u201cNi Yahweh a Dios ti Israel, a nangibaonanyo kaniak tapno maidatagko iti sangoananna ti kiddawyo. Kastoy ti kuna ni Yahweh,"
                },
                "10": {
                    "verse_nr": "10",
                    "verse": "'No agsublikayo ket agnaedkayo iti daytoy a daga, ibangonkayo ket saankayonto a dadaelen; imulakayonto ket saankayonto a paruten, ta saankon nga ipatungpal ti didigra nga inyegko kadakayo."
                },
                "11": {
                    "verse_nr": "11",
                    "verse": "Saankayo nga agbuteng iti ari ti Babilonia, a pagbutbutnganyo. Saankayo nga agbuteng kenkuana\u2014daytoy ket pakaammo ni Yahweh\u2014agsipud ta addaak kadakayo tapno isalakankayo ken ispalenkayo manipud iti imana."
                },
                "12": {
                    "verse_nr": "12",
                    "verse": "Ta ipalak-amkonto kadakayo ti asi. Kaasiannakayto ken isublinakayto iti dagayo."
                },
                "13": {
                    "verse_nr": "13",
                    "verse": "Ngem kas pangarigan ta ibagayo, \u201cSaankami nga agnaed iti daytoy a daga\u201d\u2014no saankayo a dumngeg iti timekko, ti timek ni Yahweh a Diosyo."
                },
                "14": {
                    "verse_nr": "14",
                    "verse": "Kas pangarigan ta ibagayo, \u201cSaan! Mapankami iti daga ti Egipto a saanmi a pakakitaan iti gubat, a saanmi a pakangngegan iti uni ti tangguyob, ken lugar a saankaminto a mabisinan. Agnaedkami sadiay.\u201d"
                },
                "15": {
                    "verse_nr": "15",
                    "verse": "Ita, dumngegkayo iti daytoy a sao ni Yahweh, dakayo a nabatbati iti Juda. Ni Yahweh a Mannakabalin-amin a Dios ti Israel, kastoy ti kunana, 'No ipilityo a mapan idiay Egipto, tapno mapankayo agnaed sadiay,"
                },
                "16": {
                    "verse_nr": "16",
                    "verse": "ngarud, ti kampilan a pagbutbutnganyo ket un-unaannakayto pay iti daga ti Egipto. Ket ti panagbisin a pagbutbutnganyo, kamatennakayonto idiay Egipto. Ket mataykayonto sadiay."
                },
                "17": {
                    "verse_nr": "17",
                    "verse": "Isu a mapasamak nga amin a tattao a mangipilit a mapan idiay Egipto tapno agnaed sadiay ket matayto babaen iti kampilan, panagbisin, wenno didigra. Awanto ti makalasat kadakuada, awanto ti makalibas iti didigra nga iyegko kadakuada."
                },
                "18": {
                    "verse_nr": "18",
                    "verse": "Ta kastoy ti kuna ni Yahweh a Mannakabalin-amin a Dios ti Israel: Kas iti pannakaidissuor ti unget ken pungtotko kadagiti agnanaed idiay Jerusalem, maidissuorto met ti pungtotko kadakayo no mapankayo idiay Egipto. Agbalinkayto a pakakitaan iti maysa a nailunod ken mabutengto dagiti tattao inton makitada ti napasamak kadakayo; mausarto ti nagan ti iliyo no adda ti agilunod ken agangaw. Ket saanyonto a makita manen daytoy a lugar.'''"
                },
                "19": {
                    "verse_nr": "19",
                    "verse": "Ket kinuna ni Jeremias, \u201cNagsao ni Yahweh maipapan kadakayo\u2014dakayo a nabatbati iti Juda. Saankayo a mapan idiay Egipto! Ammoyon nga ita nga aldaw, nagbalinak a saksi iti maibusor kadakayo."
                },
                "20": {
                    "verse_nr": "20",
                    "verse": "Ta biagyo a mismo ti pagbayadyo iti panangibaonyo kaniak kenni Yahweh a Diosyo a kunayo, 'Ikararagandakami kenni Yahweh a Diostayo. Amin nga ibaga ni Yahweh a Diostayo, ibagam kadakami ket aramidenmi dagitoy.'"
                },
                "21": {
                    "verse_nr": "21",
                    "verse": "Ta imbagak met kadakayo ita nga aldaw, ngem saankayo a dimngeg iti timek ni Yahweh a Diosyo wenno iti aniaman a banag maipapan iti nangibaonanna kaniak kadakayo."
                },
                "22": {
                    "verse_nr": "22",
                    "verse": "Ita ngarud, masapul a maammoanyo a mataykayo bababen iti kampilan, panagbisin, ken didigra iti lugar a tinarigagayanyo a mapan pagnaedan.\u201d"
                }
            }
        },
        "43": {
            "chapter_nr": "43",
            "chapter": {
                "1": {
                    "verse_nr": "1",
                    "verse": "Ket napasamak a naiwaragawag ni Jeremias kadagiti amin a tattao dagiti amin a sasao ni Yahweh a Diosda nga imbaga kenkuana ni Yahweh a Diosda nga ibagana."
                },
                "2": {
                    "verse_nr": "2",
                    "verse": "Ni Azarias a putot ni Hosaias, ni Johanan a putot ni Karea, ken amin dagiti natangsit a lallaki, kinunada kenni Jeremias, \u201cAgul-ulbodka. Saannaka nga imbaon ni Yahweh a Diostayo tapno ibagam, \u201cSaankayo a mapan agnaed idiay Egipto.'"
                },
                "3": {
                    "verse_nr": "3",
                    "verse": "Ta durdurogannaka ni Baruc nga anak ni Nerias maibusor kadakami tapno ipaimanakami kadagiti Caldeo, tapno papatayennakami ken pagbalinennakami a balud idiay Babilonia.\u201d"
                },
                "4": {
                    "verse_nr": "4",
                    "verse": "Isu a ni Johanan a putot ni Karea, dagiti amin a prinsipe ti armada, ken dagiti amin a tattao, saanda a dimngeg iti timek ni Yahweh nga agnaedda iti daga ti Juda."
                },
                "5": {
                    "verse_nr": "5",
                    "verse": "Innala amin ni Johanan a putot ni Karea ken dagiti amin a mangidadaulo ti armada dagiti amin a nabatbati iti Juda a nagsubli manipud kadagiti amin a nasion a nakaiwarawaraanda tapno agnaedda iti daga ti Juda."
                },
                "6": {
                    "verse_nr": "6",
                    "verse": "Innalada dagiti lallaki ken babbai, dagiti ubbing ken dagiti putot a babbai ti ari, ken tunggal tao a pinaaywanan ni Nebuzaradan a kapitan dagiti guardia ti ari kenni Gedalias a putot ni Ahikam a putot ni Safan. Innalada met ni Jeremias a profeta ken ni Baruc a putot ni Nerias."
                },
                "7": {
                    "verse_nr": "7",
                    "verse": "Napanda iti daga ti Egipto` idiay Tapanes, gapu ta saanda a dimngeg iti timek ni Yahweh."
                },
                "8": {
                    "verse_nr": "8",
                    "verse": "Immay ngarud kenni Jeremias ti sao ni Yahweh idiay Tapanes a kunana,"
                },
                "9": {
                    "verse_nr": "9",
                    "verse": "\u201cMangalaka iti sumagmamano a dadakkel a batbato, kalpasanna, iti imatang dagiti tattao ti Juda, ikalim dagitoy iti nasemento a paset iti pagserkan ti balay ni Faraon idiay Tapanes.\u201d"
                },
                "10": {
                    "verse_nr": "10",
                    "verse": "Ket ibagam kadakuada, \u201cNi Yahweh a Mannakabalin-amin a Dios ti Israel, kastoy ti kunana, 'Dumngegkayo, dandanin ti tiempo a mangibaonak kadagiti mensahero a mangala kenni Nebucadnesar nga ari ti Babilonia kas adipenko. Isaadkonto ti tronona iti rabaw dagitoy a batbato nga inkalim, Jeremias. Ipasdekto ni Nebucadnesar ti dakkel a toldana iti rabaw dagitoy."
                },
                "11": {
                    "verse_nr": "11",
                    "verse": "Ta umayto isuna ket rautenna ti daga ti Egipto. Siasinoman a naituding a matay ket maiyawatto iti patay. Siasinoman a naituding a maipanaw a kas balud ket maipanawto a kas balud. Ken siasinoman a naituding iti kampilan ket maiyawatto iti kampilan."
                },
                "12": {
                    "verse_nr": "12",
                    "verse": "Ket mangpasgedakto iti apuy kadagiti templo dagiti didiosen ti Egipto. Puoran wenno samsamento dagitoy ni Nebucadnezar. Dalusannanto a naan-anay ti daga ti Egipto a kas iti panangdalus dagiti agpaspastor kadagiti tuma iti kawesda. Rummuarto isuna iti dayta a lugar a sibaballigi."
                },
                "13": {
                    "verse_nr": "13",
                    "verse": "Rebbaennanto dagiti adigi a batbato idiay Heliopolis iti daga ti Egipto. Puorannanto dagiti templo dagiti didiosen ti Egipto.\u201d'"
                }
            }
        },
        "44": {
            "chapter_nr": "44",
            "chapter": {
                "1": {
                    "verse_nr": "1",
                    "verse": "Daytoy ti sao nga immay kenni Jeremias maipapan kadagiti amin a taga-Juda a nagnaed iti daga ti Egipto, dagiti agnanaed idiay Migdol, Tapanes, Memfis ken iti daga ti Patros."
                },
                "2": {
                    "verse_nr": "2",
                    "verse": "\u201cNi Yahweh a Mannakabalin-amin a Dios ti Israel, kastoy ti kunana: Nakitayo a mismo dagiti amin a didigra nga inyegko iti Jerusalem ken kadagiti amin a siudad ti Juda. Kitaenyo, langalang dagitoy ita. Awan ti agnanaed kadagitoy."
                },
                "3": {
                    "verse_nr": "3",
                    "verse": "Daytoy ket gapu kadagiti dinadangkes a banbanag nga inaramidda a nakaigapoan ti panagungetko gapu iti panagpupuorda iti insenso ken panagdaydayawda kadagiti didiosen. Dagitoy ket didiosen a saanda nga am-ammo, uray dakayo, ken uray pay dagiti kapuonanyo."
                },
                "4": {
                    "verse_nr": "4",
                    "verse": "Isu a namin-anok nga imbaon kadakuada dagiti amin nga adipenko a profeta. Imbaonko ida a mangibaga iti, 'Isardengyo ti panangar-aramidyo kadagitoy a makarimon a banbanag a kagurak.'"
                },
                "5": {
                    "verse_nr": "5",
                    "verse": "Ngem saanda a dimngeg. Nagkedkedda a dumngeg wenno tumalikud iti kinadangkesda nga isu iti panangpuorda kadagiti insenso kas panagdayawda kadagiti didiosen."
                },
                "6": {
                    "verse_nr": "6",
                    "verse": "Isu a ti unget ken pungtotko ket naidissuor ken nangpasged iti apoy kadagiti siudad ti Juda ken kadagiti kalsada ti Jerusalem. Isu a nagbalin dagitoy a langalang ken nadadael dagitoy, a kas iti daytoy agdama a tiempo.\u201d"
                },
                "7": {
                    "verse_nr": "7",
                    "verse": "Isu nga ita, ni Yahweh a Dios a Mannakabalin-amin ken Dios ti Israel, kastoy ti kunana, \u201cApay ketdi nga agaramidkayo iti kinadangkes maibusor kadagiti bagbagiyo? Apay nga isinsinayo dagiti bagbagiyo manipud iti Juda\u2014lallaki ken babbai, ubbing ken maladaga? Awanto kadakayo iti mabati."
                },
                "8": {
                    "verse_nr": "8",
                    "verse": "Gapu iti kinadangkesyo, pinagpungtotdak gapu kadagiti aramid dagiti imayo, iti panangpuoryo iti insenso maipaay kadagiti didiosen iti daga ti Egipto, a napanyo nagnaedan. Napankayo sadiay iti kasta ket madadaelkayo, iti kasta ket agbalinkayo a lunod ken pagang-angawan kadagiti amin a nasion iti daga."
                },
                "9": {
                    "verse_nr": "9",
                    "verse": "Nalipatanyo kadin ti kinadangkes nga inaramid dagiti kapuonanyo, ken ti kinadangkes nga inaramid dagiti ari ti Juda ken dagiti assawada? Nalipatanyo kadin ti kinadakes nga inaramidyo ken dagiti assawayo iti daga ti Juda ken kadagiti kalsada ti Jerusalem?"
                },
                "10": {
                    "verse_nr": "10",
                    "verse": "Agingga kadagitoy a tiempo, saanda pay laeng a nagpakumbaba. Saanda a bigbigbigen wenno tungtungpalen dagiti paglintegak wenno alagadek nga intedko kadakuada ken kadagiti kapuonanda.\u201d"
                },
                "11": {
                    "verse_nr": "11",
                    "verse": "Isu a ni Yahweh a Mannakabalin-amin a Dios ti Israel, kastoy ti kuna, \u201cDumngegkayo, ingkeddengkon nga agtignayak a maibusor kadakayo, nga iyegkon kadakayo ti didigra ken ti panangdadaelko iti entero a Juda."
                },
                "12": {
                    "verse_nr": "12",
                    "verse": "Ta alaekto dagiti nabatbati iti Juda nga agpilit a mapan agnaed idiay Egipto. Aramidek daytoy tapno mapukawdanto amin iti daga ti Egipto. Mapasagdanto babaen iti kampilan ken panagbisin. Manipud iti kababaan agingga iti kangatoan a tattao, mapukawdanto babaen iti kampilan ken panagbisin. Mataydanto ket mausarto ti nagan ti nasionda no adda agsapata, agilunod, agibabain, ken nakakaasinto ti kasasaadda."
                },
                "13": {
                    "verse_nr": "13",
                    "verse": "Ta dusaekto dagiti tattao nga agnanaed iti daga ti Egipto a kas iti panangdusak iti Jerusalem babaen iti kampilan, panagbisin, ken didigra."
                },
                "14": {
                    "verse_nr": "14",
                    "verse": "Awan kadagiti nabatbati iti Juda a mapan agnaed idiay Egipto ti agsubli iti daga ti Juda, uray no kayatda ti agsubli tapno agnaedda sadiay. Awanto kadakuada ti makasubli malaksid iti sumagmamano a makalibas.\u201d"
                },
                "15": {
                    "verse_nr": "15",
                    "verse": "Kalpasanna, simmungbat kenni Jeremias dagiti amin a lallaki a makin-ammo nga agpupuor dagiti assawada iti insenso kadagiti didiosen, ken amin a babbai nga adda iti dakkel a gimong ken amin dagiti tattao nga agnanaed iti daga ti Egipto idiay Patros."
                },
                "16": {
                    "verse_nr": "16",
                    "verse": "Kinunada, \u201cMaipanggep iti sao nga imbagam kadakami iti nagan ni Yahweh: Saankami a dumngeg kenka."
                },
                "17": {
                    "verse_nr": "17",
                    "verse": "Ta pudno nga aramidenmi dagiti amin a banbanag nga imbagami nga aramidenmi: mangpuorkami iti insenso para iti Reyna ti Langit ken mangibukbokkami kadagiti daton a mainum kenkuana a kas iti inaramidmi, dagiti kapuonanmi, dagiti arimi, ken dagiti mangidadaulomi kadagiti siudad ti Juda ken kadagiti kalsada ti Jerusalem. Ket aglaplapusananto ti taraonmi, ken rumang-aykami, a saanmi a mapasaran ti aniaman a didigra."
                },
                "18": {
                    "verse_nr": "18",
                    "verse": "Idi insardengmi ti panangaramid kadagitoy a banbanag, a saankamin a nangpuor iti insenso maipaay iti Reyna ti Langit ken saankamin a nangibukbok iti daton a mainum maipaay kenkuana, nagsagabakami met amin ken adda pay natnatay kadakami babaen iti kampilan ken panagbisin.\u201d"
                },
                "19": {
                    "verse_nr": "19",
                    "verse": "Kinuna dagiti babbai, \u201cIdi agipupuorkami iti insenso kas daton iti Reyna ti Langit ken agibukbukbokkami iti mainum a kas daton kenkuana, inaramidmi kadi dagitoy a banbanag a saan nga ammo dagiti assawami?\u201d"
                },
                "20": {
                    "verse_nr": "20",
                    "verse": "Ket kinuna ni Jeremias kadagiti amin a tattao\u2014kadagiti lallaki ken babbai, ken kadagiti amin a tattao a simmungbat kenkuana\u2014nagsao a kunana,"
                },
                "21": {
                    "verse_nr": "21",
                    "verse": "\u201cSaan kadi a malagip ni Yahweh dagiti insenso a pinuoranyo kadagiti siudad ti Juda ken kadagiti kalsada ti Jerusalem\u2014dakayo ken dagiti kapuonanyo, dagiti ar-ariyo ken mangidadauloyo, ken dagiti tattao iti daga? Malaglagip ni Yahweh daytoy; saanna a malipatan daytoy."
                },
                "22": {
                    "verse_nr": "22",
                    "verse": "Ket saannan a maanusan pay daytoy gapu kadagiti dinadangkes nga ar-aramidyo, gapu kadagiti makarimon nga inaramidyo. Ket nagbalin a langalang ti dagayo, nakabutbuteng, ken lunod isu nga awanen ti agnanaed iti daytoy a kas iti agdama."
                },
                "23": {
                    "verse_nr": "23",
                    "verse": "Gapu ta nangpuorkayo iti insenso ket nagbasolkayo kenni Yahweh, ken gapu ta saanyo nga ipangpangag ti timekna, ti lintegna, dagiti alagadenna, wenno ti pammaneknekna iti tulagna, napasamak kadakayo daytoy a didigra a kas iti agdama.\u201d"
                },
                "24": {
                    "verse_nr": "24",
                    "verse": "Ket kinuna ni Jeremias kadagiti amin a tattao ken kadagiti amin a babbai, \u201cDenggenyo ti sao ni Yahweh, dakayo amin a taga-Juda nga adda iti daga ti Egipto."
                },
                "25": {
                    "verse_nr": "25",
                    "verse": "Ni Yahweh a Mannakabalin-amin a Dios ti Isael, kastoy ti kunana, 'Agpada nga imbagayo, dakayo ken dagiti assawayo a babbai ken impatungpalyo babaen kadagiti imayo ti kinunayo a, \u201cPudno nga ipatungpalmi dagiti insapatami a dayawenmi ti Reyna ti Langit, a mangibukbokkami iti mainum a daton a maipaay kenkuana.\u201d Ita, aramidenyo dagiti insapatayo; ipatungpalyo dagitoy.'"
                },
                "26": {
                    "verse_nr": "26",
                    "verse": "Isu nga ita, denggenyo ti sao ni Yahweh, dakayo amin a taga-Juda nga agnanaed iti daga ti Egipto, 'Dumngegkayo, inkarik iti natan-ok a naganko\u2014kuna ni Yahweh. Saanton nga umawag iti naganko dagiti ngiwat ti siasinoman a tattao ti Juda iti entero a daga ti Egipto, dakayo nga agkunkuna ita, \u201cIti nagan ni Yahweh nga adda iti agnanayon.\u201d"
                },
                "27": {
                    "verse_nr": "27",
                    "verse": "Dumngegkayo, buybuyaek ida para iti pannakadidigra a saan ket a para iti pagsayaatan. Mapukawto ti tunggal tao ti Juda nga adda iti daga ti Egipto babaen iti kampilan ken panagbisin agingga a mapukawda amin."
                },
                "28": {
                    "verse_nr": "28",
                    "verse": "Ket agsublinto dagiti nakalasat iti kampilan iti daga ti Juda manipud iti daga ti Egipto, bassitdanto laeng. Isu a maammoanto dagiti amin a nabatbati iti Juda a napan nagnaed iti daga ti Egipto no siasino ti akin-sao iti pumudno: ti imbagak wenno ti imbagada."
                },
                "29": {
                    "verse_nr": "29",
                    "verse": "Daytoyto ti pagilasinanyo\u2014daytoy ket pakaammo ni Yahweh\u2014a dusaenkayo iti daytoy a lugar, tapno maammoanyo a pudno a rautendakayonto dagiti sasaok babaen kadagiti didigra.'"
                },
                "30": {
                    "verse_nr": "30",
                    "verse": "Kastoy ti kuna ni Yahweh, 'Dumngegkayo, dandanin ti panangiyawatko kenni Faraon Hofra nga ari ti Egipto kadagiti kabusorna ken kadagiti mangganggandat a mangkettel iti biagna. Daytoy ket kaslanto iti panangiyawatko kenni Zedekias nga ari ti Juda kenni Nebucadnesar nga ari ti Babilonia a kabusorna a nanggandat iti biagna.\u201d'"
                }
            }
        },
        "45": {
            "chapter_nr": "45",
            "chapter": {
                "1": {
                    "verse_nr": "1",
                    "verse": "Daytoy ti sao nga imbaga ni Jeremias a profeta kenni Baruc a putot ni Nerias. Napasamak daytoy idi insurat ni Baruc dagitoy a sasao iti maysa a nalukot a pagsuratan bayat nga idikdikta ni Jeremias\u2014daytoy ket idi maika-uppat a tawen a panagturay ni Jehoiakim a putot ni Josias kas ari ti Juda, a kunana,"
                },
                "2": {
                    "verse_nr": "2",
                    "verse": "\u201cKastoy ti kuna ni Yahweh a Dios ti Israel kenka, Baruc:"
                },
                "3": {
                    "verse_nr": "3",
                    "verse": "Kinunam, 'Asiak pay, ta ninayunan ni Yahweh ti panagrigrigatko. Nabannogakon gapu iti panagas-asugko; awan iti inanak.'"
                },
                "4": {
                    "verse_nr": "4",
                    "verse": "Kastoy ti rumbeng nga ibagam kenkuana: 'Kastoy ti kuna ni Yahweh: Kitaem, rebrebbaek itan ti imbangonko. Parparutek itan ti inmulak. Mapasamak daytoy iti entero a daga."
                },
                "5": {
                    "verse_nr": "5",
                    "verse": "Ngem mangnamnamaka kadi iti nasasayaat a banbanag para iti bagim? Saanmo a namnamaen dayta. Ta dumngegka, um-umayen ti didigra iti amin a sangkataoan\u2014daytoy ket pakaammo ni Yahweh\u2014ngem itedko kenka ti biagmo a kas banag a sinamsammo iti sadinoman a papanam.\u201d'"
                }
            }
        },
        "46": {
            "chapter_nr": "46",
            "chapter": {
                "1": {
                    "verse_nr": "1",
                    "verse": "Daytoy ti sao ni Yahweh nga immay kenni Jeremias a profeta maipanggep kadagiti nasion."
                },
                "2": {
                    "verse_nr": "2",
                    "verse": "Maipapan iti Egipto: \u201cMaipanggep daytoy iti armada ni Faraon Neco nga ari ti Egipto nga adda idiay Carkemis iti asideg ti Karayan Eufrates. Daytoy ti armada a pinarmek ni Nebucadnesar nga ari ti Babilonia iti maika-uppat a tawen a panagturay ni Jehoiakim a putot ni Josias, a kas ari ti Juda:"
                },
                "3": {
                    "verse_nr": "3",
                    "verse": "Isaganayo dagiti babassit ken dagiti dadakkel a kalasag, ket mapankayo makigubat."
                },
                "4": {
                    "verse_nr": "4",
                    "verse": "Isaganayo dagiti kabalio ket agsakaykayo kadagitoy, dakayo a kumakabalio. Agpuestokayo, ken aghelmetkayo. Asaenyo dagiti gayang ken agkabalkayo."
                },
                "5": {
                    "verse_nr": "5",
                    "verse": "Ania ti makitak ditoy? Mabutbutengda unay ken agtatarayda, ta naparmeken dagiti soldadoda. Agtatarayda nga aglemmeng ket saanda a tumalliaw. Adda panagbuteng iti sadinoman\u2014kastoy ti pakaammo ni Yahweh\u2014"
                },
                "6": {
                    "verse_nr": "6",
                    "verse": "saan a makaadayo dagiti napartak a tumaray, ket saan a makalibas dagiti soldado. Maitibkolda iti amianan ket matumbada iti igid ti Karayan Eufrates."
                },
                "7": {
                    "verse_nr": "7",
                    "verse": "Siasino daytoy a dumakkel a kas iti Karayan Nilo, a dagiti danumna ket agallo-allon a kas kadagiti karayan?"
                },
                "8": {
                    "verse_nr": "8",
                    "verse": "Dumakkel ti Egipto a kas iti Karayan Nilo, ket agallo-allon dagiti danumna a kas iti karayan. Kuna daytoy, 'Dumakkelak; lapunusek ti daga. Dadaelek dagiti siudad ken dagiti agnanaed kadagitoy."
                },
                "9": {
                    "verse_nr": "9",
                    "verse": "Sumang-atkayo, dakayo a kabalio. Agungetkayo, dakayo a karuahe. Paruarenyo dagiti soldado, Cus ken Put, lallaki a maingel ken addaan kadagiti kalasag, ken Ludim, lallaki a nalaing a pumapana.'"
                },
                "10": {
                    "verse_nr": "10",
                    "verse": "Daytanto ti aldaw a panagibales ti Apo a ni Yahweh a Mannakabalin-amin, ket balsennanto dagiti kabusorna. Mangalun-onto ti kampilan ket mapnekto daytoy. Inumento daytoy dagiti darada. Ta addanto daton para iti Apo a ni Yahweh a Mannakabalin-amin iti akin-amianan a daga iti igid ti Karayan Eufrates."
                },
                "11": {
                    "verse_nr": "11",
                    "verse": "Sumang-atka idiay Galaad ket mangalaka iti agas, sika a birhen nga anak a babai ti Egipto. Awan serserbi ti panangikabilmo iti adu nga agas iti bagim. Awan ti makapaimbag kenka."
                },
                "12": {
                    "verse_nr": "12",
                    "verse": "Nangngeg dagiti nasion ti pannakaibabainmo. Napunno ti daga kadagiti panagdungdung-awmo, ta agdidinnungpar dagiti soldado; ket mapasagda a padapada.\u201d"
                },
                "13": {
                    "verse_nr": "13",
                    "verse": "Kastoy ti sao nga imbaga ni Yahweh kenni Jeremias a profeta idi immay ni Nebucadnesar nga ari ti Babilonia ket rinautna ti daga ti Egipto:"
                },
                "14": {
                    "verse_nr": "14",
                    "verse": "\u201cIpadamagmo iti Egipto ket ipangngegmo iti Migdol ken Memfis. Kinunada iti Tapanes, 'Agpuestokayo ken agsaganakayo, a mangikaluya kadagiti bagbagiyo, ta alun-unento ti kampilan dagiti amin nga adda iti aglawlawyo."
                },
                "15": {
                    "verse_nr": "15",
                    "verse": "Apay ngarud a timmaray ti didiosenyo a ni Apis? Apay a saan a makatakder ti didiosenyo a kalakian a baka. Tinulid isuna ni Yahweh."
                },
                "16": {
                    "verse_nr": "16",
                    "verse": "Naynayunanna ti bilang dagiti maitibtibkol. Matumtumba dagiti soldado ket uray da la agpipinnandag. Ibagbagada, \u201cTumakdertayo. Agawidtayon. Agsublitayo kadagiti tattaotayo, iti daga a nakaiyanakantayo. Panawantayon daytoy a kampilan a mangparparmek kadatayo.\u201d"
                },
                "17": {
                    "verse_nr": "17",
                    "verse": "Imbagada sadiay, \u201cNi Faraon nga ari ti Egipto ket maysa laeng nga ariwawa, maysa a tao a nangitulok a mapukaw ti gundawayna.\u201d"
                },
                "18": {
                    "verse_nr": "18",
                    "verse": "\u201cSiak a Dios nga adda iti agnanayon\u2014kastoy ti pakaammo ti ari\u2014ni Yahweh a Mannakabalin-amin ti naganko, addanto umay a kas iti Bantay Tabor ken Bantay Carmel iti igid ti baybay."
                },
                "19": {
                    "verse_nr": "19",
                    "verse": "Isaganayo dagiti gargaretyo para iti pannakaipanawyo a kas balud, dakayo nga annak a babbai nga agnanaed idiay Egipto. Ta ti Memfis ket agbalinto a makapabuteng ken langalang, isu nga awanto iti agnaed sadiay."
                },
                "20": {
                    "verse_nr": "20",
                    "verse": "Ti Egipto ket maysa a napintas nga urbon a baka, ngem umayto ti insekto nga agkagat a naggapu iti amianan. Umayto daytoy."
                },
                "21": {
                    "verse_nr": "21",
                    "verse": "Dagiti natangdanan a soldadona ket kasla napalukmeg a baka, ngem agsanudda ken agtarayda. Saanda a sangsangkamaysa a makiranget, ta umayto ti aldaw ti pannakadidigrada, ti tiempo ti pannakadusada."
                },
                "22": {
                    "verse_nr": "22",
                    "verse": "Agkarasakas ti Egipto a kas iti uleg ken aguyas nga umadayo, ta um-umayen dagiti kabusorna. Agturongda kenkuana a kas kadagiti lallaki a pumupukan iti kayo a nagtagiwasay."
                },
                "23": {
                    "verse_nr": "23",
                    "verse": "Putdendanto dagiti kaykayo kadagiti kabakiran\u2014kastoy ti pakaammo ni Yahweh\u2014uray no kabakbakiran daytoy. Ta ad-adunto dagiti kabusor ngem kadagiti dudon, a saan a mabilang."
                },
                "24": {
                    "verse_nr": "24",
                    "verse": "Mapabainanto ti anak a babai ti Egipto. Maiyawatto isuna kadagiti tattao a naggapu iti amianan.\u201d"
                },
                "25": {
                    "verse_nr": "25",
                    "verse": "Kuna ni Yahweh a Mannakablin-amin a Dios ti Israel, \u201cDumngegkayo, dandanin ti panangdusak kenni Amon a didiosen ti Tebes, ni Faraon, iti Egipto ken kadagiti didiosenna, dagiti ari daytoy a Faraon, ken dagiti agtaltalek kadakuada."
                },
                "26": {
                    "verse_nr": "26",
                    "verse": "Iyawatkonto ida kadagiti mangayat a mangkettel iti biagda, iti ima ni Nebucadnesar nga ari ti Babilonia ken kadagiti adipenna. Ket kalpasan daytoy, addanto manen agnaed iti Egipto a kas idi un-unana nga al-aldaw\u2014kastoy ti pakaammo ni Yahweh.\u201d"
                },
                "27": {
                    "verse_nr": "27",
                    "verse": "Ngem sika, Jacob nga adipenko, saanka nga agbuteng. Saanka a maupay, Israel, ta dumngegka, umadanin ti panangisublik kenka manipud iti adayo, ken dagiti kaputotam manipud iti daga a nakaipananda a kas balud. Ket agsublinto ni Jacob, makasarak iti kappia ken natalgedto, ket awanto ti siasinoman a mamagbuteng kenkuana."
                },
                "28": {
                    "verse_nr": "28",
                    "verse": "Sika Jacob nga adipenko, saanka nga agbuteng\u2014kastoy ti pakaammo ni Yahweh\u2014ta addaak kenka, iyegkonto ngarud ti naan-anay a pannakadadael maibusor kadagiti amin a nasion a nangiwarawaraak kenka. Ngem saanka a dadaelen a naan-anay. Ngem sililinteg nga aturenka ken dusaenkanto a dusaen.\u201d'''"
                }
            }
        },
        "47": {
            "chapter_nr": "47",
            "chapter": {
                "1": {
                    "verse_nr": "1",
                    "verse": "Kastoy ti kuna ni Yahweh nga immay kenni Jeremias a profeta maipapan kadagiti Filisteo. Immay daytoy a sao kenkuana sakbay a rinaut ni Faraon ti Gaza."
                },
                "2": {
                    "verse_nr": "2",
                    "verse": "\u201cKastoy ti kuna ni Yahweh: Kitaem, dumakdakkel ti danum idiay amianan. Kaiyarigandanto iti agluplupias a karayan! Ket lapunusendanto ti daga ken ti amin a banag nga adda iti daytoy, dagiti siudad ken dagiti agnanaed iti daytoy! Isu nga agpukkawto ti tunggal maysa tapno agpatulong, ken agdung-awto dagiti amin nga agnanaed iti daga."
                },
                "3": {
                    "verse_nr": "3",
                    "verse": "Gapu iti dalagudog iti panagbaddek dagiti kuko ti napipigsa a kabalioda, gapu iti karadakad dagiti karuaheda ken iti anit-it dagiti pilidda, saanto a matulongan dagiti amma dagiti annakda gapu iti kinakapsutda."
                },
                "4": {
                    "verse_nr": "4",
                    "verse": "Ta dumtengto ti aldaw a pannakadadael dagiti amin a Filisteo, a maikkat manipud iti Tiro ken Sidon ti tunggal nakalasat a mangayat a mangtulong kadakuada. Ta dadaeleton ni Yahweh dagiti Filisteo, dagiti nagtalinaed iti isla ti Kaptor."
                },
                "5": {
                    "verse_nr": "5",
                    "verse": "Dumtengto ti pannakakalbo iti Gaza. No maipapan met iti Askelon, dagiti tattao a nabati iti tanapda ket mapaulimekto. Kasano kapaut ti panangsugatmo iti bagim iti panagladladingitmo?"
                },
                "6": {
                    "verse_nr": "6",
                    "verse": "Asika pay, kampilan ni Yahweh! Kasano pay kabayag aginngga nga agulimekka? Agsublika iti kalubam! Agsardeng ken agulimekka."
                },
                "7": {
                    "verse_nr": "7",
                    "verse": "Kasano nga agulimekka, idinto ta binilinnaka ni Yahweh. Imbaonnaka a mangraut iti Askelon ken dagiti adda iti igid ti baybay.\u201d"
                }
            }
        },
        "48": {
            "chapter_nr": "48",
            "chapter": {
                "1": {
                    "verse_nr": "1",
                    "verse": "Iti Moab, kastoy ti kuna ni Yahweh a Mannakabalin-amin a Dios ti Israel, \u201cAsi pay ti Nebo, ta nadadaelen daytoy. Naparmeken ken naibabain ti Kiriataim. Narban ti sarikedkedna ken naibabain."
                },
                "2": {
                    "verse_nr": "2",
                    "verse": "Awanen ti dayaw ti Moab. Dagiti kabusorda iti Hesbon ket nagpanggep iti dakes a maibusor iti kenkuana. Kinunada, 'Umaykayo ta dadaelentayo ti saadna a kas nasion. Mapukawto met ti Madmen-kamatennakanto ti kampilan.'"
                },
                "3": {
                    "verse_nr": "3",
                    "verse": "Denggem! Adda ikkis nga aggapu iti Horonaim, a nagbalinen a langalang ken dakkel a pannakadadael."
                },
                "4": {
                    "verse_nr": "4",
                    "verse": "Nadadaelen ti Moab. Impangngeg dagiti annakna dagiti sangitda."
                },
                "5": {
                    "verse_nr": "5",
                    "verse": "Sumang-atda nga agsangsangit iti turod ti Luhit, ta iti dalan a sumalog a mapan iti Horonaim, mangngeg dagiti ikkis gapu iti pannakadadael."
                },
                "6": {
                    "verse_nr": "6",
                    "verse": "Agtaraykayo! Ispalenyo dagiti biagyo ket agbalinkayo a kasla kadagiti kayo a juniper idiay let-ang."
                },
                "7": {
                    "verse_nr": "7",
                    "verse": "Ta gapu iti panagtalekyo kadagiti ar-aramidenyo ken iti kinabaknangyo, matiliwkayonto met. Ket maipanawto a kas balud ni Kemos, agraman dagiti papadi ken dagiti mangidadaulona."
                },
                "8": {
                    "verse_nr": "8",
                    "verse": "Ta umayto iti tunggal siudad ti manangdadael; awanto ti siudad a makalibas. Isu a mapukawto ti tanap ken madadaelto ti patad, a kas kinuna ni Yahweh."
                },
                "9": {
                    "verse_nr": "9",
                    "verse": "Ikkanyo ti Moab kadagiti payak, ta masapul a tumayab isuna nga umadayo. Agbalinto a langalang dagiti siudadna, ket awan iti siasinoman nga agnaed kadagitoy."
                },
                "10": {
                    "verse_nr": "10",
                    "verse": "Mailunod koma ti siasinoman a masadut a mangaramid iti trabaho ni Yahweh! Mailunod koma ti siasinoman a saan a mangasut iti kampilanna tapno mangpasayasay iti dara!"
                },
                "11": {
                    "verse_nr": "11",
                    "verse": "Nakarikna iti kinatalged ti Moab manipud kinaubingna. Maiyarig isuna iti arakna a saan pay a pulos a naiyakar iti sabali a banga. Saan pay isuna a naipanaw a kas balud. Isu a naimas ti ramanna a kas iti sigud; saan a nagbaliw ti ramanna."
                },
                "12": {
                    "verse_nr": "12",
                    "verse": "Isu a kitaem, dumtengen dagiti aldaw\u2014 daytoy ket pakaammo ni Yahweh\u2014inton ibaonko kenkuana dagiti mangibukbok kenkuana ken mangipakbo kadagiti amin a bangana ken mangburak kadagiti karambana."
                },
                "13": {
                    "verse_nr": "13",
                    "verse": "Ket maibabainto ti Moab gapu kenni Kemos a kas iti pannakapabain ti balay ti Israel gapu kenni Betel, a pagtaltalkanda."
                },
                "14": {
                    "verse_nr": "14",
                    "verse": "Kasanoyo pay a maibaga, 'Soldadokami, mamaingel a mannakigubat a lallaki'?"
                },
                "15": {
                    "verse_nr": "15",
                    "verse": "Madadaelto ti Moab ken marautto dagiti siudad daytoy. Ta naipanen dagiti kalaingan nga agtutubona a lallaki iti disso a pakatayanda. Kastoy ti pakaammo ti ari! Yahweh a Mannakabalin amin ti naganna."
                },
                "16": {
                    "verse_nr": "16",
                    "verse": "Asidegen a mapasamak ti pannakadidigra ti Moab; agap-apura ti kalamidad."
                },
                "17": {
                    "verse_nr": "17",
                    "verse": "Agdung-awkayo amin nga adda iti aglawlaw ti Moab. Ket aminkayo a makaammo iti kinalatakna, ipukkawyo daytoy, 'Asi pay ti natibker a sarukod, a madaydayaw a sarukod, ta natukkolen.'"
                },
                "18": {
                    "verse_nr": "18",
                    "verse": "Dakayo nga annak a babbai nga agnanaed dita Dibon, bumabakayo manipud iti madaydayaw a disso ket agtugawkayo iti namaga a daga. Ta ti mangdadaelto iti Moab ket dardarupennakayo, ti mangdadaelto kadagiti sarikedkedyo."
                },
                "19": {
                    "verse_nr": "19",
                    "verse": "Dakayo a tattao nga agnanaed dita Aroer, agtakderkayo iti dalan ket agbuyakayo. Saludsudenyo kadagiti agtataray ken aglibllibas. Kunaenyo, 'Ania ti napasamak?'"
                },
                "20": {
                    "verse_nr": "20",
                    "verse": "Naibabainen ti Moab, ta nadadaelen daytoy. Aglaaw ken agdung-awkayo; agpaarayatkayo. Ibagayo kadagiti tattao nga adda iti igid ti Karayan Arnon a nadadaelen ti Moab."
                },
                "21": {
                    "verse_nr": "21",
                    "verse": "Ita, dimtengen ti pannusa kadagiti katurturodan a pagilian, iti Holon, Jaza ken Mefat,"
                },
                "22": {
                    "verse_nr": "22",
                    "verse": "iti Dibon, Nebo ken Bet Diblataim,"
                },
                "23": {
                    "verse_nr": "23",
                    "verse": "iti Kiriataim, Bet Gamul ken Bet Meon,"
                },
                "24": {
                    "verse_nr": "24",
                    "verse": "iti Keriot ken Bosra, ken kadagiti amin a siudad iti daga ti Moab\u2014kadagiti kaadaywan ken kaaasitgan a siudad."
                },
                "25": {
                    "verse_nr": "25",
                    "verse": "Naputeden ti sara ti Moab; natukkolen ti takkiag daytoy\u2014daytoy ket pakaammo ni Yahweh."
                },
                "26": {
                    "verse_nr": "26",
                    "verse": "Bartekem isuna, ta nakatangtangsit isuna kaniak, a ni Yahweh. Ita pagtipaten ti Moab dagiti imana gapu iti pannakaalumiimna iti bukodna a sarua, isu a nagbalin met isuna a pagkakatawaan."
                },
                "27": {
                    "verse_nr": "27",
                    "verse": "Ta saan aya a nagbalin a pagkakatawaan kenka ti Israel? Masarakan aya isuna kadagiti agtatakaw, ta iwingwingiwingmo ti ulom kenkuana bayat iti masansan a panangisasaom iti maipapan kenkuana?"
                },
                "28": {
                    "verse_nr": "28",
                    "verse": "Kadagiti agnanaed iti Moab, panawanyo dagiti siudad ket agkampokayo kadagiti rangkis. Agbalinkayo a kasla kalapati nga agumok iti wangawangan ti abot dagiti kabatbatoan."
                },
                "29": {
                    "verse_nr": "29",
                    "verse": "Nangngegmi ti kinatangsit ti Moab\u2014ti kinalastogna, ti kinapannakkelna, ti kinakuspagna, ti kinapalangguadna ken ti kinatangsit ti pusona."
                },
                "30": {
                    "verse_nr": "30",
                    "verse": "Daytoy ket pakaammo ni Yahweh\u2014Ammok ti nakarit a panagsaona, nga awan serserbina, a kas met laeng kadagiti aramidna."
                },
                "31": {
                    "verse_nr": "31",
                    "verse": "Isu a dung-awakto ti Moab, ken agpukkawakto a silaladingit gapu iti entero a Moab. Agladingitakto gapu kadagiti tattao ti Kir Heres."
                },
                "32": {
                    "verse_nr": "32",
                    "verse": "Lanut ti Sibma, ad-addanto ti panagsangitko gapu kenka ngem iti inaramidko iti Jaser! Bimmallasiw dagiti sangam iti Natay a Baybay ket dimmanonda agingga iti Jaser. Dinarup dagiti manangdadael ti bungam iti kalgaw ken ti arakmo."
                },
                "33": {
                    "verse_nr": "33",
                    "verse": "Napukaw ngarud ti panagrambak ken panagrag-o manipud kadagiti agbungbunga a kayo ken iti daga ti Moab. Pinagpatenggak ti arak kadagiti pagpespesanda. Saandanton nga agibaddek a sididir-i. Aniaman a panagpukkaw ket saanto a pukkaw gapu iti rag-o."
                },
                "34": {
                    "verse_nr": "34",
                    "verse": "Manipud iti panagpukkaw idiay Hesbon agingga idiay Eleale, mangngeg ti timekda idiay Jaaz, manipud Zoar agingga Horonaim ken Eglat Shelisiya, agsipud ta uray dagiti danum ti Nimrim ket natianan."
                },
                "35": {
                    "verse_nr": "35",
                    "verse": "Ta pagsardengekto ti siasinoman idiay Moab nga agidatdaton kadagiti disso a pagdaydayawan ken ti siasinoman nga agpupuor iti insenso a maipaay kadagiti didiosenna\u2014daytoy ket pakaammo ni Yahweh."
                },
                "36": {
                    "verse_nr": "36",
                    "verse": "Isu a kasla pluta nga agdungdung-aw ti pusok para iti Moab. Agdungdung-aw ti pusok a kasla kadagiti pluta para kadagiti tattao ti Kir Heres. Napukawen dagiti kinabaknang a nagun-odda."
                },
                "37": {
                    "verse_nr": "37",
                    "verse": "Ta nakalboan ti tunggal ulo ken nakuskusan ti tunggal barbas. Tunggal ima ket adda sugatna, ken napalikmutan iti nakersang a lupot dagiti siketda."
                },
                "38": {
                    "verse_nr": "38",
                    "verse": "Adda panagladingit kadagiti amin a disso, iti tunggal patag a tuktok ti balay iti Moab ken kadagiti disso disso a paguummongan iti Moab. Ta dinadaelko ti Moab a kasla la maysa kadagiti banga nga awan iti mangkayat\u2014daytoy ket pakaammo ni Yahweh."
                },
                "39": {
                    "verse_nr": "39",
                    "verse": "Anian ta naburak daytoy! Anian ti panaganug-ogda iti panagdung-awda! Timmallikud ti Moab gapu iti bain daytoy! Agbalin ngarud ti Moab a pagkakatawaan ken nakabutbuteng kadagiti amin nga adda iti aglawlawna.\u201d"
                },
                "40": {
                    "verse_nr": "40",
                    "verse": "Ta kastoy ti kuna ni Yahweh, \u201cKitaem, umayto dagiti kabusor a kasla agtaytayab nga agila, nakaukrad dagiti payakna iti ngatoen ti Moab."
                },
                "41": {
                    "verse_nr": "41",
                    "verse": "Nasakupen ti Keriot, ken narban dagiti sarikedkedna. Ta iti dayta nga aldaw, agbalinto dagiti puso dagiti soldado ti Moab a kasla kadagiti puso dagiti babbai nga agpaspasikal."
                },
                "42": {
                    "verse_nr": "42",
                    "verse": "Madadaelto ngarud dagiti tattao ti Moab, yantangay ta nagbalinda a natangsit a maibusor kaniak, a ni Yahweh."
                },
                "43": {
                    "verse_nr": "43",
                    "verse": "Panagbuteng, abut ken silo ti dumtengto kadakayo nga agnanaed iti Moab-daytoy ket pakaammo ni Yahweh."
                },
                "44": {
                    "verse_nr": "44",
                    "verse": "Siasinoman nga agtaray gapu iti buteng ket matnagto iti abut, ken siasinoman a kumalay-at a rummuar iti abut ket masiloanto, ta iyegkonto daytoy kadakuada iti tawen ti panagibalesko kadakuada\u2014 daytoy ket pakaammo ni Yahweh."
                },
                "45": {
                    "verse_nr": "45",
                    "verse": "Dagiti makalibas ket agkakapsutto nga agtakder iti aniniwan ti Hesbon, ta rummuarto ti apuy manipud iti Hesbon, gil-ayab manipud iti tengnga ti Sihon. Uramento daytoy ti muging ti Moab ken ti tuktok dagiti ulo dagiti napalangguad a tattao."
                },
                "46": {
                    "verse_nr": "46",
                    "verse": "Asika pay Moab! Nadadaelen dagiti tattao ni Kemos. Ta naipanawen dagiti annakmo a lallaki ken babbai a kas balud."
                },
                "47": {
                    "verse_nr": "47",
                    "verse": "Ngem isublikto ti kinabaknang ti Moab kadagiti maud-udi nga al-aldaw\u2014 daytoy ket pakaammo ni Yahweh.\u201d Ti pannakaukom ti Moab ket agpatingga ditoy."
                }
            }
        },
        "49": {
            "chapter_nr": "49",
            "chapter": {
                "1": {
                    "verse_nr": "1",
                    "verse": "Maipanggep kadagiti tattao ti Ammon, kastoy ti kuna ni Yahweh, \u201cAwanan kadi iti annak ti Israel? Awan kadi iti mangtawid iti aniaman a banag idiay Israel? Apay ngarud a naggianan ni Molek ti Gad, ken agnanaed dagiti tattaona kadagiti siudad daytoy?"
                },
                "2": {
                    "verse_nr": "2",
                    "verse": "Isu a kitaenyo, umayto dagiti aldaw\u2014daytoy ket pakaammo ni Yahweh\u2014 inton paguniekto ti pagilasinan nga adda gubat a maibusor iti Rabba kadagiti tattao ti Ammon, agbalinto ngarud daytoy a langalang a gabsuon ket mangpasgedto iti apuy dagiti annakna a babbai. Ta tagikuaento ti Israel dagidiay nangtagikua kenkuana,\u201d kuna ni Yahweh."
                },
                "3": {
                    "verse_nr": "3",
                    "verse": "Aganug-ogka iti panagladingitmo, Hesbon, ta madadaelto ti Ai! Agpukkawkayo, annak a babbai ti Rabba! Agkaweskayo iti nakersang a lupot. Agladingit ken agtaraykayo nga awan mamaayna, ta maitalawto a kas balud ni Molek, a kadauana dagiti padina ken dagiti mangidadaulona."
                },
                "4": {
                    "verse_nr": "4",
                    "verse": "Apay a pagtangsityo ta pigsayo? Kumapsutkanto, managsukir nga anak a babbai, sika nga agtaltalek iti kinabaknangmo. Kunam, 'Siasino ngay koma ti umay a maibusor kaniak?'"
                },
                "5": {
                    "verse_nr": "5",
                    "verse": "Kitaenyo, iyegkon ti pagbutnganyo\u2014daytoy ti pakaammo ni Yahweh nga Apo a Mannakabalin amin\u2014 umayto daytoy a nakabutbuteng manipud kadagiti amin nga adda iti aglawlawmo. Maiwarawaranto ti tunggal maysa kadakayo iti sangoanan daytoy. Awanto ti mangurnong kadagiti tumaray."
                },
                "6": {
                    "verse_nr": "6",
                    "verse": "Ngem kalpasan daytoy, isublikto ti kinabaknang dagiti tattao ti Ammon\u2014daytoy ket pakaammo ni Yahweh.\u201d"
                },
                "7": {
                    "verse_nr": "7",
                    "verse": "Maipanggep iti Edom, ni Yahweh a Mannakabalin-amin, kastoy ti kunana, \u201cAwan kadin kinasirib a masarakan idiay Teman? Nagpukaw kadin ti nasayaat a pammagbaga manipud kadagiti addaan iti pannakaawat? Nakullaapan kadin ti kinasiribda?"
                },
                "8": {
                    "verse_nr": "8",
                    "verse": "Tumaraykayo! Agsublikayo! Agtalinaedkayo kadagiti abut, dakayo nga agnanaed iti Dedan. Ta iyegko ti didigra ni Esau kenkuana iti tiempo a dusaek isuna."
                },
                "9": {
                    "verse_nr": "9",
                    "verse": "No umay kadakayo dagiti agburburas iti ubas, saan kadi a mangibatida iti sumagmamano? No umay dagiti agtatakaw iti rabii, saan kadi a takawenda laeng ti kayatda?"
                },
                "10": {
                    "verse_nr": "10",
                    "verse": "Ngem linabusak ni Esau. Linukaisak dagiti paglemlemmenganna a disso. Isu a saanto isuna a makalemmeng. Nadadael dagiti annakna, dagiti kakabsatna ken dagiti kaarrubana ket awanen isuna."
                },
                "11": {
                    "verse_nr": "11",
                    "verse": "Ibatiyo dagiti ulilayo. Aywanakto dagiti biagda, ken mabalindak a pagtalkan kaniak dagiti balo a babbai nga adda kadakayo.\u201d"
                },
                "12": {
                    "verse_nr": "12",
                    "verse": "Ta kastoy ti kuna ni Yahweh, \u201cKitaenyo, dagiti saan a maikari iti daytoy ket masapul nga uminom iti kopa. Ipagarupyo kadi a saankayonto a madusa? Saan, ta pudno nga inumenyonto."
                },
                "13": {
                    "verse_nr": "13",
                    "verse": "Ta insapatak\u2014 daytoy ket pakaammo ni Yahweh\u2014 nga agbalinto ti Bosra a nakabutbuteng, nakaibabain, nadadaelan ken pangilunod. Agbalinto dagiti amin a siudad daytoy a nadadael iti agnanayon."
                },
                "14": {
                    "verse_nr": "14",
                    "verse": "Nakangngegak kadagiti damag a naggapu kenni Yahweh, ket adda mensahero a naibaon kadagiti nasion, 'Agguummongkayo ket darupenyo isuna. Agsaganakayo a makigubat.'"
                },
                "15": {
                    "verse_nr": "15",
                    "verse": "Ta kitaenyo, pinagbalinkayo a basbassit ngem kadagiti sabali a nasion, kaguradakayo dagiti tattao."
                },
                "16": {
                    "verse_nr": "16",
                    "verse": "Maipanggep iti kina-nakabutbutengmo, inallilawnaka ti natangsit a pusom, dakayo nga agnanaed kadagiti disso iti rangkis, dakayo nga agnanaed kadagiti kangatoan a turod tapno iti kasta ket makapagumokka iti nangato a kas iti agila. Ibabakanto manipud sadiay\u2014 daytoy ket pakaammo ni Yahweh."
                },
                "17": {
                    "verse_nr": "17",
                    "verse": "Agbalinto a pagbutbutngan ti Edom iti siasinoman a lumabas iti daytoy. Agpigergerto ti siasinoman ken agsakontip gapu kadagiti amin a didigra iti daytoy."
                },
                "18": {
                    "verse_nr": "18",
                    "verse": "Kas iti pannakadadael ti Sodoma ken Gomorra ken dagiti kaarrubada, kuna ni Yahweh, \u201cawanto ti agnaed sadiay; awanto ti tao nga aggian sadiay."
                },
                "19": {
                    "verse_nr": "19",
                    "verse": "Kitaenyo, sumang-atto isuna a kasla leon a naggapu kadagiti kabakiran ti Jordan a mapan kadagiti nalangto a pagaraban. Ta kellaatto ti panangpatalawko iti Edom manipud iti daytoy, ket mangisaadakto iti tao a napili a mangimaton iti daytoy. Ta siasino kadi iti umasping kaniak, ken siasino kadi ti makapaayab kaniak? Adda kadi met iti agpaspastor a makabael a mangtubngar kaniak?"
                },
                "20": {
                    "verse_nr": "20",
                    "verse": "Isu a dumngegkayo kadagiti panggep ni Yahweh nga inkeddengna a maibusor iti Edom, dagiti plinanona a maibusor kadagiti agnanaed iti Teman. Maipanawdanto. uray ti kabassitan nga arban. Agbalinto a nadadael a disso dagiti pagpaarabanda."
                },
                "21": {
                    "verse_nr": "21",
                    "verse": "Aggingined ti daga iti daranudor ti pannakatnagda. Mangngeg ti ikkis gapu iti pannakaparigat idiay baybay ti Runo."
                },
                "22": {
                    "verse_nr": "22",
                    "verse": "Kitaenyo, addanto dumarup a kasla agila, ket sumippayut ken iyukradna dagiti payakna iti Bosra. Ket iti dayta nga aldaw, maiyarigto dagiti puso dagiti soldado ti Edom iti puso ti agpaspasikal a babai.\u201d"
                },
                "23": {
                    "verse_nr": "23",
                    "verse": "Maipapan iti Damasco: \u201cMabainanto ti Hamat ken Arpad, ta nangngeganda dagiti damag maipanggep iti didigra. Marunawda! Mariribukanda a kas iti baybay, a saan nga agtalna."
                },
                "24": {
                    "verse_nr": "24",
                    "verse": "Nagbalinen a nakapuy unay ti Damasco. Timmallikud tapno tumaray; kamaten daytoy iti buteng. Kamaten daytoy iti rigat ken ut-ot, a kas iti sakit ti agpaspasikal a babai."
                },
                "25": {
                    "verse_nr": "25",
                    "verse": "Kuna dagiti tattao daytoy, 'Kasanon ti nalatak a siudad, ti siudad a nagrag-oak, saan kadi pay a napanawan?'"
                },
                "26": {
                    "verse_nr": "26",
                    "verse": "Ngarud mapasagto dagiti agtutubo daytoy a lallaki kadagiti plasa, ken mapasagto dagiti amin a lallaki a mannakigubat iti dayta nga aldaw\u2014daytoy ket pakaammo ni Yahweh a Mannakabalin-amin.\u201d"
                },
                "27": {
                    "verse_nr": "27",
                    "verse": "\u201cTa mangpasgedakto iti apoy iti pader ti Damasco, ket uramennanto dagiti sarikedked ni Ben Hadad.\u201d"
                },
                "28": {
                    "verse_nr": "28",
                    "verse": "Maipapan iti Kedar ken kadagiti pagarian ti Hasor, kastoy ti kuna ni Yahweh kenni Nebucadnesar (ita mapan darupen ni Nebucadnesar nga ari ti Babilonia dagitoy a lugar): \u201cTumakderka ket rautem ti Kedar ken dadaelem dagidiay a tattao iti daya."
                },
                "29": {
                    "verse_nr": "29",
                    "verse": "Alaento ti armadana dagiti toldada ken dagiti arbanda, dagiti kurtinada, ken dagiti amin nga alikamenda. Alaendanto dagiti kamelioda manipud kadagiti tattao ti Kedar ket ipukkawdanto kadakuada, 'Nakabutbuteng iti amin nga aglawlaw!\u201d"
                },
                "30": {
                    "verse_nr": "30",
                    "verse": "Tumaraykayo! Inkayo aglemmeng iti adayo! Agtalinaedkayo kadagiti abut iti daga, dakayo nga agnanaed iti Hasor\u2014daytoy ket pakaammo ni Yahweh\u2014 ta agpangpanggep ni Nebucadnesar nga ari ti Babilonia iti maibusor kadakayo. Tumaraykayo! Agsublikayo!"
                },
                "31": {
                    "verse_nr": "31",
                    "verse": "Tumakderkayo! Rautenyo ti sitatalna a nasion, nga agnanaed a sitatalged,\u201d kuna ni Yahweh. \u201cAwananda kadagiti ruangan wenno balunet, ken agnanaed nga is-isuda dagiti tattao daytoy."
                },
                "32": {
                    "verse_nr": "32",
                    "verse": "Ta agbalinto a samsam dagiti kamelioda, ken agbalinto a samsam iti gubat ti nawadwad a sanikuada. Ket iwarakto iti sadinnoman dagiti nangpukis kadagiti murdong ti buokda, ken mangyegakto iti didigra kadakuada iti amin a suli\u2014kastoy ti imbaga ni Yahweh."
                },
                "33": {
                    "verse_nr": "33",
                    "verse": "Agbalinto ti Hasor a pagnaedan dagiti atap nga aso, nga agnanayon a langalang. Awanto ti agnaed sadiay; awanto iti tao nga aggian sadiay.\u201d"
                },
                "34": {
                    "verse_nr": "34",
                    "verse": "Daytoy ti sao ni Yahweh nga immay kenni Jeremias a profeta maipapan iti Elam. Napasamak daytoy iti rugi ti panagturay ni Zedekia nga ari ti Juda, ket kinunana,"
                },
                "35": {
                    "verse_nr": "35",
                    "verse": "\u201cNi Yahweh a Mannakabalin-amin, kastoy ti kunana: Kitaenyo, asidegen ti tiempo a tukkolek dagiti pumapana a lallaki ti Elam, nga isu ti kangrunaan a paset iti bilegda."
                },
                "36": {
                    "verse_nr": "36",
                    "verse": "Ta iyegkonto dagiti uppat nga angin manipud kadagiti uppat a suli dagiti langit, ket waraekto dagiti tattao ti Elam kadagitoy amin nga angin. Awanto ti nasion a saan a papanan dagiti naiwara manipud Elam."
                },
                "37": {
                    "verse_nr": "37",
                    "verse": "Isu a pagbutngekto ti Elam iti imatang dagiti kabusorda ken iti imatang dagiti mangayat a mangkettel kadagiti biagda, ta mangyegakto iti didigra a maibusor kadakuada, ti narungsot a pungtotko\u2014daytoy ket pakaammo ni Yahweh\u2014 ket mangibaonakto iti kampilan a mangkamat kadakuada agingga a maibusko ida."
                },
                "38": {
                    "verse_nr": "38",
                    "verse": "Ket isaadkonto ti tronok idiay Elam ken dadaelekto ti ari daytoy ken dagiti mangidadaulo sadiay\u2014daytoy ket pakaammo ni Yahweh\u2014"
                },
                "39": {
                    "verse_nr": "39",
                    "verse": "ket mapasamakto kadagiti maud-udi nga al-aldaw nga isublikto dagiti kinabaknang ti Elam\u2014daytoy ket pakaammo ni Yahweh.\u201d"
                }
            }
        },
        "50": {
            "chapter_nr": "50",
            "chapter": {
                "1": {
                    "verse_nr": "1",
                    "verse": "Daytoy ti sao nga impakaammo ni Yahweh maipapan iti Babilonia, a daga dagiti Caldeo, babaen iti ima ni profeta Jeremias,"
                },
                "2": {
                    "verse_nr": "2",
                    "verse": "\u201cIpakaammom kadagiti nasion ken pagdengngegem ida. Mangingatoka iti pagilasinan ket pagdengngegem ida. Saanmo nga ilemmeng daytoy. Kunam, 'Naparmeken ti Babilonia. Naibabainen ni Bel. Naupayen ni Merodak. Naibabainen dagiti didiosen daytoy; naupayen dagiti imahen daytoy.'"
                },
                "3": {
                    "verse_nr": "3",
                    "verse": "Bumangonto ti maysa a nasion manipud iti amianan a bumusor iti daytoy, tapno pagbalinenna a langalang ti daga. Awanto a pulos ti agnaed iti daytoy tao man wenno ayup. Tumaraydanto."
                },
                "4": {
                    "verse_nr": "4",
                    "verse": "Kadagidiay nga al-aldaw ken iti dayta a tiempo\u2014 daytoy ket pakaammo ni Yahweh\u2014aguummongto nga agsangit dagiti tattao ti Israel ken dagiti tattao ti Juda ken sapulenda ni Yahweh a Diosda."
                },
                "5": {
                    "verse_nr": "5",
                    "verse": "Saludsodendanto ti dalan nga agturong iti Sion ket agsaganada nga agturong sadiay. Mapandanto makipagmaymaysa kenni Yahweh iti agnanayon a katulagan a saanto a malipat."
                },
                "6": {
                    "verse_nr": "6",
                    "verse": "Naiyaw-awan nga arban dagiti tattaok. Inyaw-awan ida dagiti pastorda kadagiti kabanbantayan; pinaglikaw-likawda ida kadagiti turturod. Pimmanawda, nalipatanda ti lugar a nagnanaedanda."
                },
                "7": {
                    "verse_nr": "7",
                    "verse": "a napan kadakuada ket inalun-onda ida. Kinuna dagiti kabusorda, 'Saantayo a nakabasol, gapu ta nagbasolda kenni Yahweh, a pudpudno a pagtaenganda\u2014 ni Yahweh, a namnama dagiti kapuonanda.'"
                },
                "8": {
                    "verse_nr": "8",
                    "verse": "Pumanawkayo iti tengnga ti Babilonia; rummuarkayo manipud iti daga dagiti Caldeo; agbalinkayo koma a kasla kadagiti kalakian a kalding nga umun-una a pumanaw sakbay a rummuar dagiti dadduma iti arban."
                },
                "9": {
                    "verse_nr": "9",
                    "verse": "Ta kitaenyo, ngannganikon pagtignayen ken bangonen ti maysa a bunggoy dagiti nabileg a nasion manipud iti amianan a maibusor iti Babilonia. Agsaganada a bumusor iti daytoy. Maparmekto ti Babilonia manipud sadiay. Dagiti panada ket kasla maysa a nalaing a mannakigubat a saan nga agsubli nga ima-ima."
                },
                "10": {
                    "verse_nr": "10",
                    "verse": "Agbalinto a samsam ti Caldeo. Mapnekto amin a mangsamsam iti daytoy\u2014daytoy ket pakaammo ni Yahweh."
                },
                "11": {
                    "verse_nr": "11",
                    "verse": "Agragrag-okayo, ramrambakanyo ti pannakasamsam ti tawidko; aglaglagtokayo a kasla maysa nga urbon a baka nga aglanglang-ay iti pagarabanna; aggargaraigikayo a kasla maysa a napigsa a kabalio."
                },
                "12": {
                    "verse_nr": "12",
                    "verse": "Ngem maibabainto unay ti inayo; maibabainto ti nangipasngay kadakayo. Kitaenyo, agbalinto isuna a kanunomoan kadagiti nasion, maysa a let-ang, maysa a natikag a daga ken maysa a disierto."
                },
                "13": {
                    "verse_nr": "13",
                    "verse": "Gapu iti pungtot ni Yahweh, Saanto a mapagnaedan ti Babilonia, ngem agbalinto a naan-anay a nadadael. Agpigergerto amin a lumabas gapu iti Babilonia ken agsakuntipto gapu kadagiti amin a sugat daytoy."
                },
                "14": {
                    "verse_nr": "14",
                    "verse": "Agsaganakayo a manglawlaw iti Babilonia. Amin a mangibiat iti panana ket masapul a panaenna daytoy. Saankayo a mangibati kadagiti panayo, ta nagbasol daytoy a maibusor kenni Yahweh."
                },
                "15": {
                    "verse_nr": "15",
                    "verse": "Agpukkawkayo a sibaballigi a maibusor iti Babilonia iti amin nga aglawlawna. Inrukmanan ti kinabilegna; narpuogen dagiti torrena. Narban dagiti paderna, ta kastoy ti panangibales ni Yahweh. Agibaleskayo iti daytoy! Aramidenyo iti daytoy ti kas iti inaramidna kadagiti dadduma a nasion!"
                },
                "16": {
                    "verse_nr": "16",
                    "verse": "Dadaelenyo nga agpada dagiti agmulmula ken dagiti agus-usar iti kumpay iti tiempo ti panagaapit idiay Babilonia. Agsubli koma ti tunggal tao iti bukodna a tattao manipud iti kampilan ti mangidadanes; agsublida koma iti bukodda a daga."
                },
                "17": {
                    "verse_nr": "17",
                    "verse": "Ti Israel ket naiwarawara a karnero ken binugaw dagiti leon. Ti ari ti Asiria ti immuna a nangalun-on iti daytoy; ket kalpasan daytoy, tinukkol ni Nebucadnesar nga ari ti Babilonia dagiti tulangna."
                },
                "18": {
                    "verse_nr": "18",
                    "verse": "Ngarud, ni Yahweh a Mannakabalin-amin, a Dios ti Israel, kastoy ti kuna: Kitaem, ngannganin ti tiempo a panangdusak iti ari ti Babilonia ken ti dagana, a kas iti panangdusak iti ari ti Asiria."
                },
                "19": {
                    "verse_nr": "19",
                    "verse": "Isublikto ti Israel iti dagana; Agarabto isuna idiay Carmel ken Basan. Ket mapnekto isuna idiay turod a pagilian ti Efraim ken Galaad."
                },
                "20": {
                    "verse_nr": "20",
                    "verse": "Kadagidiay nga al-aldaw ken iti dayta a tiempo, kuna ni Yahweh, agbirokdanto iti nakaro a basol ti Israel, ngem awanto iti masarakan. Agsaludsodakto maipapan kadagiti basol ti Juda, ngem awanto iti masarakan, ta pakawanekto dagiti natda nga imbatik.\u201d"
                },
                "21": {
                    "verse_nr": "21",
                    "verse": "\u201cTumakderka a maibusor iti daga ti Merataim, maibusor iti daytoy ken kadagiti agnanaed iti Pekod. Papatayem ida babaen iti kampilan ken ilasinmo ida para iti pannakadadael\u2014 daytoy ket pakaammo ni Yahweh\u2014 aramidem amin a banbanag nga ibilbilinko kenka."
                },
                "22": {
                    "verse_nr": "22",
                    "verse": "Ti daranudor ti gubat ken ti nakaro a pannakadadael ket adda iti daga."
                },
                "23": {
                    "verse_nr": "23",
                    "verse": "Anian a pannakadadael ti martilio dagiti amin a daga. Anian ta nagbalin ti Babilonia a pagbutbutngan dagiti nasion."
                },
                "24": {
                    "verse_nr": "24",
                    "verse": "Nangisaganaak iti silo para kenka. Natiliwka Babilonia, ket saanmo nga ammo daytoy! Nasarakanka ket tiniliwka, agsipud ta kinaritnak, siak a ni Yahweh."
                },
                "25": {
                    "verse_nr": "25",
                    "verse": "Linukatan ni Yahweh ti pagiduldulinan ti armasna ket inruarna dagiti igamna gapu iti pungtotna. Adda trabaho ni Yahweh nga Apo a Mannakabalin-amin idiay daga dagiti Caldeo."
                },
                "26": {
                    "verse_nr": "26",
                    "verse": "Rautem ti Babilonia manipud iti adayo. Lukatam dagiti garongna ken ummungem daytoy a kasla gabsuon iti bukbukel. Ilasinmo isuna para iti pannakadadael. Awan iti ibatim kenkuana."
                },
                "27": {
                    "verse_nr": "27",
                    "verse": "Patayem amin dagiti bulogna. Ibaonmo ida iti lugar a pagpatpatayan. Asida pay, ta dimtengen ti aldawda\u2014 ti tiempo a pannakadusada."
                },
                "28": {
                    "verse_nr": "28",
                    "verse": "Adda iti dalagudog dagiti agtataray, dagiti nakalasat, manipud iti daga ti Babilonia. Ipadamag dagitoy ti panagibales ni Yahweh a Diostayo para iti Sion, ken panagibales para iti templona.\u201d"
                },
                "29": {
                    "verse_nr": "29",
                    "verse": "Paayabam dagiti pumapana a maibusor iti Babilonia\u2014 dagiti amin a mangibibiat iti panada. Agkampokayo a maibusor iti Babilonia, ket saanyo nga ipalubos nga adda makalibas. Pagbayadenyo isuna iti inaramidna. Aramidenyo kenkuana ti kas iti inaramidna. Ta tinulawanna ni Yahweh, a Nasantoan ti Israel."
                },
                "30": {
                    "verse_nr": "30",
                    "verse": "Isu a maidasayto dagiti agtutubona a lallaki kadagiti paguummongan a disso iti siudad, ken madadaelto amin dagiti mannakigubatna a lallaki iti dayta nga aldaw\u2014 daytoy ket pakaammo ni Yahweh.\u201d"
                },
                "31": {
                    "verse_nr": "31",
                    "verse": "Kitaem, maibusorak kenka, sika a natangsit\u2014daytoy ti pakaammo ni Yahweh nga Apo a Mannakabalin-amin\u2014ta dimtengen ti aldawmo, sika a natangsit, ti tiempo a dusaenka."
                },
                "32": {
                    "verse_nr": "32",
                    "verse": "Isu a maitibkol ken matumbanto dagiti natangsit. Awanto ti mangibangon kadakuada. Mangpasgedakto iti apuy kadagiti siudadda; Alun-unento daytoy dagiti amin a banag iti aglawlawna."
                },
                "33": {
                    "verse_nr": "33",
                    "verse": "Kastoy ti kuna ni Yahweh a Mannakabalin amin: Maparparigat dagiti tattao ti Israel, a kaduada dagiti tattao ti Juda. Amin a nangtiliw kadakuada ket tengtenglenda pay laeng ida; agkedkedda a mangwayawaya kadakuada."
                },
                "34": {
                    "verse_nr": "34",
                    "verse": "Nabileg ti mangis-ispal kadakuada. Yahweh a Mannakabalin-amin ti naganna. Pudno nga ikanawananto ida, tapno iyegna ti inana iti daga, ken iyegna ti riribuk kadagiti agnanaed iti Babilonia."
                },
                "35": {
                    "verse_nr": "35",
                    "verse": "Adda kampilan a maibusor kadagiti Caldeo \u2014 kastoy ti pakaammo ni Yahweh\u2014ken maibusor kadagiti agnanaed iti Babilonia, kadagiti mangidadaulona, ken dagiti mamasiribna a lallaki."
                },
                "36": {
                    "verse_nr": "36",
                    "verse": "Adda kampilan nga umay a maibusor kadagiti agipadpadles, tapno ipakitada a mismo a maagda. Adda kampilan nga umay a maibusor kadagiti soldadona, isu a mabutengdanto la unay."
                },
                "37": {
                    "verse_nr": "37",
                    "verse": "Adda kampilan nga umay a maibusor kadagiti kabalioda, kadagiti karuaheda ken kadagiti amin a tattao nga adda iti tengnga ti Babilonia, isu nga agbalindanto a kasla babbai. Adda kampilan nga umay a maibusor kadagiti kamaligna, ket masamsamandanto."
                },
                "38": {
                    "verse_nr": "38",
                    "verse": "Adda kampilan nga umay a maibusor kadagiti danumna, isu a matianandanto. Ta ti Babilonia ket maysa a daga dagiti awan serserbina a didiosen, ken agtigtignayda a kas kadagiti tattao a pinagbagtit dagiti nakabutbuteng nga imahenda."
                },
                "39": {
                    "verse_nr": "39",
                    "verse": "Agnaedto ngarud sadiay dagiti ayup ti desierto a kadua dagiti atap nga aso, ken agnaedto iti daytoy dagiti piyek dagiti ostrich. Ta iti amin a tiempo, saanton a mapagnaedan daytoy. Iti amin a henerasion, awanto iti agnaed iti daytoy."
                },
                "40": {
                    "verse_nr": "40",
                    "verse": "Kas iti panangdadael ti Dios iti Sodoma ken Gomorra ken kadagiti kaarrubada\u2014 daytoy ket pakaammo ni Yahweh\u2014 awanto iti agnaed sadiay; awanto ti tao nga aggian iti daytoy.\u201d"
                },
                "41": {
                    "verse_nr": "41",
                    "verse": "Kitaem, adda tattao nga umay manipud idiay amianan, ta agsagsagana ti maysa a nabileg a nasion ken dagiti adu nga ari manipud iti adayo a daga."
                },
                "42": {
                    "verse_nr": "42",
                    "verse": "Nakaiggemdanto kadagiti pana ken gaygayang. Nauyongda ken awan iti asida. Ti daranudorda ket kasla ungor ti baybay, ken nakasakayda kadagiti kabalio a nakasagana a kas kadagiti mannakigubat a lallaki, a maibusor kenka, annak a babbai ti Babilonia."
                },
                "43": {
                    "verse_nr": "43",
                    "verse": "Nangngeg ti ari ti Babilonia ti impadamagda ket kimmapsut dagiti imana gapu iti ladingit. Napalalo nga ut-ot ti marikriknana a kas iti agpaspasikal a babai."
                },
                "44": {
                    "verse_nr": "44",
                    "verse": "Adtoy! Sumangsang-at isuna a kasla leon manipud kadagiti kabanbantayan ti Jordan nga agturong iti nalangto a pagaraban, ta pagtarayekto ida a dagus manipud iti daytoy, ket mangisaadakto iti maysa a tao a mangimaton iti daytoy. Ta adda kadi iti kas kaniak, ken adda kadi iti makapaayab kaniak? Adda kadi agpaspastor a makabael nga agkedked kaniak?"
                },
                "45": {
                    "verse_nr": "45",
                    "verse": "Isu a denggenyo dagiti panggep nga inkeddeng ni Yahweh a maibusor iti Babilonia, dagiti plano a pinanggepna a maibusor iti daga dagiti Caldeo. Maitalawdanto, uray dagiti kababassitan nga arban. Agbalinto a langalang dagiti pagpaarabanda."
                },
                "46": {
                    "verse_nr": "46",
                    "verse": "Iti daranudor ti pannakaparmek ti Babilonia aggingined ti daga, ken ti riyaw ti pannakaparigatda ket mangngeg kadagiti nasion.\u201d"
                }
            }
        },
        "51": {
            "chapter_nr": "51",
            "chapter": {
                "1": {
                    "verse_nr": "1",
                    "verse": "Kastoy ti kinuna ni Yahweh, \u201cKitaem, mangparnuayakon iti angin a mangdadael iti Babilonia ken kadagiti agnanaed idiay Leb Kamai."
                },
                "2": {
                    "verse_nr": "2",
                    "verse": "Mangibaonakto kadagiti gangannaet idiay Babilonia. Waraen ken dadaelendanto ti daga ti Babilonia, ta darupendanto ti amin nga aglawlaw daytoy iti aldaw ti panangdaael."
                },
                "3": {
                    "verse_nr": "3",
                    "verse": "Saanyo nga ipalubos nga ibiat dagiti pumapana dagiti panada; saanyo nga ipalubos nga isuotda dagiti kalasagda. Patayenyo dagiti agtutubo a lallaki ti Babilonia; dadaelenyo ti sibubukel nga armada daytoy."
                },
                "4": {
                    "verse_nr": "4",
                    "verse": "Ta mapasagto dagiti nasugatan a tattao iti daga dagiti Caldeo; maidasayto dagiti natay kadagiti kalsadana."
                },
                "5": {
                    "verse_nr": "5",
                    "verse": "Ta ti Israel ken Juda ket saan a binaybay-an ti Diosda, ni Yahweh a Mannakabalin-amin, nu man pay napnoan ti dagada kadagiti basol a naaramid maibusor iti Nasantoan ti Israel."
                },
                "6": {
                    "verse_nr": "6",
                    "verse": "Aglibaskayo manipud iti Babilonia; isalakan koma ti tunggal maysa ti bagina. Saankayo koma a mapukaw gapu iti basolna. Ta daytoy ti aldaw a panangibales ni Yahweh. Aramidenna iti Babilonia ti rumbeng kenkuana."
                },
                "7": {
                    "verse_nr": "7",
                    "verse": "Ti Babilonia ket kasla maysa a balitok a kopa iti ima ni Yahweh a nangbartek iti entero a daga; ininom dagiti nasion ti arakna ket nagmauyongda."
                },
                "8": {
                    "verse_nr": "8",
                    "verse": "Kellaatto a mapasag ti Babilonia ket madadaelto. Dung-awanyo isuna! Ikkanyo isuna iti agas para iti sakitna; bareng no mapaimbag isuna."
                },
                "9": {
                    "verse_nr": "9",
                    "verse": "Tinarigagayanmi a paimbagen ti Babilonia, ngem saan a napaimbag daytoy. Panawantayo amin daytoy ket agsublitayo iti dagatayo. Ta dimmanon ti basolna sadi langit; nagtutuon agingga kadagiti ulep.'"
                },
                "10": {
                    "verse_nr": "10",
                    "verse": "'Imbaga ni Yahweh nga awan basoltayo. Umaykayo, ibagatayo idiay Sion dagiti aramid ni Yahweh a Diostayo.'"
                },
                "11": {
                    "verse_nr": "11",
                    "verse": "Asaenyo dagiti pana ken isuotyo dagiti kalasagyo. Tigtignayen ni Yahweh ti espiritu ti ari ti Media iti panggepna a mangdadael iti Babilonia. Ta daytoy ket para iti panangibales ni Yahweh, panangibales gapu iti pannakadadael ti templona."
                },
                "12": {
                    "verse_nr": "12",
                    "verse": "Mangingatokayo iti wagayway kadagiti pader ti Babilonia; mangikabilkayo kadagiti guardia. Mangipuestokayo kadagiti agbanbantay; paglemmengenyo dagiti soldado tapno matiliwda ti siasinoman nga agtaray manipud iti siudad, ta aramidento ni Yahweh ti pinanggepna. Aramidennanto ti inwaragawagna a maibusor kadagiti agnanaed iti Babilonia."
                },
                "13": {
                    "verse_nr": "13",
                    "verse": "Dakayo a tattao nga agnanaed kadagiti igid ti waig, dakayo a tattao a baknang kadagiti gameng, dimtengen ti kalibusananyo. Napugsaten ti linas ti biagyo."
                },
                "14": {
                    "verse_nr": "14",
                    "verse": "Nagsapata ni Yahweh a Mannakabalin-amin a kunana, 'Punoenkanto kadagiti kabusormo, a kasla kadagiti peste ti dudon; ket ippukkawdanto ti pukkaw no adda gubat maibusor kadakayo.'"
                },
                "15": {
                    "verse_nr": "15",
                    "verse": "Pinarsuana ti daga babaen iti pannakabalinna; impasdekna ti lubong babaen iti siribna. Inyukradna dagiti langit babaen iti pannakaammona."
                },
                "16": {
                    "verse_nr": "16",
                    "verse": "No paggurruodenna, adda iti danarudor ti danum kadagiti langit, ta iyegna ti angep kadagiti ungto ti daga. Pagkimatenna no kasta nga agtudo ken ibabaonna ti angin manipud kadagiti pangiduldulinanna."
                },
                "17": {
                    "verse_nr": "17",
                    "verse": "Agbalin a kasla ayup nga awan ammona ti tunggal tao nga awan ammona, tunggal mammanday iti landok ket maibabain gapu kadagiti imahenna. Ta dagiti nasukogna nga imahen ket palso; awan ti biag dagitoy."
                },
                "18": {
                    "verse_nr": "18",
                    "verse": "Awan serserbida, aramid dagitoy dagiti manglalais; mapukawdanto iti tiempo iti pannakadusada."
                },
                "19": {
                    "verse_nr": "19",
                    "verse": "Ngem ti Dios, a pagdaydayawan ni Jacob, ket saan a kas kadagitoy, ta isuna ti tagasukog kadagiti amin a banbanag. Ti Israel ti tribu a tawidna; Yahweh a Mannakabalin-amin ti naganna."
                },
                "20": {
                    "verse_nr": "20",
                    "verse": "Sika ti martiliok a panggubat, ti igamko a panggubat. Babaen kenka, burakekto dagiti nasion ken dadaelek dagiti pagarian."
                },
                "21": {
                    "verse_nr": "21",
                    "verse": "Babaen kenka, burakekto dagiti kabalio ken dagiti mangsaksakay kadagitoy; babaen kenka burakekto dagiti karwahe ken dagiti mangiturturong kadagitoy."
                },
                "22": {
                    "verse_nr": "22",
                    "verse": "Babaen kenka papatayekto ti tunggal lalaki ken babai; babaen kenka papatayekto dagiti lallakay ken ub-ubbing. Babaen kenka papatayekto dagiti bumarito ken dagiti birhen a babbai."
                },
                "23": {
                    "verse_nr": "23",
                    "verse": "Babaen kenka papatayekto dagiti agpaspastor ken dagiti arbanda; babaen kenka papatayekto dagiti agar-arado ken dagiti bunggoyda. Babaen kenka papatayekto dagiti gobernador ken dagiti opisial."
                },
                "24": {
                    "verse_nr": "24",
                    "verse": "Ta iti imatangmo, balsekto ti Babilonia ken dagiti amin nga agnanaed iti Caldea gapu kadagiti amin a dakes nga inaramidda idiay Sion\u2014daytoy ket pakaamo ni Yahweh.\u201d"
                },
                "25": {
                    "verse_nr": "25",
                    "verse": "\u201cKitaem, maibusorak kenka, sika a bantay, a mangdadael kadagiti dadduma a tattao\u2014daytoy ket pakaammo ni Yahweh\u2014a mangdadael iti entero a daga. Kabilenka babaen iti imak ket itinnagka kadagiti derraas. Ket pagbalinenkanto a bantay a naan-anay a napuoran."
                },
                "26": {
                    "verse_nr": "26",
                    "verse": "Saandanto ngarud a makaala iti aniaman a bato a pangaramidda iti suli wenno adigi ti pasdek; gapu ta agnanayonkanto a nadadael\u2014daytoy ket pakaammo ni Yahweh.\u201d"
                },
                "27": {
                    "verse_nr": "27",
                    "verse": "Mangingatokayo iti wagayway iti lubong. Puyotanyo ti trumpeta kadagiti nasion. Isaganayo dagiti nasion a mangraut kenkuana. Ipadamagyo ti maipapan kenkuana kadagiti pagarian ti Ararat, Minni, ken Askenaz; mangdutokkayo iti mangidadaulo a mangraut iti daytoy; mangiyegkayo kadagiti kabalio a kasla kadagiti pangen dagiti dudon."
                },
                "28": {
                    "verse_nr": "28",
                    "verse": "Isaadyo dagiti nasion a mangraut iti daytoy: dagiti ari ti Medes ken dagiti gobernadorna, dagiti amin nga opisialna ken dagiti amin a daga nga iturturayanna."
                },
                "29": {
                    "verse_nr": "29",
                    "verse": "Ta magunggonto ken agsanaang ti daga, agsipud ta agtuloy ti panggep ni Yahweh a maibusor iti Babilonia, a pagbalinenna a langalang ti Babilonia nga awan iti agnanaed."
                },
                "30": {
                    "verse_nr": "30",
                    "verse": "Nagsardengen a makigubat digiti soldado ti Babilonia, nagtalinaedda kadagiti sarikedkedda. Naibusen dagiti pigsada; nagbalindan a kasla babbai\u2014Mapuppuoran dagiti babbalayna, nadadael dagiti landok a ruanganna."
                },
                "31": {
                    "verse_nr": "31",
                    "verse": "Agtaray ti maysa a mensahero tapno ipadamagna iti sabali pay a mensahero, ken ibaga ti maysa a tumataray iti sabali pay a tumataray nga ipadamagna iti ari ti Babilonia a nasakupen ti entero a siudadna."
                },
                "32": {
                    "verse_nr": "32",
                    "verse": "Isu a nasakupen ti ababaw a paset ti karayan; pupuoran ti kabusor dagiti runruno, ken mariribukan dagiti mannakigubat a lallaki ti Babilonia.\u201d"
                },
                "33": {
                    "verse_nr": "33",
                    "verse": "\u201cTa kastoy ti kuna ni Yahweh a Mannakabalin-amin a Dios ti Israel: Ti anak a babai ti Babilonia ket kasla pagirikan. Tiempon iti panangibaddebaddek kenkuana. Iti mabiit, dumteng ti tiempo iti panangapit iti daytoy."
                },
                "34": {
                    "verse_nr": "34",
                    "verse": "Kuna ti Jerusalem, 'Inalun-onnak ni Nebucadnesar nga ari ti Babilonia. Pinamagaannak ken inaramidnak nga awan naggianna a banga. Inalun-onnak a kasla dragon. Pinunnona ti tianna babaen iti naimas a taraonko. Imbellengna dagiti saanna a kayat manipud kaniak.' Kunaento dagiti agnanaed iti Sion,"
                },
                "35": {
                    "verse_nr": "35",
                    "verse": "'Agsubli koma iti Babilonia ti kinaranggas nga inaramidna kaniak ken iti pamiliak.' Kunaento ti Jerusalem, 'Agsubli koma kadagiti agnanaed idiay Caldea ti basol a gapu iti panagsayasay ti darak.'\u201d"
                },
                "36": {
                    "verse_nr": "36",
                    "verse": "Isu a kastoy ti kuna ni Yahweh: Kitaenyo, makitungtongakto iti maipanggep iti basolyo ken ibalsankayonto. Ta pagmagaekto dagiti danum ti Babilonia ken dagiti ubbogna."
                },
                "37": {
                    "verse_nr": "37",
                    "verse": "Agbalinto ti Babilonia a gabgabsuon iti naburak a bato, a pagnanaedan dagiti atap nga aso, maysa a banag a nakabutbuteng, maysa a banag a pagsakuntipan, nga awan ti agnanaed."
                },
                "38": {
                    "verse_nr": "38",
                    "verse": "Agngerngerto dagiti taga-Babilonia a kasla kadagiti urbon a leon. Agngerngerda a kasla kadagiti uken a leon."
                },
                "39": {
                    "verse_nr": "39",
                    "verse": "Inton pumudotda iti kinaagumda, agpadayaakto para kadakuada; bartekekto ida tapno agragsakda, kalpasanna ket makaturogda iti awan patinggana a pannaturog ket saandanton a makariing pay\u2014daytoy ket pakaammo ni Yahweh\u2014"
                },
                "40": {
                    "verse_nr": "40",
                    "verse": "Ibaonkonto ida a bumaba a kasla kadagiti karnero iti pagpartian, a kasla kadagiti kalakian a karnero a kaddua dagiti kalakian a kalding.\u201d"
                },
                "41": {
                    "verse_nr": "41",
                    "verse": "\u201cAnian ti pannakasakup ti Babilonia! Nagsardeng ngarud ti panagdaydayaw ti entero a daga. Anian ti panagbalin ti Babilonia a nadadael a lugar kadagiti nasion."
                },
                "42": {
                    "verse_nr": "42",
                    "verse": "Linapunos iti baybay ti Babilonia! Nalapunos daytoy kadagiti dumaranudor a dalluyon."
                },
                "43": {
                    "verse_nr": "43",
                    "verse": "Nagbalin a langalang dagiti siudad daytoy, maysa a namaga a daga ken let-ang, maysa a daga nga awan agnanaed, ken awan ti tao a lumablabas."
                },
                "44": {
                    "verse_nr": "44",
                    "verse": "Dusaekto ngarud ni Bel idiay Babilonia; iruarkonto iti ngiwatna ti inalun-onna, ket saanton a mapan kenkuana dagiti nasion nga adda imetda a datdaton. Marbanto dagiti pader ti Babilonia.\u201d"
                },
                "45": {
                    "verse_nr": "45",
                    "verse": "Rummuarkayo manipud kenkuana, dakayo a tattaok. Isalakan koma ti tunggal maysa kadakayo ti biagna manipud iti kinarungsot ti pungtotko."
                },
                "46": {
                    "verse_nr": "46",
                    "verse": "Saan koma a maupay wenno agbuteng dagiti pusoyo kadagiti damag a mangngegyo iti daga, ta umayto dagiti damag iti makatawen. Kalpasan daytoy, iti sumaruno a tawen addanto dagiti damag, ket addanto kinaranggas iti daga. Agbibinnusorto dagiti mangiturturay."
                },
                "47": {
                    "verse_nr": "47",
                    "verse": "Ngarud, kitaenyo, umayto dagiti aldaw inton dusaek dagiti nakitikitan a didiosen ti Babilonia. Maibabainto ti entero a daga daytoy, ken maidasayto iti tengngana dagiti amin a napapatay."
                },
                "48": {
                    "verse_nr": "48",
                    "verse": "Ket agrag-onto ti langit ken ti daga, ken dagiti amin nga adda kadagitoy gapu iti Babilonia. Ta umayto dagiti mangdadael iti Babilonia manipud iti amianan\u2014daytoy ti pakaammo ni Yahweh."
                },
                "49": {
                    "verse_nr": "49",
                    "verse": "\u201cKas iti panangpasag ti Babilonia kadagiti napapatay iti Israel, mapasagto met idiay Babilonia dagiti amin a mapapatay kadagiti amin a daga daytoy.\u201d"
                },
                "50": {
                    "verse_nr": "50",
                    "verse": "Dakayo a nakalasat iti kampilan, agtignaykayo! Saankayo nga agtalinaed. Lagipenyo ni Yahweh manipud iti adayo; lagipenyo koma ti Jerusalem."
                },
                "51": {
                    "verse_nr": "51",
                    "verse": "Naibabainkami, ta nakangngegkami kadagiti pananglalais; Inabbungan ti pannakaibabain dagiti rupami, ta nakastrek dagiti ganggannaet kadagiti nasantoan a lugar iti balay ni Yahweh.\u201d"
                },
                "52": {
                    "verse_nr": "52",
                    "verse": "Ngarud, kitaenyo, dumtengen dagiti aldaw\u2014 daytoy ket pakaammo ni Yahweh\u2014inton dusaek dagiti nakitikitan a didiosen daytoy, ken agasugto dagiti nasugatan a tattao nga adda iti amin a dagana."
                },
                "53": {
                    "verse_nr": "53",
                    "verse": "Ta uray no agpangato ti Babilonia kadagiti langit wenno patibkerenna dagiti kangangatoan a sarikedkedna, aggapunto kaniak dagiti mangdadael iti daytoy\u2014daytoy ket pakaammo ni Yahweh.\u201d"
                },
                "54": {
                    "verse_nr": "54",
                    "verse": "Adda pukkaw gapu iti panagrigat a naggapu iti Babilonia, maysa a nakaro a pannakadadael iti daga dagiti Caldeo."
                },
                "55": {
                    "verse_nr": "55",
                    "verse": "Ta daddadaelen ni Yahweh ti Babilonia. Pukpukawenna ti napigsa a timek daytoy. Umarimbangaw dagiti kabusorda a kasla dalluyon iti adu a danum; pummigsa unay dagiti ringgorda."
                },
                "56": {
                    "verse_nr": "56",
                    "verse": "Ta dimtengen dagiti mangdadadael a maibusor iti daytoy\u2014maibusor iti Babilonia! \u2014ken natiliwen dagiti mannakigubat daytoy. Natukkolen dagiti panada, ta ni Yahweh ti Dios ti panagibales; sigurado nga ipatungpalnan daytoy a panangsupapak."
                },
                "57": {
                    "verse_nr": "57",
                    "verse": "\u201cTa bartekekto dagiti prinsipe, dagiti masirib, dagiti opisial, ken dagiti soldado daytoy, ket maturogdanto iti awan patinggana ken saandan a pulos a makariing \u2014kastoy ti pakaammo ti Ari: Yahweh a Mannakabalin-amin ti naganna.\u201d"
                },
                "58": {
                    "verse_nr": "58",
                    "verse": "kastoy ti kuna ni Yahweh a Mannakabalin-amin: Naan-anayto a marba dagiti napuskol a pader ti Babilonia, ken mapuoranto dagiti nangangato a ruangan daytoy. Ket awanto serserbi dagiti trabaho dagiti tattao nga umay tumulong iti daytoy; mapuoranto ti tunggal banag a padasen ti nasion nga aramiden para iti daytoy.\u201d"
                },
                "59": {
                    "verse_nr": "59",
                    "verse": "Daytoy ti sao nga imbilin ni profeta Jeremias kenni Seraias a putot a lalaki ni Nerias a putot a lalaki ni Maasaias idi kimmuyog isuna kenni Zedekias nga ari ti Juda a napan idiay Babilonia iti maikapat a tawen ti panagturayna. Ita ni Seraias ti panguloen nga opisial."
                },
                "60": {
                    "verse_nr": "60",
                    "verse": "Ta insurat ni Jeremias iti nalukot a pagbasaan ti maipanggep kadagiti amin a didigra nga umayto iti Babilonia\u2014amin dagitoy a sasao a naisurat ket maipanggep iti Babilonia."
                },
                "61": {
                    "verse_nr": "61",
                    "verse": "Kinuna ni Jeremias kenni Seraias, \u201cInton mapanka idiay Babilonia, siguradoem a basaem amin dagitoy a sasao."
                },
                "62": {
                    "verse_nr": "62",
                    "verse": "Ket ibagamto, 'Yahweh, sika! \u2014sika a mismo ti nangibaga a dadaelem daytoy a lugar. Awanto ti agnaed iti daytoy, dagiti tattao man wenno dagiti ayup. Agnanayonto daytoy nga agbalin a langalang.'"
                },
                "63": {
                    "verse_nr": "63",
                    "verse": "Ket inton malpasmo a basaen daytoy a nalukot a pagbasaan, mangigalutka iti bato iti daytoy ket ipuruakmo iti tengnga ti Eufrates."
                },
                "64": {
                    "verse_nr": "64",
                    "verse": "Ibagam, 'Lumnedto ti Babilonia a kasla iti daytoy. Saanto a lumung-aw daytoy gapu iti didigra nga ibaonko a maibusor iti daytoy, ket mapasagdanto.\u201d' Ditoy ti naggibusan dagiti sasao ni Jeremias."
                }
            }
        },
        "52": {
            "chapter_nr": "52",
            "chapter": {
                "1": {
                    "verse_nr": "1",
                    "verse": "Agtawen iti duapulo ket maysa ni Zedekias idi nangrugi isuna a nagturay; nagturay isuna iti sangapulo ket maysa a tawen idiay Jerusalem. Ti nagan ti inana ket Hamutal; isuna ket putot ni Jeremias a taga-Libna."
                },
                "2": {
                    "verse_nr": "2",
                    "verse": "Inaramidna ti dakes iti imatang ni Yahweh\u2014inaramidna amin a banag nga inaramid ni Jehoiakim."
                },
                "3": {
                    "verse_nr": "3",
                    "verse": "Gapu iti pungtot ni Yahweh, napasamak amin dagitoy idiay Jerusalem ken Juda, agingga a pinagtalawna ida iti sangoananna. Kalpasanna, immalsa ni Zedekias maibusor iti ari ti Babilonia."
                },
                "4": {
                    "verse_nr": "4",
                    "verse": "Napasamak nga iti maikasangapulo nga aldaw iti maikasangapulo a bulan ti maikasiam a tawen a panagturay ni Ari Zedekias, immay ni Nebucadnesar nga ari ti Babilonia a kaduana ti entero nga armadana maibusor iti Jerusalem. Nagkampoda iti ballasiw daytoy, ken binangenanda ti aglawlawna."
                },
                "5": {
                    "verse_nr": "5",
                    "verse": "Nalakub ngarud ti siudad agingga iti maika-sangapulo ket maysa a tawen a panagturay ni Ari Zedekias."
                },
                "6": {
                    "verse_nr": "6",
                    "verse": "Iti maikasiam nga aldaw, iti maikapat a bulan dayta a tawen, nakaro unay ti panagbisin iti siudad ket awanen iti taraon dagiti tattao iti daga."
                },
                "7": {
                    "verse_nr": "7",
                    "verse": "Kalpasanna, naserrek ti siudad ket iti rabii, naglibas dagiti amin a mannakigubat a lallaki babaen iti ruangan iti nagbaetan ti dua a pader iti abay ti hardin ti ari, uray no adda dagiti Caldeo iti aglawlaw ti siudad. Nagturongda ngarud idiay Araba."
                },
                "8": {
                    "verse_nr": "8",
                    "verse": "Ngem kinamat ti armada dagiti Caldeo ti ari ket nakamatanda ni Zedekias iti tanap ti Karayan Jordan nga asideg idiay Jerico. Nawarawara a naisina kenkuana dagiti amin nga armadana."
                },
                "9": {
                    "verse_nr": "9",
                    "verse": "Tiniliwda ti ari ket impanda isuna iti ari ti Babilonia idiay Ribla iti daga ti Hamat, a nangsintensiaanna kenkuana."
                },
                "10": {
                    "verse_nr": "10",
                    "verse": "Pinatay ti Ari ti Babilonia dagiti putot ni Zedekias iti imatangna, ken pinatayna pay dagiti amin a pangulo ti Juda idiay Ribla."
                },
                "11": {
                    "verse_nr": "11",
                    "verse": "Kalpasanna, sinuatna ti mata ni Zedekias, kinawaranna isuna iti bronse a kawar, sada impan isuna idiay Babilonia. Inkabil ti ari ti Babilonia isuna iti pagbaludan agingga iti aldaw ti pannakatayna."
                },
                "12": {
                    "verse_nr": "12",
                    "verse": "Ita, iti maikasangapulo nga aldaw, iti maikalima a bulan ti maikasangapulo ket siam a panagturay ni Ari Nebucadnesar nga ari ti Babilonia, napan ni Nebuzaradan idiay Jerusalem. Isuna ti pangulo dagiti guardia ti ari ken adipen ti ari ti Babilonia."
                },
                "13": {
                    "verse_nr": "13",
                    "verse": "Pinuoranna ti balay ni Yahweh, ti palasio ti ari, ken dagiti amin a babbalay idiay Jerusalem; kasta met a pinuoranna dagiti napapateg a pasdek iti siudad."
                },
                "14": {
                    "verse_nr": "14",
                    "verse": "No maipapan met kadagiti pader a nakapalikmut iti Jerusalem, dinadael daytoy dagiti amin nga armada dagiti taga-Babilonia a kadua ti mangidadaulo kadagiti guardia."
                },
                "15": {
                    "verse_nr": "15",
                    "verse": "Maipanggep met kadagiti kakukurapayan a tattao, dagiti nabati a tattao iti siudad a simmuko iti ari ti Babilonia, ken dagiti dadduma a tattao a nalaing nga agaramid kadagiti banbanag babaen kadagiti imada\u2014impanaw ni Nebuzaradan a pangulo dagiti guardia ti dadduma kadakuada kas balud."
                },
                "16": {
                    "verse_nr": "16",
                    "verse": "Ngem imbati ni Nebuzaradan a pangulo dagiti guardia dagiti dadduma kadagiti kakukurapayan iti daga tapno agtrabaho kadagiti kaubasan ken kataltalonan."
                },
                "17": {
                    "verse_nr": "17",
                    "verse": "No maipapan kadagiti bronse nga adigi nga adda iti balay ni Yahweh, ken dagiti pagbatayan ken dagiti bronse a tangke nga adda iti balay ni Yahweh, binurakburak dagiti Caldeo dagitoy sada intugot dagiti amin a bronse idiay Babilonia."
                },
                "18": {
                    "verse_nr": "18",
                    "verse": "Dagiti banga, pala, a mausar a pangdalus iti pagsilawan, mallukong, ken amin nga alikamen a bronse nga ar-aramaten dagiti papadi nga agserbi iti templo\u2014innala amin dagitoy dagiti Caldeo."
                },
                "19": {
                    "verse_nr": "19",
                    "verse": "Innala met ti kapitan dagiti guardia ti ari dagiti palanggana ken pagpuoran iti insenso, mallukong, banga, pagiparabawan ti silaw, kaserola, ken dagiti palanggana a naaramid iti balitok, ken dagiti amin a naaramid iti pirak."
                },
                "20": {
                    "verse_nr": "20",
                    "verse": "Dagiti dua nga adigi, ti tangke, ken dagiti sangapulo ket dua a sinan-toro a baka nga adda iti siruk ti pagbatayan, dagiti banbanag nga inaramid ni Solomon iti balay ni Yahweh, a naaramid iti bronse a saan a mabaelan a timbangen."
                },
                "21": {
                    "verse_nr": "21",
                    "verse": "Sangapulo ket walo a cubit ti katayag dagiti adigi, ken sangapulo ket dua a cubit ti rukod ti nanglikmut iti tunggal maysa. Uppat a ramayan ti kapuskol ti tunggal maysa ken nalungog."
                },
                "22": {
                    "verse_nr": "22",
                    "verse": "Ti paratok a bronse ket adda iti tuktok daytoy. Ti paratok a bronse ket lima a cubit ti kangatona, a nakitikitan ti aglawlaw iti disenio a kasla iket ken sinan-pomegranate. Naaramid amin dagitoy iti bronse. Ti maysa pay nga adigi ken sinan-pomegranate ket kas met laeng iti immuna."
                },
                "23": {
                    "verse_nr": "23",
                    "verse": "Isu nga adda iti siam a pulo ket innem a sinan-pomegranate iti bakrang ti paratok, ken sangagasut a sinan-pomegranate iti ngatoen ti naikitikit a kasla iket."
                },
                "24": {
                    "verse_nr": "24",
                    "verse": "Innala ti pangulo dagiti guardia kas balud ni Seraias a kangatoan a padi, kasta met ni Zefanias a maikadua a padi, ken dagiti tallo nga agbanbantay iti ruangan."
                },
                "25": {
                    "verse_nr": "25",
                    "verse": "Manipud iti siudad, innalana kas balud ti maysa nga opisial a mangidadaulo kadagiti soldado, ken pito a lallaki a mammagbaga iti ari nga adda pay laeng iti siudad. Innalana pay kas balud ti opisial ti armada ti ari nga akin-rebbeng kadagiti papeles iti armada, agraman dagiti innem a pulo a napateg a lallaki iti daga nga adda iti siudad."
                },
                "26": {
                    "verse_nr": "26",
                    "verse": "Kalpasanna, impan ida ni Nebuzaradan a pangulo dagiti guardia iti ari ti Babilonia idiay Ribla."
                },
                "27": {
                    "verse_nr": "27",
                    "verse": "Pinapatay ida ti ari ti Babilonia idiay Ribla iti daga ni Hamat. Iti kastoy a wagas, naipanaw ti Juda manipud iti dagana ket nagbalin a balud iti sabali a daga."
                },
                "28": {
                    "verse_nr": "28",
                    "verse": "Dagitoy dagiti tattao nga impanaw ni Nebucadnesar kas balud: iti maikapito a tawen, 3, 023 kadagiti taga-Juda."
                },
                "29": {
                    "verse_nr": "29",
                    "verse": "Iti maikasangapulo ket walo a tawen ni Nebucadnesar nangala iti 832 a tattao manipud Jerusalem."
                },
                "30": {
                    "verse_nr": "30",
                    "verse": "Iti maikaduapulo ket tallo a tawen a panagturay ni Nebucadnesar, nangipanaw ni Nabuzaradan a pangulo ti guardia ti ari iti 745 a taga-Juda. Ti dagup dagiti amin a tattao a naipanaw kas balud ket 4, 600."
                },
                "31": {
                    "verse_nr": "31",
                    "verse": "Napasamak nga iti maikaduapulo ket lima nga aldaw iti maikasangapulo ket dua a bulan ti maikatallopulo ket pito a tawen a pannakaipanaw kas balud ni Jehoiakin nga ari ti Juda, winayawayaan ni Evilmerodac nga ari ti Babilonia ni Jehoiakin nga ari ti Juda manipud iti pagbaludan. Napasamak daytoy iti tawen a nangrugi a nagturay ni Evilmerodac."
                },
                "32": {
                    "verse_nr": "32",
                    "verse": "Nasayaat ti pannakisaritana kenkuana ken inikkanna isuna iti nangatngato a saad ngem kadagiti dadduma nga ari a kadduana idiay Babilonia."
                },
                "33": {
                    "verse_nr": "33",
                    "verse": "Inikkat ni Evilmerodac ti pagan-anay ni Jehoiakin a kas balud, ket inaldaw a makipangan ni Jehoiakin iti lamisaan ti ari iti unos ti panagbiagna."
                },
                "34": {
                    "verse_nr": "34",
                    "verse": "Ken inaldaw a maipapaayan isuna iti taraon iti unos ti panagbiagna agingga iti ipapatayna."
                }
            }
        }
    }
}