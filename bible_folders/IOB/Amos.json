{
    "version": "IOB",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Dagitoy dagiti banbanag maipapan iti Israel a naawat ni Amos a maysa kadagiti agpaspastor idiay Tekoa babaen iti paltiing. Naawatna dagitoy a banbanag kadagiti aldaw a ni Uzzias ti ari ti Juda ken kadagiti aldaw a ti ari ti Israel ket ni Jereboam a putot a lalaki ni Joas, dua a tawen sakbay ti ginggined."
                },
                "2": {
                    "verse_nr": "2",
                    "verse": "Kinunana, \u201cAgungor ni Yahweh idiay Sion; ipigsana ti timekna idiay Jerusalem. Agladingit dagiti pagpapaaraban dagiti agpaspastor, aglaylay ti tuktok ti Carmel.\u201d"
                },
                "3": {
                    "verse_nr": "3",
                    "verse": "Kastoy ti kuna ni Yahweh: \u201cGapu iti tallo a basol ti Damasco, wenno gapu iti uppat, saanko nga ibabawi ti pannusa gapu ta inirikda ti Galaad babaen kadagiti landok a maar-aramat a pag-irik."
                },
                "4": {
                    "verse_nr": "4",
                    "verse": "Mangidissuorakto iti apuy iti balay ni Hazael ket mapuoranto dagiti sarikedked ti Ben Hadad."
                },
                "5": {
                    "verse_nr": "5",
                    "verse": "Tukkolekto dagiti balunet ti ruangan ti Damasco ken parmekekto ti tao nga agnanaed idiay Biqat Aven kasta met ti tao a mangig-iggem iti setro a nagtaud idiay Beteden; dagiti tattao ti Aram ket maitalawdanto kas balud idiay Kir,\u201d kuna ni Yahweh."
                },
                "6": {
                    "verse_nr": "6",
                    "verse": "Kastoy ti kuna ni Yahweh: \u201cGapu iti tallo a basol ti Gaza, wenno gapu iti uppat, saanko nga ibabawi ti pannusa gapu ta intalawda a kas balud ti maysa a bunggoy ti tattao tapno iyawatda ida iti Edom."
                },
                "7": {
                    "verse_nr": "7",
                    "verse": "Mangidissuorakto iti apuy kadagiti pader ti Gaza ket mapuoranto dagiti sarikedkedna."
                },
                "8": {
                    "verse_nr": "8",
                    "verse": "Dadaelekto ti tao nga agnanaed idiay Asdod ken ti tao a mangig-iggem iti setro a nagtaud idiay Askelon. Ibaw-ingkonto ti imak a maibusor iti Ekron, ket matayto dagiti nabati a Filisteo,\u201d kuna ni Yahweh nga Apo."
                },
                "9": {
                    "verse_nr": "9",
                    "verse": "Kastoy ti kuna ni Yahweh: \u201cGapu iti tallo a basol ti Tiro, wenno gapu iti uppat, saanko nga ibabawi ti pannusa gapu ta inyawatda ti maysa a bunggoy ti tattao iti Edom ken sinalungasingda ti tulagan ti panagkakabsatda."
                },
                "10": {
                    "verse_nr": "10",
                    "verse": "Mangidissuorakto iti apuy kadagiti pader ti Tiro ket daytoyto ti mangkisap kadagiti sarikedkedna."
                },
                "11": {
                    "verse_nr": "11",
                    "verse": "Kastoy ti kuna ni Yahweh, \u201cGapu iti tallo a basol ti Edom, wenno gapu iti uppat, saanko nga ibabawi ti pannusa gapu ta kinamatna ti kabsatna babaen iti kampilan ken saan pulos a naasi. Saan a nagsardeng ti ungetna ken awan patingga ti pungtotna."
                },
                "12": {
                    "verse_nr": "12",
                    "verse": "Mangidissuorakto iti apuy idiay Teman ket daytoyto ti mangkisap kadagiti palasio ti Bozra.\u201d"
                },
                "13": {
                    "verse_nr": "13",
                    "verse": "Kastoy ti kuna ni Yahweh, \u201cGapu iti tallo a basol dagiti tattao ti Amon, wenno gapu iti uppat, saanko nga ibabawi ti pannusa gapu ta binutiakanda dagiti masikog a babbai iti Galaad tapno mapalawada dagiti beddengda."
                },
                "14": {
                    "verse_nr": "14",
                    "verse": "Pasgedakto dagiti pader ti Raba ket mapuoranto dagiti palasio, nga addaan panagpukkaw iti aldaw ti gubat, nga addaan iti bagyo iti aldaw ti alipugpog."
                },
                "15": {
                    "verse_nr": "15",
                    "verse": "Maitalawto a kas balud ti arida ken dagiti opisialesna,\u201d kuna ni Yahweh."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kastoy ti kuna ni Yahweh: \u201cGapu iti tallo a basol ti Moab, wenno gapu iti uppat, saanko nga ibabawi ti pannusa gapu ta pinuoranna dagiti tulang ti ari ti Edom agingga a nagbalin nga apug."
                },
                "2": {
                    "verse_nr": "2",
                    "verse": "Mangidissuorakto iti apuy idiay Moab ket daytoyto ti mangkisap kadagiti sarikedked ti Keriot. Matayto ti Moab iti maysa nga arimbangaw nga adda panagpupukkaw ken panaguni iti trumpeta."
                },
                "3": {
                    "verse_nr": "3",
                    "verse": "Dadaelekto ti ukom nga adda kenkuana ket patayekto amin dagiti prinsipe a kaduana,\u201d kuna ni Yahweh."
                },
                "4": {
                    "verse_nr": "4",
                    "verse": "Kastoy ti kuna ni Yahweh: \u201cGapu iti tallo a basol ti Juda, wenno gapu iti uppat, saanko nga ibabawi ti pannusa gapu ta linaksidda ti linteg ni Yahweh ken saanda a tinungpal dagiti bilinna. Dagiti kinaulbodda ti nangiyaw-awan kadakuada a kas iti dalan a napanan dagiti ammada."
                },
                "5": {
                    "verse_nr": "5",
                    "verse": "Mangidissuorakto iti apuy idiay Juda ket mapuoranto a mamimpinsan dagiti sarikedked ti Jerusalem.\u201d"
                },
                "6": {
                    "verse_nr": "6",
                    "verse": "Kastoy ti kiuna ni Yahweh: \u201cGapu iti tallo a basol ti Israel, wenno gapu iti uppat, saanko nga ibabawi ti pannusa gapu ta inlakoda ti awan basolna gapu iti pirak ken dagiti agkasapulan gapu iti sangapares a sandalias."
                },
                "7": {
                    "verse_nr": "7",
                    "verse": "Badbaddekanda ti ulo dagiti marigrigat a kas iti pangibaddek dagiti tattao iti tapok ti daga; iwalwalinda ti maidaddadanes. Kakaiddaen ti ama ken ti putotna a lalaki ti maymaysa a babai ket rugrugitanda ti nasantoan a naganko."
                },
                "8": {
                    "verse_nr": "8",
                    "verse": "Iti abay ti tunggal altar, agid-idada iti rabaw dagiti kawes nga inalada a kas salda, ken iti balay ti Diosda, in-inumenda ti arak dagiti nagmulta."
                },
                "9": {
                    "verse_nr": "9",
                    "verse": "Nupay kasta, dinadaelko ti Amoreo iti sangoananda, a ti tayagna ket kas iti tayag dagiti sedro; napigsa a kas kadagiti lugo. Nupay kasta, dinadaelko ti bungana iti ngato ken dagiti ramutna iti baba."
                },
                "10": {
                    "verse_nr": "10",
                    "verse": "Inruarkayo pay idiay daga ti Egipto ken indaldalankayo idiay let-ang iti uppat a pulo a tawen tapno tagikuaenyo ti daga dagiti Amorreo."
                },
                "11": {
                    "verse_nr": "11",
                    "verse": "Nangpataudak kadagiti profeta manipud kadagiti annakyo a lallaki ken kadagiti Nazireo manipud kadagiti agtutuboyo a lallaki. Saan kadi, tattao ti Israel? \u2014daytoy ti pakaammo ni Yahweh.\u201d"
                },
                "12": {
                    "verse_nr": "12",
                    "verse": "\u201cNgem inallukoyyo dagiti Nazireo nga uminum iti arak ken binilinyo dagiti profeta a saanda nga agipadto."
                },
                "13": {
                    "verse_nr": "13",
                    "verse": "Kitaenyo, rumekenkayonto a kas iti panangrumek ti maysa a kariton a napno iti bukbukel iti maysa a tao."
                },
                "14": {
                    "verse_nr": "14",
                    "verse": "Saanto a makalibas ti tao a napardas; ti tao a nabileg, saannanto a manayonan ti kinapigsana; ti tao a nasiglat, saananto a maisalakan ti bagina."
                },
                "15": {
                    "verse_nr": "15",
                    "verse": "Saanto a makatakder ti pumapana; saanto a makalibas ti tao a napardas nga agtaray; ti tao a nakakabalio ket saananto a maisalakan ti bagina."
                },
                "16": {
                    "verse_nr": "16",
                    "verse": "Uray dagiti katuredan a mannakigubat ket agtarayto a lamolamo iti dayta nga aldaw\u2014daytoy ti pakaammo ni Yahweh.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dakayo a tattao ti Israel, denggenyo daytoy a sao nga imbalikas ni Yahweh maibusor kadakayo, maibusor iti sibubukel a pamilia nga inruarko iti daga ti Egipto,"
                },
                "2": {
                    "verse_nr": "2",
                    "verse": "dakayo laeng ti pinilik manipud kadagiti amin a pamilia iti daga. Isu a dusaenkayonto gapu iti amin a nagbasolanyo."
                },
                "3": {
                    "verse_nr": "3",
                    "verse": "Agkuyog kadi a magna ti dua a tao no saanda a nagtulag?"
                },
                "4": {
                    "verse_nr": "4",
                    "verse": "Agngernger kadi ti leon idiay kabakiran no awan biktimana? Agngernger kadi ti urbon a leon idiay rukibna no awan nakemmegna?"
                },
                "5": {
                    "verse_nr": "5",
                    "verse": "Matiliw kadi ti billit iti palab-og nga adda iti daga no awan iti appan a naikabil para iti daytoy? Agpangato kadi ti silo manipud iti daga no awan nasiloanna?"
                },
                "6": {
                    "verse_nr": "6",
                    "verse": "No aguni ti trumpeta iti maysa a siudad, saan kadi nga agtigerger dagiti tattao? Umay kadi ti didigra iti maysa a siudad no saan nga inyeg ni Yahweh daytoy?"
                },
                "7": {
                    "verse_nr": "7",
                    "verse": "Awan duadua a saan nga agtignay ni Yahweh nga Apo no saanna pay nga impakaammo ti panggepna kadagiti adipenna a profeta."
                },
                "8": {
                    "verse_nr": "8",
                    "verse": "Nagngernger ti leon; siasino ti saan nga agbuteng? Nagsao ni Yahweh nga Apo; siasino ti saan a mangipadto?"
                },
                "9": {
                    "verse_nr": "9",
                    "verse": "Iwaragawagyo daytoy kadagiti sarikedked idiay Asdod, ken kadagiti sarikedked idiay daga ti Egipto; ibagayo: \u201cAguummongkayo kadagiti banbantay ti Samaria ket kitaenyo ti dakkel a riribok nga adda kenkuana ken ti pannakaidadanes nga adda kenkuana."
                },
                "10": {
                    "verse_nr": "10",
                    "verse": "Gapu ta saanda nga ammo ti agaramid iti nalinteg\u201d\u2014daytoy ti imbaga ni Yahweh\u2014\u201dAgur-urnongda iti kinaranggas ken pannakadadael kadagiti sarikedkedda.\u201d"
                },
                "11": {
                    "verse_nr": "11",
                    "verse": "Isu a kastoy ti ibagbaga ni Yahweh nga Apo: \u201cPalawlawanto ti kabusor ti daga. Rebbaenanto dagiti sarikedkedmo ken samsamannanto dagiti sarikedkedmo.\u201d"
                },
                "12": {
                    "verse_nr": "12",
                    "verse": "Kastoy ti kuna ni Yahweh: \u201cKas iti panangispal ti agpaspastor iti dua laeng a saka wenno maysa a lapayag manipud iti ngiwat iti leon kastanto met iti pannakaispal dagiti Israelita nga agnanaed iti Samaria, ket ti suli laeng iti sofa wenno maysa laeng a pidaso ti ap-ap ti kama ti maisalbarda.\u201d"
                },
                "13": {
                    "verse_nr": "13",
                    "verse": "Dumngegkayo ken agsaksikayo maibusor iti balay ni Jacob \u2014kastoy ti impakaammo ti Apo a Yahweh, ti Dios a mannakabalin amin."
                },
                "14": {
                    "verse_nr": "14",
                    "verse": "\u201cTa iti aldaw a dusaek ti basbasol ti Israel, dusaekto met dagiti altar ti Betel. Maputedto dagiti sara ti altar ket matnagto dagitoy iti daga."
                },
                "15": {
                    "verse_nr": "15",
                    "verse": "Dadaelekto ti balay a pagtataenganda iti panawen iti lam-ek ken ti balayda iti kalgaw. Madadaelto dagiti balay a marfil, ken mapukawto dagiti dadakkel a babbalay,\u201d \u2014daytoy ti imbaga ni Yahweh."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Denggenyo daytoy a sao, dakayo a baka iti Basan, dakayo nga adda iti bantay ti Samaria, dakayo a mangidaddadanes kadagiti marigrigat, dakayo a mangparparigat kadagiti agkasapulan, dakayo a mangibagbaga kadagiti assawayo a lalaki, \u201cIyegandakami ti mainum.\u201d"
                },
                "2": {
                    "verse_nr": "2",
                    "verse": "Nagsapata ni Yahweh nga Apo babaen iti kinasantona: \u201cKitaenyo, dumtengto kadakayo dagiti aldaw nga alaendakayto babaen kadagiti kaw-it ken dagiti nabati kadakayo babaen kadagiti banniit."
                },
                "3": {
                    "verse_nr": "3",
                    "verse": "Rumuarkayonto babaen kadagiti rengngat iti pader ti siudad, tunggal maysa kadakayo ket rumuarto kadagitoy ket maitappuakkayonto iti Harmon \u2014daytoy ti imbaga ni Yahweh.\u201d"
                },
                "4": {
                    "verse_nr": "4",
                    "verse": "\u201cMapankayo idiay Betel ket ipapasyo ti agbasol, mapankayo idiay Gilgal ket paadoenyo dagiti basbasolyo. Iyegyo dagiti datunyo iti tunggal agsapa, dagiti apagkapulloyo iti tunggal maikatlo nga aldaw."
                },
                "5": {
                    "verse_nr": "5",
                    "verse": "Mangidatagkayo iti tinapay a kas sagut a panagyaman; iparammagyo dagiti daton a nagtaud iti nakemyo; ipablaakyo dagitoy, gapu ta daytoy ti pagragsakanyo, dakayo a tattao ti Israel\u2014daytoy ti imbaga ni Yahweh nga Apo."
                },
                "6": {
                    "verse_nr": "6",
                    "verse": "\u201cInyegko kadakayo ti panagbisin iti amin a siudadyo ken kinakurang ti tinapay iti amin a lugaryo. Ngem saankayo a nagsubli kaniak \u2014daytoy ti imbaga ni Yahweh.\u201d"
                },
                "7": {
                    "verse_nr": "7",
                    "verse": "\u201cSaanko pay a pinagtudo idi panawen nga adda pay iti tallo a bulan sakbay iti panagaapit. Pinagtudok iti maysa a siudad, ngem saanko a pinagtudo ti dadduma siudad. Maysa a paset iti daga ti natudoan, ngem ti paset ti daga a saan a natudoan ket nagtikag."
                },
                "8": {
                    "verse_nr": "8",
                    "verse": "Nagakar akar ti dua wenno tallo a siudad iti sabali a siudad tapno uminum, ngem saanda a napnek. Ngem saankayo a nagsubli kaniak \u2014daytoy ti imbaga ni Yahweh.\u201d"
                },
                "9": {
                    "verse_nr": "9",
                    "verse": "\u201cPinarigatkayo gapu iti panaglaylay ken buot. Inibus dagiti dudon ti amin a minuyonganyo, dagiti kaubasanyo, dagiti kayoyo nga igos ken dagiti kayoyo nga olibo. Ngem saankayo a nagsubli kaniak\u2014 daytoy ti imbaga ni Yahweh.\u201d"
                },
                "10": {
                    "verse_nr": "10",
                    "verse": "Nangiyegak iti didigra kadakayo a kas iti inaramidko idiay Egipto. Pinatayko dagiti agtutuboyo a lalaki babaen iti kampilan, intalawko dagiti kabalioyo, impaalingasawko ti buyok iti kampoyo ket dimanun kadagiti agungyo. Ngem saankayo a nagsubli kaniak\u2014 daytoy ti imbaga ni Yahweh.\u201d"
                },
                "11": {
                    "verse_nr": "11",
                    "verse": "\u201cPinarmekko dagiti siudadyo a kas idi pinarmek ti Dios ti Sodoma ken Gomora. Kayariganyo ti sumsumged a bislak a naikkat iti apoy. Ngem saankayo a nagsubli kaniak \u2014daytoy ti imbaga ni Yahweh.\u201d"
                },
                "12": {
                    "verse_nr": "12",
                    "verse": "Ngarud, nakabutbuteng ti aramidekto kadakayo, tattao ti Israel; ken gapu ta nakabutbuteng ti aramidekto kadakayo, agsaganakayo a sumango iti Diosyo, tattao ti Israel!"
                },
                "13": {
                    "verse_nr": "13",
                    "verse": "Kitaenyo, ti nangaramid kadagiti bantay isuna met lang ti nangparsua ti angin, ipakpakaammona ti kapanunotanna kadagiti tattao, pagbalbalinenna a sipnget ti aldaw ken agbadbadek kadagiti nangangato a disso iti daga.\u201d Yahweh, Dios a mannakabalin amin ti naganna."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Denggenyo daytoy a sao nga idungdung-awko kadakayo, balay ti Israel."
                },
                "2": {
                    "verse_nr": "2",
                    "verse": "Natuangen ti birhen nga Israel; saanto isuna a bumangonen; nabaybay-an isuna iti mismo a dagana; awan iti mangbangon kenkuana."
                },
                "3": {
                    "verse_nr": "3",
                    "verse": "Ta kastoy ti kuna ni Yahweh nga Apo: \u201cTi siudad a rimmuar nga addaan iti sangaribo ket sangagasutto laeng ti mabati ken ti rimmuar nga addaan iti sangagasut ket sangapulonto laeng ti mabati iti balay ti Israel.\u201d"
                },
                "4": {
                    "verse_nr": "4",
                    "verse": "Gapu ta kastoy ti kuna ni Yahweh iti balay ti Israel: \u201cSapulendak ket agbiagkayo!"
                },
                "5": {
                    "verse_nr": "5",
                    "verse": "Saanyo a sapulen ti Betel; wenno sumrek iti Gilgal; saankayo a mapan iti Beerseba. Gapu ta awan duadua a maitalawto a kas balud ti Gilgal, ket agladingitto ti Betel."
                },
                "6": {
                    "verse_nr": "6",
                    "verse": "Sapulenyo ni Yahweh ket agbiagkayo, Amangan no sumgiab isuna a kas apuy iti balay ni Jose. Mangibusto daytoy, ket awanto iti mangiddep iti daytoy iti Betel."
                },
                "7": {
                    "verse_nr": "7",
                    "verse": "Pagbalbalinen dagidiay a tattao a nasaem a banag ti hustisia ket ibelbellengda iti daga ti kinalinteg!\u201d"
                },
                "8": {
                    "verse_nr": "8",
                    "verse": "Inaramid ti Dios ti Pleyades ken Orion; pagbalbalinenna nga agsapa ti sipnget; pagbalbalinenna a rabii ti aldaw ken ay-ayabanna ti danum iti baybay ket ibuybuyatna iti rabaw ti daga. Yahweh ti naganna!"
                },
                "9": {
                    "verse_nr": "9",
                    "verse": "Iiyegna ti apagdarikmat a pannakadadael kadagiti nabileg tapno dumteng ti pannakadadael kadagiti sarikedked."
                },
                "10": {
                    "verse_nr": "10",
                    "verse": "Kabusbusorda ti siasinoman a mangilinlinteg kadakuada sadiay ruangan ti siudad, ken gurguraenda ti siasinoman nga agibagbaga iti pudno."
                },
                "11": {
                    "verse_nr": "11",
                    "verse": "Gapu ta ibaddebaddekyo dagiti marigrigat ken al-alaenyo dagiti trigoda, uray man no nagpatakderkayo kadagiti balay a naaramid iti bato, saankayonto nga agnaed sadiay. Nagpipintas ti kaubasanyo ngem saanyonto a mainum ti arak a naggapu kadagitoy."
                },
                "12": {
                    "verse_nr": "12",
                    "verse": "Gapu ta ammok ti kaadu dagiti panagsalungasingyo ken ti kadakkel dagiti basbasolyo\u2014 dakayo a mangparparigat ti nalinteg, umaw-awat iti pasuksok ken mangiwalwalin kadagiti agkasapulan sadiay ruangan ti siudad."
                },
                "13": {
                    "verse_nr": "13",
                    "verse": "Isu nga agulimek ti siasinoman a nanakman iti kasta a tiempo, ta dayta ket tiempo ti kinadakes."
                },
                "14": {
                    "verse_nr": "14",
                    "verse": "Sapulenyo ti naimbag, saan a ti dakes tapno agbiagkayo. Ket ni Yahweh, ti Dios a mannakabalin amin ket addanto kadakayo a kas kunkunayo."
                },
                "15": {
                    "verse_nr": "15",
                    "verse": "Guraenyo ti dakes, ayatenyo ti naimbag, ipasdekyo ti hustisia idiay ruangan iti siudad. Nalabit a maasianto ni Yahweh, ti Dios a mannakabalin amin, kadagiti nabati a kaputotan ni Jose."
                },
                "16": {
                    "verse_nr": "16",
                    "verse": "Ngarud, kastoy ti kuna ni Yahweh nga Apo, ti Dios a mannakabalin amin: \u201cAddanto panagdung-aw iti amin a plasa, ket ibagadanto iti amin a kalsada, 'Asi pay! Asi pay! Ayabandanto dagiti mannalon nga agdung-aw ken dagiti dumudung-aw tapno agdung-aw."
                },
                "17": {
                    "verse_nr": "17",
                    "verse": "Addanto iti panagdung-aw iti amin a kaubasan ta lumabasakto iti tengngayo,\u201d kuna ni Yahweh."
                },
                "18": {
                    "verse_nr": "18",
                    "verse": "Kakaasikayo a mangtartarigagay ti aldaw ni Yahweh! Apay a tartarigagayanyo ti aldaw ni Yahweh? Sipngetto dayta nga aldaw, saan a lawag."
                },
                "19": {
                    "verse_nr": "19",
                    "verse": "Kas iti tao nga itartarayana ti leon ket adda ti oso a masabatna, wenno simrek iti balay, insadagna ti imana iti diding ket kinagat isuna iti uleg."
                },
                "20": {
                    "verse_nr": "20",
                    "verse": "Saankadi a sipngetto ti aldaw ni Yahweh, saan a lawag? Nalidem ken nasipnget?"
                },
                "21": {
                    "verse_nr": "21",
                    "verse": "\u201cKagurgurak ken karurodko dagiti piestayo, saanak a maragragsakan kadagiti napasnek a panaguummongyo."
                },
                "22": {
                    "verse_nr": "22",
                    "verse": "Uray man no idatonyo kaniak dagiti daton a maipuor ken dagiti sagut a bukbukkel, saankonto nga awaten dagitoy, wenno taliawen dagiti pinalukmegyo nga ayup nga idatagyo kas daton a pannakilangen."
                },
                "23": {
                    "verse_nr": "23",
                    "verse": "Isardengyo ti ariwawa dagiti kantayo; saanko a denggen ti uni dagiti arpayo."
                },
                "24": {
                    "verse_nr": "24",
                    "verse": "Palubosanyo ketdi nga agayus ti hustisia a kas iti danum, ken ti kinalinteg a kas iti kankanayon nga agay-ayus a karayan."
                },
                "25": {
                    "verse_nr": "25",
                    "verse": "Inyegandak kadi kadagiti sakripisio ken daton iti let-ang bayat iti uppat a pulo a tawen, balay ti Israel?"
                },
                "26": {
                    "verse_nr": "26",
                    "verse": "Itag-ayonto ni Sakkut a kas ariyo ken ni Kaiwan a bituen a diosyo\u2014dagiti didiosen nga inaramidyo para kadagiti bagbagiyo."
                },
                "27": {
                    "verse_nr": "27",
                    "verse": "Ngarud, italawkayonto a kas balud iti labes ti Damasco,\u201d kuna ni Yahweh, Dios a mannakabalin amin ti naganna."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Asi pay dagiti nanam-ay idiay Sion ken dagiti natalged iti katurturodan a pagilian ti Samaria, dagiti mabigbigbig a lallaki iti kangrunaan kadagiti nasion, a pagpatpatulongan ti balay ti Israel!"
                },
                "2": {
                    "verse_nr": "2",
                    "verse": "Ibagbaga dagiti mangidadaulo kadakayo, \u201cMapankayo idiay Calne ket kitaenyo; manipud sadiay, mapankayo idiay Hamath, ti dakkel a siudad; kalpasanna, sumalogkayo idiay Gat a lugar dagiti Filisteo. Nasaysayaat kadi dagidiay ngem ti dua a pagarianyo? Nalawlawa kadi ti beddengda ngem ti beddengyo?"
                },
                "3": {
                    "verse_nr": "3",
                    "verse": "Asi pay dagiti mangitantantan iti aldaw ti didigra ken mangpapaasideg iti trono ti kinaranggas."
                },
                "4": {
                    "verse_nr": "4",
                    "verse": "Agid-iddada kadagiti kama a naaramid babaen iti marfil ken agul-uldagda kadagiti sofada. Sidsidaenda ti karne dagiti urbon a karnero manipud iti arban ken ti karne dagiti baka a nagappu iti kulungan."
                },
                "5": {
                    "verse_nr": "5",
                    "verse": "Agkankantada iti minamaag a kanta iti tokar ti arpa; agim-imbentoda kadagiti instrumento a kas iti inaramid ni David."
                },
                "6": {
                    "verse_nr": "6",
                    "verse": "Agin-inomda iti arak kadagiti mallukong ken sapsapoanda dagiti bagbagida kadagiti kanginaan a lana, ngem saanda nga agladingit iti pannakadadael ni Jose."
                },
                "7": {
                    "verse_nr": "7",
                    "verse": "Isu a maitalawdan a kas balud a kadua dagiti umuna a maitalaw, ket sumardengton dagiti parambak dagiti agul-uldag."
                },
                "8": {
                    "verse_nr": "8",
                    "verse": "Siak, nga Apo a ni Yahweh, ti nangisapata iti daytoy\u2014 daytoy ti imbaga ni Yahweh nga Apo, ti Dios a mannakabalin amin: \u201cKagurgurak ti kinapalangguad ni Jacob; kagurgurak dagiti sarikedkedna. Ngarud, iyawatkonto ti siudad ken amin nga adda iti daytoy.\u201d"
                },
                "9": {
                    "verse_nr": "9",
                    "verse": "Ket mapasamakto a no adda iti nabati a sangapulo a tao iti maysa a balay, mataydanto amin."
                },
                "10": {
                    "verse_nr": "10",
                    "verse": "No umay ti kabagian ti maysa tao a mangala kadagiti bangkayda\u2014 ti tao a mangpuor kadagiti bangkay kalpasan nga irruarna dagitoy manipud iti balay\u2014 no ibagana iti tao nga adda iti uneg ti balay, \u201cAdda kadi kaduam?\u201d Ket no ibaga dayta a tao, \u201cAwan\u201d, ket ibagananto, \u201cAgulimekka, ta masapul a saanta nga ibalikas ti nagan ni Yahweh.\u201d"
                },
                "11": {
                    "verse_nr": "11",
                    "verse": "Ta kitaenyo, mangtedto ni Yahweh iti bilin, ket marumekto ti dakkel a balay kasta met ti bassit a balay."
                },
                "12": {
                    "verse_nr": "12",
                    "verse": "Makataray kadi dagiti kabalio kadagiti kabatbatoan a deraas? Pagaradoen kadi iti maysa a tao ti baka sadiay? Ngem pinagbalinyo a sabidong ti hustisia ken pinagbalinyo a napait ti bunga ti kinalinteg."
                },
                "13": {
                    "verse_nr": "13",
                    "verse": "Dakayo nga agragragsak gapu ta sinakopyo ti Lodebar, nga ibagbagayo, \u201cSaankadi a pinarmekmi ti Karnaim babaen iti bukodmi a pigsa?\u201d"
                },
                "14": {
                    "verse_nr": "14",
                    "verse": "\u201cNgem kitaenyo, mangibangonakto iti maysa a nasion maibusor kadakayo, balay iti Israel\u201d\u2014daytoy ti imbaga ni Yahweh nga Apo, a Dios a mannakabalin-amin. \u201cParigatendakayonto manipud iti Lebo Hamat agingga iti waig ti Araba.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kastoy ti impakita ni Yahweh kaniak. Pagammoan, nangpataud isuna iti pinangen a dudon idi mangrugi nga agrusing dagiti mula, ket pagammoan, daytoy ti nabatbati a mula kalpasan a naapiten ti bingay ti ari."
                },
                "2": {
                    "verse_nr": "2",
                    "verse": "Kalpasan nga inibus dagiti dudon dagiti mula iti daga, kinunak, \u201cApo a Yahweh, pangaasim ta mamakawanka; kasano a makalasat ni Jacob? Ket nagbassit unay isuna.\u201d"
                },
                "3": {
                    "verse_nr": "3",
                    "verse": "Imbabawi ni Yahweh ti maipapan iti daytoy. \u201cSaanto a mapasamak daytoy,\u201d kinunana."
                },
                "4": {
                    "verse_nr": "4",
                    "verse": "Kastoy ti impakita ni Yahweh nga Apo kaniak: Pagammoan, nangayab ti Apo a ni Yahweh iti apuy tapno mangukom. Minagaan daytoy ti nalawa ken nauneg a danum nga adda iti uneg ti daga ken manguram pay koma iti daga."
                },
                "5": {
                    "verse_nr": "5",
                    "verse": "Ngem kinunak, \u201cApo a Yahweh, pangaasim ta saanmo nga aramiden dayta; kasano a makalasat ni Jacob? Ket nagbassit unay isuna.\u201d"
                },
                "6": {
                    "verse_nr": "6",
                    "verse": "Imbabawi ni Yahweh ti maipanggep iti daytoy, \u201cUray daytoy ket saanto a mapasamak,\u201d kinuna ni Yahweh nga Apo."
                },
                "7": {
                    "verse_nr": "7",
                    "verse": "Kastoy ti impakitana kaniak: Pagammoan, nagtakder ti Apo iti abay ti pader, nga adda iggemna a tinnag."
                },
                "8": {
                    "verse_nr": "8",
                    "verse": "Kinuna ni Yahweh kaniak, \u201cAmos, ania ti makitkitam?\u201d Kinunak, \u201cMaysa a tinnag.\u201d Ket kinuna ti Apo, \u201cAgikabillakto iti tinnag kadagiti tattaok nga Israel. Saankonto ida nga ispalenen."
                },
                "9": {
                    "verse_nr": "9",
                    "verse": "Madadaelto dagiti nangangato a disso ni Isaac, madadaelto dagiti nasantoan a disso ti Israel, ket tumakderakto nga addaan iti kampilan maibusor iti balay ni Jeroboam."
                },
                "10": {
                    "verse_nr": "10",
                    "verse": "Kalpasana, nangipatulod ni Amasias a padi ti Betel iti maysa a mensahe kenni Jeroboam nga ari ti Israel: \u201cNagpanggep ni Amos maibusor kenka iti tengnga ti balay ti Israel. Saan a maibturan ti daga ti amin a saona."
                },
                "11": {
                    "verse_nr": "11",
                    "verse": "Ta kastoy ti imbaga ni Amos: 'Matayto ni Jeroboam babaen iti kampilan ken awan duadua a maitalawto a kas balud ti Israel iti lugar nga adayo iti dagana.\u201d"
                },
                "12": {
                    "verse_nr": "12",
                    "verse": "Kinuna ni Amasias kenni Amos, \u201cProfeta, pumanawka, agsublika idiay daga ti Juda, ket manganka sadiay iti tinapay ken agipadtoka sadiay."
                },
                "13": {
                    "verse_nr": "13",
                    "verse": "Ngem saankan nga agipadto ditoy Betel gapu ta daytoy ket santuario ti ari ken balayna.\u201d"
                },
                "14": {
                    "verse_nr": "14",
                    "verse": "Ket kinuna ni Amos kenni Amasias, \u201cSaanak a profeta wenno putot iti maysa a profeta. Agpaspastorak iti arban ken agay-aywanak kadagiti kayo a sikamoro."
                },
                "15": {
                    "verse_nr": "15",
                    "verse": "Ngem innalanak ni Yahweh iti panagpaspastorko iti arban ket kinunana kaniak, 'Mapanka agipadto kadagiti tattaok nga Israelita.'"
                },
                "16": {
                    "verse_nr": "16",
                    "verse": "Ita denggem ti sao ni Yahweh. Ibagbagam, 'Saanka nga agipadto maibusor iti Israel, ken saanka nga agsao maibusor iti balay ni Isaac.'"
                },
                "17": {
                    "verse_nr": "17",
                    "verse": "Ngarud, kastoy ti kuna ni Yahweh: 'Agbalinto a balangkantis iti siudad ti asawam; matayto dagiti putotmo a babbai ken lallaki babaen iti kampilan; marukod ken mabingay-bingayto ti dagam; mataykanto iti narugit a daga, ken awan duadua a maitalawto a kas balud ti Israel manipud iti dagana.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Daytoy ti impakita ni Yahweh nga Apo kaniak. Pagammoan, adda sangabasket a naluom a prutas!"
                },
                "2": {
                    "verse_nr": "2",
                    "verse": "Kinunana, \u201cAnia ti makitkitam Amos?\u201d Kinunak, \u201cSangabasket a naluom a prutas.\u201d Ket kinuna ni Yahweh kaniak, \u201cDimtengen ti panungpalan para kadagiti tattaok nga Israel; saanko idan nga ispalen."
                },
                "3": {
                    "verse_nr": "3",
                    "verse": "Agbalinto a dung-aw dagiti kanta iti templo. Iti dayta nga aldaw\u201d\u2014daytoy ti imbaga ni Yahweh nga Apo\u2014 \u201cAdunto dagiti bangkay, ipuruakdanto ida iti tunggal disso a siuulimek!\u201d"
                },
                "4": {
                    "verse_nr": "4",
                    "verse": "Denggenyo daytoy, dakayo a mangibadbaddek kadagiti agkasapulan ken mangpappapanaw kadagiti napanglaw iti daga."
                },
                "5": {
                    "verse_nr": "5",
                    "verse": "Kunada, \u201cKaano a malpas ti luttuad tapno makalakokami manen iti bukbukel? Ken kaano a malpas ti Aldaw ti Panaginana tapno makalakokami iti trigo? Kissayanmi ti timbangna ket ilakomi iti nangina, a kas iti panangsaormi babaen kadagiti nakusit a pagtimbangan,"
                },
                "6": {
                    "verse_nr": "6",
                    "verse": "tapno mailakomi ti awan serserbina a trigo ket magatangmi ti marigrigat babaen iti pirak, ken magatangmi ti agkasapulan babaen iti sangapares a sandalias.\u201d"
                },
                "7": {
                    "verse_nr": "7",
                    "verse": "Nagsapata ni Yahweh babaen iti kinamanagpannakkel ni Jacob, \u201cAwan duadua a saankonto a malipatan ti aniaman kadagiti aramidda.\u201d"
                },
                "8": {
                    "verse_nr": "8",
                    "verse": "Saan kadi nga aggingginedto ti daga gapu iti daytoy, ken agladingitto ti amin nga agnanaed iti daytoy? Ngumatonto amin daytoy a kas iti Karayan ti Nilo, agkintayeg ket lumnedto manen a kas iti karayan ti Egipto."
                },
                "9": {
                    "verse_nr": "9",
                    "verse": "\u201cMapasamakto daytoy iti dayta nga aldaw\u201d\u2014daytoy ti imbaga ni Yahweh nga Apo\u2014\u201da palinnekekto ti init iti tengnga ti aldaw ken pagbalinekto a nasipnget ti daga iti aldaw."
                },
                "10": {
                    "verse_nr": "10",
                    "verse": "Pagbalinekto a panagdudung-aw dagiti piestayo ken sangsangit ti amin a kantayo. Pagkawesenkayonto amin iti nakersang a lupot ken makalbonto amin ti tunggal ulo. Pagbalinekto dayta nga aldaw a kas iti panangdung-aw para iti kakaisuna nga anak a lalaki ken maysa a nasaem nga aldaw agingga iti kamaudianan."
                },
                "11": {
                    "verse_nr": "11",
                    "verse": "Kitaem, umadanin dagiti aldaw\u201d\u2014daytoy ti imbaga ni Yahweh nga Apo\u2014\u201dinton iyegko ti panagbisin iti daga, saan a panagbisin iti tinapay, wenno pannakawaw iti danum, ngem pannakawaw iti panagdengngeg kadagiti sasao ni Yahweh."
                },
                "12": {
                    "verse_nr": "12",
                    "verse": "Agalla-alladanto manipud iti maysa a baybay a mapan iti sabali a baybay; agtaraydanto manipud iti amianan agingga iti daya a mangsapul ti sao ni Yahweh, ngem saandanto a masarakan daytoy."
                },
                "13": {
                    "verse_nr": "13",
                    "verse": "Iti dayta nga aldaw, matalimudawto dagiti napipintas a birhen ken dagiti babbaro gapu iti pannakawaw."
                },
                "14": {
                    "verse_nr": "14",
                    "verse": "Dagiti agsapsapata iti basol ti Samaria a kunada, 'Iti nagan ti dios ti Dan' ken, 'Iti nagan ti dios ti Beerseba'\u2014matuangdanto ket pulos a saandanto a makabangonen.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Nakitak ti Apo nga agtaktakder iti abay ti altar, ket kinunana, \u201cPang-orem ti tuktok dagiti adigi tapno magunggon dagiti pundasion. Burakem dagitoy iti rabaw dagiti uloda ket patayekto dagiti natda kadakuada babaen iti kampilan. Awanto ti makapanaw kadakuada, awanto ti makalibas kadakuada."
                },
                "2": {
                    "verse_nr": "2",
                    "verse": "Uray no agkalida nga umuneg iti"
                },
                "3": {
                    "verse_nr": "3",
                    "verse": "Uray no aglemmengda iti tuktok ti Carmel, birukekto ida ket alaek ida. Uray no aglemmengda iti imatangko iti lansad ti baybay, bilinekto ti uleg sadiay ket kagatennanto ida."
                },
                "4": {
                    "verse_nr": "4",
                    "verse": "Uray no maitalawdanto a kas balud, nga adda dagiti kabusorda iti sangoananda, bilinekto ti kampilan sadiay ket patayennanto ida. Imatmatkonto dagiti matak kadakuada para iti pagdaksan saan a pagsayaatan.\u201d"
                },
                "5": {
                    "verse_nr": "5",
                    "verse": "Ti Apo a Yahweh a mannakabalin amin, sagidenna ti daga ket marunaw daytoy; agladingit ti amin nga agnanaed iti daytoy; ngumatonto ti amin a kas iti Karayan ken lumnedto manen a kas ti Karayan ti Egipto."
                },
                "6": {
                    "verse_nr": "6",
                    "verse": "Isuna ti nangaramid kadagiti siledna idiay langit, ti nangipasdek ti tangatangna iti ngatoen ti daga. Aw-awaganna ti danum iti baybay, ket ibuybuyatna dagitoy iti rabaw ti daga, Yahweh ti naganna."
                },
                "7": {
                    "verse_nr": "7",
                    "verse": "\u201cSaankayo kadi a kas kadagiti tattao ti Etiopia kaniak, tattao ti Israel?\u201d\u2014daytoy ti imbaga ni Yahweh. Saan kadi nga inruarko ti Israel manipud iti daga ti Egipto, dagiti Filisteo manipud iti Creta, ken dagiti taga-Aram manipud iti Kir?"
                },
                "8": {
                    "verse_nr": "8",
                    "verse": "Kitaenyo, kitkitaen ti Apo a Yahweh ti managbasol a pagarian, ket dadaelekto daytoy iti rabaw ti daga, ngem saankonto a dadaelen amin ti balay ni Jacob \u2014daytoy ti imbaga ni Yahweh.\u201d"
                },
                "9": {
                    "verse_nr": "9",
                    "verse": "\u201cKitaem, mangtedakto iti bilin, ket yakayakekto ti balay ti Israel kadagiti amin a pagilian a kas iti panangyakayak ti maysa a tao kadigiti bukbukel, tapno saan a matinnag iti daga ti kabassitan a bato."
                },
                "10": {
                    "verse_nr": "10",
                    "verse": "Amin dagiti managbasol kadagiti tattaok ket matayto babaen iti kampilan, dagiti mangibagbaga, 'Saannatayonto a kamakamen wenno sabaten ti didigra.\u2019\u201d"
                },
                "11": {
                    "verse_nr": "11",
                    "verse": "\u201cIti dayta nga aldaw, bangonekto ti tolda ni David a natuang ket serraakto dagiti siwangna. Bangonekto dagiti nadadael a pasetna ken ipatakderkonto manen daytoy a kas idi nagkauna nga al-aldaw."
                },
                "12": {
                    "verse_nr": "12",
                    "verse": "Iti kasta ket tagikuaenda ti nabati ti Edom ken amin a nasion a naawagan iti naganko \u2014daytoy ti imbaga ni Yahweh a mangar-aramid iti daytoy.\u201d"
                },
                "13": {
                    "verse_nr": "13",
                    "verse": "\u201cKitaenyo, dumtengto dagiti aldaw\u201d \u2014Daytoy ti imbaga ni Yahweh\u2014 \u201cInton unaan ti agar-arado ti gumagapas, ken unaan ti para pespes ti ubas ti agmulmula ti bukel. Agtedtedto dagiti bantay iti nasam-it nga arak ken agayusto dagitoy iti amin a turod."
                },
                "14": {
                    "verse_nr": "14",
                    "verse": "Isublikto dagiti tattaok nga Israel manipud iti pannakaibaludda. Bangonendanto dagiti nadadael a siudad ket agnaedda kadagitoy, agmuladanto kadagiti kaubasan ket inumendanto ti arak manipud kadagitoy, ken agmuladanto kadagiti minuyongan ket kanendanto ti prutas manipud kadagitoy."
                },
                "15": {
                    "verse_nr": "15",
                    "verse": "Imulakto ida iti dagada, ket saandanton a maparut iti uray kaanoman manipud iti daga nga intedko kadakuada,\u201d kuna ni Yahweh a Diosyo."
                }
            }
        }
    }
}