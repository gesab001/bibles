{
    "version": "IOB",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ti pannakaipablaak ti sao ni Yahweh para iti Israel babaen kenni Malakias."
                },
                "2": {
                    "verse_nr": "2",
                    "verse": "\u201cInayatkayo,\u201d kuna ni Yahweh. Ngem kunayo, \u201cKasanonakami nga inayat?\u201d \u201cSaan kadi a kabsat ni Jacob ni Esau?\u201d kuna ni Yahweh."
                },
                "3": {
                    "verse_nr": "3",
                    "verse": "\u201cNgem inayatko ni Jacob, idinto a ginurak ni Esau. Pinagbalinko a langalang dagiti bantayna, ket pinagbalinko ti tawidna a lugar dagiti atap nga aso ti let-ang.\u201d"
                },
                "4": {
                    "verse_nr": "4",
                    "verse": "No kuna ti Edom, \u201cNaabaktayo, ngem agsublitayo ket bangonentayo dagiti nadadael;\u201d Kuna ni Yahweh a Mannakabalin amin, \u201cIbangondanto, ngem duprakekto; ket panagananto ida dagiti lallaki a 'Ti pagilian iti kinadangkes; ken 'Dagiti tattao a kaunget ni Yahweh iti agnanayon.''"
                },
                "5": {
                    "verse_nr": "5",
                    "verse": "Maimatanganto daytoy dagiti mismo a matayo, ket kunaenyonto, \u201cNaindaklan ni Yahweh iti labes dagiti beddeng ti Israel.\u201d"
                },
                "6": {
                    "verse_nr": "6",
                    "verse": "Raemen ti anak ti amana, ken raemen ti adipen ti amona. Ngarud, no maysaak nga ama, ayanna ti dayawko? Ken no maysaak nga amo, ayanna ti panagraem nga agpaay kaniak. Kasasaonakayo ni Yahweh a Mannakabalin amin, dakayo a papadi, a nangum-umsi iti naganko. Ngem kunaenyo, 'Kasanomi koma nga inumsi ti naganmo?'"
                },
                "7": {
                    "verse_nr": "7",
                    "verse": "Babaen iti panangidatonyo iti narugit a tinapay iti rabaw ti altarko. Ket kunaenyo, 'Kasano koma a rinugitandaka?' Iti panangibagayo iti dayta nalabit a naumsi ti lamisaan ni Yahweh."
                },
                "8": {
                    "verse_nr": "8",
                    "verse": "No mangisagutkayo kadagiti bulsek nga ayup a maidaton, saan kadi a dakes dayta? Ken no mangidatonkayo iti pilay ken masakit, saan kadi a dakes dayta? Isagutyo dayta iti gobernadoryo; awatennakayo ngata wenno pakitaannakayo ngata iti pabor?\u201d kuna ni Yahweh a Mannakabalin amin."
                },
                "9": {
                    "verse_nr": "9",
                    "verse": "Ket ita, agkiddawkayo iti pabor ti Dios, tapno paraburannatayokoma. \u201cBabaen iti bukbukodyo a daton, awatenna ngata a siaayat ti siasinoman kadakayo?\u201d kuna ni Yahweh a mannakabalin amin."
                },
                "10": {
                    "verse_nr": "10",
                    "verse": "\u201cO, no adda la koma maysa kadakayo a mabalin a mangrikep kadagiti ruangan ti templo, tapno saan koma a masayang ti panangarunyo iti rabaw ti altarko! Saanak a maay-ayo kadakayo,\u201d kuna ni Yahweh a Mannakabalin amin, \u201cken saankonto nga awaten ti aniaman a daton manipud kadakayo."
                },
                "11": {
                    "verse_nr": "11",
                    "verse": "Ta manipud iti panagsingising ti init agingga a lumnek daytoy, maitan-okto ti naganko kadagiti nasion; iti tunggal disso, maidatonto dagiti insenso iti naganko, kasta met ti nadalus a daton. Ta agbalinto a naindaklan ti naganko kadagiti nasion,\u201d kuna ni Yahweh a Mannakabalin amin."
                },
                "12": {
                    "verse_nr": "12",
                    "verse": "Ngem saanyo a raraemen daytoy no ibagayo a narugitan ti lamisaan ti Apo, dagiti bunga ken taraon daytoy ket maumsi."
                },
                "13": {
                    "verse_nr": "13",
                    "verse": "Ibagbagayo pay, 'Makabannog unay daytoyen,' ken siuumsiyo nga ibang-es daytoy,\u201d kuna ni Yahweh a Mannakabalin amin. \u201cInyegyo ti nakimmeg dagiti atap nga ayup wenno pilay wenno masakit; ket inyegyo daytoy a kas datonyo! Rumbeng kadi nga awatek daytoy manipud kadakayo?\u201d kuna ni Yahweh."
                },
                "14": {
                    "verse_nr": "14",
                    "verse": "\u201cMailunod koma dagiti manangallilaw nga addaan iti kalakian nga ayup iti arbanna ken agsapsapata nga itedna daytoy kaniak, ngem nangidaton kaniak, nga Apo, iti adda pakapilawanna; ta Siak ti naindaklan nga Ari,\u201d kuna ni Yahweh a Mannakabalin amin, \u201cken pagbutbutngan ti naganko kadagiti nasion.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ket ita, dakayo a papadi, daytoy a bilin ket para kadakayo."
                },
                "2": {
                    "verse_nr": "2",
                    "verse": "\u201cNo saanyo a denggen, ken no saanyo nga ipapuso ti mangitan-ok iti naganko,\u201d kuna ni Yahweh a Mannakabalin amin, \u201ciyegko ngarud ti didigra kadakayo, ken ilunodko dagiti bendesionyo. Kinapudnona, inlunodko dagitoyen, gapu ta saanyo nga impapuso ti bilinko."
                },
                "3": {
                    "verse_nr": "3",
                    "verse": "Adtoy, tubngarek dagiti kaputotam, ket pulagidakto iti rugit dagiti rupayo, ti rugit kadagiti datonyo, ket maiyadayokayonto a kadua ti rugit."
                },
                "4": {
                    "verse_nr": "4",
                    "verse": "Ket maammoanyonto nga impakaammok daytoy a bilin kadakayo, nga agtalinaed koma ti katulagak kenni Levi,\u201d kuna ni Yahweh a Mannakabalin amin."
                },
                "5": {
                    "verse_nr": "5",
                    "verse": "\u201cAgpaay a biag ken talna ti katulagak kenkuana, ken impaayko dagitoy a banbanag kenkuana tapno idayawnak. Dinayawnak ken timmakder nga addaan panagbuteng iti naganko."
                },
                "6": {
                    "verse_nr": "6",
                    "verse": "Adda iti ngiwatna ti pudno a panursuro, ken awan iti saan a nasayaat a rimmuar iti bibigna. Nakipagbiag isuna kaniak nga addaan kappia ken kinalinteg, ken inallukoyna dagiti tattao tapno agsardengdan nga agbasbasol."
                },
                "7": {
                    "verse_nr": "7",
                    "verse": "Ta dagiti bibig koma ti papadi ti rumbeng a mangsalimetmet iti pannakaammo, ken iti ngiwatna koma ti pakasarakan dagiti tattao iti panursuro, ta isuna iti mensaherok, kuna ni Yahweh a Mannakabalin amin."
                },
                "8": {
                    "verse_nr": "8",
                    "verse": "Ngem simmiasikayo iti pudno a dalan. Intibkolyo ti kaaduan nga agraraem iti linteg. Dinadaelyo ti katulagan ni Levi,\u201d kuna ni Yahweh a Mannakabalin amin."
                },
                "9": {
                    "verse_nr": "9",
                    "verse": "\u201cIti kasukatna, pagbalinenkayo met a dakes ken karurod iti imatang dagiti amin a tattao, gapu ta saanyo a sinalimetmetan dagiti wagasko, ngem ketdi impakitayo ti panangidumayo iti panangisuroyo.\u201d"
                },
                "10": {
                    "verse_nr": "10",
                    "verse": "Saan kadi nga addaantayo amin iti maymaysa nga ama? Saan kadi a maymaysa ti Dios a namarsua kadatayo? Apay nga aglilinnipottayo, tunggal maysa maibusor iti kabsatna, tultulawantayo ti katulagan ti amatayo?"
                },
                "11": {
                    "verse_nr": "11",
                    "verse": "Mananglilipot ti Juda, ken nakaal-alliaw a banag ti naaramid idiay Israel ken idiay Jerusalem. Ta tinulawan ti Juda ti nasantoan a lugar ni Yahweh nga impatpategna, ken inasawana ti babai nga anak ti ganggannaet nga agdaydayaw kadagiti didiosen."
                },
                "12": {
                    "verse_nr": "12",
                    "verse": "Pukawen koma ni Yahweh ti siasinoman a kaputotan ti tao nga agar-aramid iti daytoy manipud kadagiti tolda ni Jacob, uray maysa a mangiy-iyyeg iti daton kenni Yahweh a Mannakabalin amin."
                },
                "13": {
                    "verse_nr": "13",
                    "verse": "Ken ar-aramidenyo pay daytoy. Laplapunusenyo ti altar ni Yahweh kadagiti lulua, agsangsangit ken agsinsinnaay, agsipud ta saannan a pulos a taliawen ti daton ken saannan nga awaten daytoy nga addaan iti pabor manipud kadagiti imayo."
                },
                "14": {
                    "verse_nr": "14",
                    "verse": "Ngem ibagbagayo, \u201cApay a saanna a taliawen?\u201d Gapu ta ni Yahweh ti nakaimatang kenka ken ti asawa ti kinaagtutubom, ket saanka a nagbalin a napudno kenkuana, uray no kataktakunaynaymo isuna ken asawam sigun iti katulagan."
                },
                "15": {
                    "verse_nr": "15",
                    "verse": "Saan kadi a pinagmaymaysanakayo babaen iti espirituna? Ken apay a pinagmaymaysanakayo? Gapu ta namnamaenna iti maaddaan ti nadiosan nga annak. Isu a bantayanyo ti bagbagiyo iti espirituyo, ken awan koma ti siasinoman a manglipot iti asawana iti kinaagtutubona."
                },
                "16": {
                    "verse_nr": "16",
                    "verse": "\u201cTa kagurak ti panagsina ti agassawa,\u201d kuna ni Yahweh a Dios ti Israel, \u201cken ti tao a taktakupanna ti kawesna iti kinaranggas,\u201d kuna ni Yahweh a Mannakabalin amin. \u201cIsu a bantayanyo ti bagbagiyo iti espirituyo ken agbalinkayo a napudno.\u201d"
                },
                "17": {
                    "verse_nr": "17",
                    "verse": "Binannogyo ni Yahweh kadagiti sasaoyo. Ngem ibagbagayo, \u201cKasano koma a binannogmi isuna?\u201d Babaen iti panangibagbagayo iti, \u201cNasayaat iti imatang ni Yahweh ti siasinoman nga agar-aramid iti dakes, ken maay-ayo isuna kadakuada;\u201d wenno \u201cSadino ti ayan ti Dios iti hustisia?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201cKitaem! dandanikon nga ibaon ti mensaherok, ket isaganananto ti dalanko sakbay kaniak. Ken ti Apo a birbirokenyo ket kellaatto nga umay iti templona; ken ti mensahero ti katulagan, a pakaay-aywanyo, kitaenyo, umay isuna,\u201d kuna ni Yahweh a Mannakabalin amin."
                },
                "2": {
                    "verse_nr": "2",
                    "verse": "Ngem siasinonto ti makaibtor iti aldaw ti iyaayna? Ken siasinonto ti makaanus inton agparang isuna? Ta maiyarig isuna iti apuy ti agguggugor, ken kasla sabon a panglaba."
                },
                "3": {
                    "verse_nr": "3",
                    "verse": "Agtugawto isuna nga agturay a kasla iti mangguggugor ken mangdaldalus iti pirak, ket dalusanna dagiti annak ni Levi. Dalusannanto ida a kasla balitok ken pirak, ken mangiyegdanto kadagiti daton ti kinalinteg kenni Yahweh."
                },
                "4": {
                    "verse_nr": "4",
                    "verse": "Ket makaay-ayonto kenni Yahweh dagiti daton ti Juda ken Jerusalem, kas idi nagkauna nga al-aldaw, ken kas idi nagkauna a panawen."
                },
                "5": {
                    "verse_nr": "5",
                    "verse": "Kalpasanna, umayakto kadakayo tapno mangukom. Siakto ti naalibtak a saksi maibusor kadagiti manggagamod, kadagiti mannakikamalala, kadagiti ulbod a saksi, kadagiti manggamgamgam iti tangdan dagiti mangmangged, kadagiti mananggundaway kadagiti balo, kadagiti awan amana, kadagiti mangal-allilaw iti ganggannaet manipud iti karbenganna, ken kadagiti saan nga agraem kaniak,\u201d kuna ni Yahweh a Mannakabalin amin."
                },
                "6": {
                    "verse_nr": "6",
                    "verse": "\u201cTa Siak ni Yahweh a saan nga agbalbaliw; isu a dakayo a tattao ni Jacob ket saankayo a naibus."
                },
                "7": {
                    "verse_nr": "7",
                    "verse": "Sipud pay kadagiti panawen dagiti ammayo, simminakayon manipud kadagiti paglintegak ken saanyo a tinungpal dagitoy. Agsublikayo kaniak, ket agsubliak kadakayo,\u201d kuna ni Yahweh a Mannakabalin amin, \u201cNgem kunayo, 'Kasanokami nga agsubli?'"
                },
                "8": {
                    "verse_nr": "8",
                    "verse": "Mabalin kadi a takawan ti tao ti Dios? Idinto a taktakawandak. Ngem kunayo, 'Kasano koma a tinakawandaka?' Kadagiti apagkapullo ken kadagiti daton."
                },
                "9": {
                    "verse_nr": "9",
                    "verse": "Nailunodkayo, daytoy entero a nasionyo, ta tinakawandak."
                },
                "10": {
                    "verse_nr": "10",
                    "verse": "Iyegyo ti buo nga apagkapullo iti uneg ti balay a pagiduldulinan, tapno adda taraon iti balayko. Ket padasendak ita iti daytoy,\u201d kuna ni Yahweh a Mannakabalin amin, \u201cNo saanko nga ilukat dagiti tawa ti langit ket ibukbokko kadakayo ti bendision, nga awan iti umdas a siled a pagidulinan iti daytoy."
                },
                "11": {
                    "verse_nr": "11",
                    "verse": "Lappedakto ti mangib-ibus para kadakayo, tapno saan a dadaelen daytoy ti apit iti dagayo; saan a madadael dagiti bunga iti mulayo nga ubas kadagiti kaubasan sakbay iti umno a tiempo,\u201d kuna ni Yahweh a Mannakabalin amin."
                },
                "12": {
                    "verse_nr": "12",
                    "verse": "\u201cPanaganandakayonto dagiti amin a nasion iti nabendisionan; ta agbalinkayonto a naragsak a daga,\u201d kuna ni Yahweh a Mannakabalin amin."
                },
                "13": {
                    "verse_nr": "13",
                    "verse": "\u201cNadagsen dagiti sasaoyo maibusor kaniak,\u201d kuna ni Yahweh. \u201cNgem kunayo, \u201cAnia ti naibagami maibusor kenka?'"
                },
                "14": {
                    "verse_nr": "14",
                    "verse": "Kinunayo, 'Awan mamaayna ti panagserbi iti Dios. Ania ti gungguna daytoy kadatayo a nagtungpal kadagiti pagalagadanna wenno nagbiag a silaladingit iti imatang ni Yahweh a Mannakabalin amin?"
                },
                "15": {
                    "verse_nr": "15",
                    "verse": "Ket ita, aw-awagantayo a nagasat dagiti mapagpannakkel. Saan laeng a rumangrang-ay dagiti managdakdakes, ngem susuotenda pay ti Dios ket malusotanda.\u201d'"
                },
                "16": {
                    "verse_nr": "16",
                    "verse": "Kalpasanna, nagsasarita dagiti nagbuteng kenni Yahweh; pinaliiw ken dimngeg ni Yahweh, ket iti imatangna, naisurat ti pakalaglagipan a libro para kadagiti nagbuteng kenni Yahweh ken nangraem iti naganna."
                },
                "17": {
                    "verse_nr": "17",
                    "verse": "\u201cKukuakto ida,\u201d kuna ni Yahweh a Mannakabalin amin, \u201cti napateg a sanikuak, iti aldaw nga agtignayak; ispalekto ida, kas iti panangispal iti maysa a tao iti anakna nga agserserbi kenkuana."
                },
                "18": {
                    "verse_nr": "18",
                    "verse": "Ket maminsan pay, mailasinyonto ti nalinteg ken nadangkes, dagiti agdaydayaw ken saan nga agdaydayaw iti Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ta kitaenyo, umadanin ti aldaw, gumilgil-ayab a kasla hurno, inton amin dagiti natangsit ken amin a nadangkes ket agbalinto a kasla garami. Ti dumteng nga aldaw ti manguram kadakuada,\u201d kuna ni Yahweh a Mannakabalin amin, \u201cket daytoy ti mangkisap kadakuada agingga nga awan iti matda uray ramut wenno sanga."
                },
                "2": {
                    "verse_nr": "2",
                    "verse": "Ngem dakayo nga agbuteng iti naganko, agsingisingto ti init iti kinalinteg nga adda pannakaagas kadagiti payyakna. Aglalagtokayto a rummuar a kasla kadagiti baka manipud iti kulungan."
                },
                "3": {
                    "verse_nr": "3",
                    "verse": "Ket ibadebaddekyonto dagiti nadangkes, ta agbalindanto a dapu kadagiti dapanyo iti tiempo nga agtignayak,\u201d kuna ni Yahweh a Mannakabalin amin."
                },
                "4": {
                    "verse_nr": "4",
                    "verse": "\u201cLaglagipenyo ti agtulnog iti linteg ni Moises nga adipenko, dagiti pagalagadan ken dagiti paglintegan nga imbilinko kenkuana idiay Horeb para iti entero nga Israel."
                },
                "5": {
                    "verse_nr": "5",
                    "verse": "Adtoy, ibaonko ni Elias a propeta sakbay a dumteng ti nakaro ken nakaam-amak nga aldaw ni Yahweh."
                },
                "6": {
                    "verse_nr": "6",
                    "verse": "Pagkaykaysaennanto ti puso dagiti ama kadagiti annak, ken ti puso dagiti annak kadagiti amada; tapno saanak nga umay ken dumarup iti daga a mangiwayat iti naan-anay a pannakadadael.\u201d"
                }
            }
        }
    }
}