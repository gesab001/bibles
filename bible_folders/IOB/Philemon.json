{
    "version": "IOB",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Siak ni Pablo, maysa a balud ni Cristo Jesus, ken ni kabsattayo a Timoteo ket agsursuratkami kenni Felimon, nga ay-ayatenmi a gayyem ken katrabahoan,"
                },
                "2": {
                    "verse_nr": "2",
                    "verse": "ken ni Apia a kabsatmi a babai, ken ni Arkipo a padami a soldado, ken ti iglesia nga aggimong iti balaymo:"
                },
                "3": {
                    "verse_nr": "3",
                    "verse": "Parabur kadakayo ken kapia manipud iti Dios nga Amatayo ken ni Apo Jesu-Cristo."
                },
                "4": {
                    "verse_nr": "4",
                    "verse": "Kankanayon nga agyamanak iti Diosko. Dakdakamatenka kadagiti karkararagko,"
                },
                "5": {
                    "verse_nr": "5",
                    "verse": "Nangngegko iti ayat ken ti pammati nga adda kenka kenni Apo Jesus ken para kadagiti amin a namati."
                },
                "6": {
                    "verse_nr": "6",
                    "verse": "Ikararagko a nabunga koma iti pannakiramanmo iti pammati a maipaay iti pannakaammo iti tunggal nasayaat a banag nga adda kadatayo kenni Cristo."
                },
                "7": {
                    "verse_nr": "7",
                    "verse": "Gapu ta naaddaanak iti kasta unay a rag-o ken liwliwa gapu iti ayatmo, agsipud ta pinaragsakmo dagiti puso dagiti namati, kabsat."
                },
                "8": {
                    "verse_nr": "8",
                    "verse": "Ngarud, uray pay no adda kaniak amin a kinatured gapu kenni Cristo tapno bilinenka iti rumbeng nga aramidem,"
                },
                "9": {
                    "verse_nr": "9",
                    "verse": "ngem gapu iti ayat, dawdawatek ketdi kenka\u2014Siak, ni Pablo, maysa a nataengan a tao, ken balud ita gapu kenni Cristo Jesus."
                },
                "10": {
                    "verse_nr": "10",
                    "verse": "Agdawdawatak kenka iti maipapan kenni Onesimo nga anakko, a nagbalinak a pannakaamana iti pannakabaludko."
                },
                "11": {
                    "verse_nr": "11",
                    "verse": "Gapu ta awan idi iti serserbina kenka, ngem napategen isuna ita kadata."
                },
                "12": {
                    "verse_nr": "12",
                    "verse": "Pagsubliek isuna kenka\u2014nga isu ti ay-ayatek unay."
                },
                "13": {
                    "verse_nr": "13",
                    "verse": "Tarigagayko a pagtalinaedek pay koma isuna kaniak, tapno makatulong kaniak bayat iti kinaawanmo, bayat ti pannakaibaludko gapu iti ebanghelio."
                },
                "14": {
                    "verse_nr": "14",
                    "verse": "Ngem saanko a kayat ti agaramid iti aniaman a banag nga awan pammalubosmo. Inaramidko daytoy tapno saan a maaramid ti animan a naimbag gapu ta pinilitka, ngem gapu ta kayatmo nga aramiden daytoy."
                },
                "15": {
                    "verse_nr": "15",
                    "verse": "Nalabit a ti rason a naisina isuna kenka iti apagbiit, ket tapno agsubli kenka iti agnanayon,"
                },
                "16": {
                    "verse_nr": "16",
                    "verse": "Tapno saan laengen isuna a kas tagabu, ngem nangatngato pay ngem tagabu, kas maysa nga ay-ayaten a kabsat\u2014 nangnangruna kaniak, ken ad-adda pay koma kenka, iti lasag ken iti Apo."
                },
                "17": {
                    "verse_nr": "17",
                    "verse": "No ibilangnak ngarud a kas kadua, awatem isuna a kas ti panangawatmo koma kaniak."
                },
                "18": {
                    "verse_nr": "18",
                    "verse": "Ngem no nagbasol isuna kenka, wenno nakautang kenka iti aniaman a banag, siakon ti agbayad iti dayta."
                },
                "19": {
                    "verse_nr": "19",
                    "verse": "Siak, ni Pablo, isuratko daytoy babaen iti bukodko nga ima: Bayadankanto. Saankon nga ipalagip kenka a bulodmo kaniak ti biagmo."
                },
                "20": {
                    "verse_nr": "20",
                    "verse": "Wen, kabsat, ipalubosmo nga agragsakak iti Apo; pabaroem ti pusok kenni Cristo."
                },
                "21": {
                    "verse_nr": "21",
                    "verse": "Adda talgedko maipanggep iti panagtulnogmo, agsuratak kenka, nga ammok nga ad-adu pay ti aramidemto ngem ti dawatek."
                },
                "22": {
                    "verse_nr": "22",
                    "verse": "Maysa pay, mangisaganaka ti siled ti sangaili para kaniak, ta namnamaek a babaen kadagiti karkararagyo ket mapasyarkayonto iti mabiit."
                },
                "23": {
                    "verse_nr": "23",
                    "verse": "Kablaawannaka Ni Epafras a padak a balud kenni Cristo Jesus,"
                },
                "24": {
                    "verse_nr": "24",
                    "verse": "ken kablaawandakayo met da Marcos, Aristarco, Demas, Lucas, a katrabahoak."
                },
                "25": {
                    "verse_nr": "25",
                    "verse": "Sapay koma ta ti parabur ni Apotayo a Jesu-Cristo ti makikaadda iti espirituyo. Amen."
                }
            }
        }
    }
}