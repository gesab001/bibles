{
    "version": "IOB",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Manipud iti panglakayen, para iti napili a babai ken kadagiti annakna, nga ay-ayatek iti kinapudno, ken saan laeng a siak, ngem kasta met dagiti amin a nakaammo iti kinapudno,"
                },
                "2": {
                    "verse_nr": "2",
                    "verse": "gapu iti kinapudno nga agtaltalinaed kadatayo ken adda kadatayo iti agnanayon."
                },
                "3": {
                    "verse_nr": "3",
                    "verse": "Parabur, asi, talna ti addanto kadatayo manipud iti Dios Ama ken manipud kenni Jesu-Cristo nga Anak ti Ama, iti kinapudno ken ayat."
                },
                "4": {
                    "verse_nr": "4",
                    "verse": "Kasta unay ti ragsakko ta nasarakak dagiti dadduma kadagiti annakmo a magmagna iti kinapudno, a kas iti panangawattayo iti daytoy a bilin manipud iti Ama."
                },
                "5": {
                    "verse_nr": "5",
                    "verse": "Ket ita dawatek kenka, babai, saan a kasla nagsuratak kenka iti baro a bilin, ngem addan kadatayo manipud pay idi damo, a rumbeng nga ayatentayo ti maysa ken maysa."
                },
                "6": {
                    "verse_nr": "6",
                    "verse": "Ken daytoy ti ayat, a masapul a magnatayo a maiyannurot kadagiti bilbilinna. Daytoy ti bilin, a nangngegam manipud pay idi damo, a masapul a magnaka iti daytoy."
                },
                "7": {
                    "verse_nr": "7",
                    "verse": "Ta adu dagiti manangallilaw a nagwaras iti lubong, ken saanda a bigbigen nga immay ni Jesu-Cristo iti lasag. Daytoy ti manangallilaw ken ti anti-cristo."
                },
                "8": {
                    "verse_nr": "8",
                    "verse": "Kitaenyo dagiti bagiyo, a saanyo a pukawen dagiti banbanag a nagrigatantayo amin, ngem tapno mabalin a maawatyo ti naan-anay a gungguna."
                },
                "9": {
                    "verse_nr": "9",
                    "verse": "Siasinoman nga aginlalaing ken saan nga agtaltalinaed iti sursuro ni Cristo ket awan kenkuana ti Dios. Isuna nga agtaltalinaed iti sursuro ket adda kenkuana ti Ama ken ti Anak."
                },
                "10": {
                    "verse_nr": "10",
                    "verse": "No adda umay kadakayo ket saanna nga inyeg daytoy a sursuro, saanyo nga awaten isuna iti pagtaenganyo ken saanyo a kablaawan isuna."
                },
                "11": {
                    "verse_nr": "11",
                    "verse": "Ta ti mangkablaaw kenkuana ket makipagpaspaset met kadagiti dakes nga aramidna."
                },
                "12": {
                    "verse_nr": "12",
                    "verse": "Adu dagiti banbanag a kayatko nga isurat para kenka ken saanko a kayat nga isurat dagitoy babaen iti papel ken tinta. Ngem namnamaek a makaumayak kenka ken makisaoak kenka iti rupan-rupa, tapno maan-anay koma ti ragsaktayo."
                },
                "13": {
                    "verse_nr": "13",
                    "verse": "Kabkablaawandaka dagiti annak ti napili a kabsatmo a babbai."
                }
            }
        }
    }
}