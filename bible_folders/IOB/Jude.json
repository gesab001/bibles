{
    "version": "IOB",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ni Judas, maysa nga adipen ni Jesu-Cristo ken kabsat ni Santiago, kadagidiay naayaban, nga ay-ayaten ti Dios Ama, ken nailasin a maipaay kenni Jesu-Cristo:"
                },
                "2": {
                    "verse_nr": "2",
                    "verse": "Umado koma ti asi ken talna ken ayat kadakayo."
                },
                "3": {
                    "verse_nr": "3",
                    "verse": "Patpatgek, kabayatan nga ar-aramidek ti amin a kabaelak nga agsurat kadakayo maipanggep iti agpapada a pannakaisalakantayo, kasapulan nga agsuratak kadakayo tapno pabilgenkayo nga aramidenyo amin a kabaelanyo para iti pammati a namimpinsan a naipaima kadagiti namati."
                },
                "4": {
                    "verse_nr": "4",
                    "verse": "Ta adda dagiti lallaki a nakastrek a sililimed kadakayo\u2014 lallaki a namarkaanen para iti pannakadusa\u2014saanda a nasantoan a lallaki a nangballikug iti parabur ti Diostayo iti kinaderrep, ken nangilibak iti kakaisuna nga Amo ken Apotayo a ni Jesu-Cristo."
                },
                "5": {
                    "verse_nr": "5",
                    "verse": "Ita, tarigagayko a palagipankayo\u2014uray naammoanyon a naan-anay iti naminsan daytoy\u2014nga insalakan ti Apo dagiti tattao manipud iti daga ti Egipto, ngem kalpasanna, dinadaelna met laeng dagidiay saan a namati."
                },
                "6": {
                    "verse_nr": "6",
                    "verse": "Ken kadagiti anghel a saan a nagtalinaed kadagiti bukodda a saad iti turay\u2014ngem pinanawanda ti naiparbeng a pagnaedanda a lugar\u2014ket inkabil ida ti Dios iti agnanayon a pannakakawar, iti naan-anay a kinasipnget, iti panakaukom iti naindaklan nga aldaw."
                },
                "7": {
                    "verse_nr": "7",
                    "verse": "Kasla daytoy iti Sodoma ken Gomorra ken dagiti siudad iti aglawlawda, a nangpabus-oy kadagiti bagbagida iti kinaderrep ken intuloyda ti saan a gagangay a tarigagay. Naiparangda a kas ballaag kadagiti agsagaba iti pannakadusa iti agnanayon nga apuy."
                },
                "8": {
                    "verse_nr": "8",
                    "verse": "Ngem iti isu met laeng a wagas, rinugitan met dagitoy nga agtagtagainep dagiti bagbagida, ken linaksidda ti turay, ken agsasaoda iti pammerdi a maibusor kadagiti addaan iti dayag."
                },
                "9": {
                    "verse_nr": "9",
                    "verse": "Ngem uray pay ni Miguel nga arkanghel, idi makisinsinuppiat isuna iti diablo ken makidangdangadang kenkuana maipanggep ti bagi ni Moises, saan isuna a nagdarasudos a nangisawang iti sasao a mangipakita iti panangukomna iti diablo, no di ket kinunana, \u201cTubngarennaka koma ti Apo!\u201d"
                },
                "10": {
                    "verse_nr": "10",
                    "verse": "Ngem dagitoy a tattao, agisawangda kadagiti pananglais a maibusor iti aniaman a saanda a maawatan. Ket dagiti banbanag a maawatanda\u2014isu dagiti banbanag a gagangayen nga ammo dagiti ayup\u2014dagitoy dagiti nangdadael kadakuada."
                },
                "11": {
                    "verse_nr": "11",
                    "verse": "Asida pay! Ta nagnada iti dalan ni Cain, ken nagbiddutda iti kas iti biddut ni Balaam a gapu iti gungguna. Ket mapukawda a kas kenni Core gapu iti panagsukirna."
                },
                "12": {
                    "verse_nr": "12",
                    "verse": "Dagitoy a tattao dagiti maiyarig iti nailemmeng a dakkel a bato kadagiti padayayo iti ayat, makidaydayada nga awanan bain, mangmanganda laeng para kadagiti bagbagida. Maiyarigda kadagiti ul-ulep nga awanan iti danum, nga ikuykuyog lattan ti angin, kasla da la kadagiti kaykayo nga awan bungana iti panawen nga agleppasen ti kalgaw\u2014namindua a natay, naparut a siraramut\u2014"
                },
                "13": {
                    "verse_nr": "13",
                    "verse": "kasla da la kadagiti nadawel a dalluyon iti baybay, nga ilabutabda dagiti bukodda a pakaibabainan, kaiyariganda dagiti bitbituen nga agalla-alla - isuda dagiti nakaisaganaan ti kinangisit ti sipnget nga awan inggana."
                },
                "14": {
                    "verse_nr": "14",
                    "verse": "Ni Enoc a maikapito iti linya manipud kenni Adan, ket nagipadto iti maipanggep kadakuada, kinunana, \u201cKitaenyo! Umay ti Apo a kaduana dagiti rinibu-ribu a sasantona,"
                },
                "15": {
                    "verse_nr": "15",
                    "verse": "tapno ipatungpalda ti pannakaukom iti amin, ken tapno kednganda dagiti amin a saan a nasantoan kadagiti amin nga ar-aramid a naaramidanda iti saan a nadiosan a wagas, ken gapu kadagiti amin a nagubsang a sasao a naibaga dagiti saan a nasantoan a managbasol a maibusor kenkuana.\u201d"
                },
                "16": {
                    "verse_nr": "16",
                    "verse": "Dagitoy dagiti managtanabutob, managreklamo, a sumursurot kadagiti dakes a tarigagayda, natagari nga agpasindayag, a mangpatpatiray-ok kadagiti dadduma a tattao para iti bukodda a pagimbagan."
                },
                "17": {
                    "verse_nr": "17",
                    "verse": "Ngem dakayo a patpatgek, laglagipenyo dagiti sasao a naisao idi dagiti apostol ti Apotayo a ni Jesu-Cristo."
                },
                "18": {
                    "verse_nr": "18",
                    "verse": "Imbagada kadakayo, \u201cIti maudi a tiempo, addanto dagiti managuyaw a mangsursurot kadagiti bukodda a tartarigagay a saan a nadiosan.\u201d"
                },
                "19": {
                    "verse_nr": "19",
                    "verse": "Parnuayen dagitoy a tattao ti panagsisina, inturayan ida dagiti nainlubungan a tarigagay ken awan kadakuada ti Espiritu."
                },
                "20": {
                    "verse_nr": "20",
                    "verse": "Ngem dakayo a patpatgek, iti panangpabilegyo kadagiti bagbagiyo iti nasantoan unay a pammatiyo, ken iti panagkararagyo iti Espiritu Santo,"
                },
                "21": {
                    "verse_nr": "21",
                    "verse": "agtalinaedkayo iti ayat ti Dios, ken urayenyo ti asi ti Apotayo a ni Jesu-Cristo a mangiyeg kadakayo iti biag nga agnanayon."
                },
                "22": {
                    "verse_nr": "22",
                    "verse": "Ipakitayo ti asi kadagidiay agdua-dua."
                },
                "23": {
                    "verse_nr": "23",
                    "verse": "Isalakanyo dagiti dadduma babaen iti panangrabsutyo kadakuada manipud iti apuy. Kadagiti dadduma, ipakitayo ti asi nga addaan panagbuteng, ket karugityo pay ti kawes a minansaan ti lasag."
                },
                "24": {
                    "verse_nr": "24",
                    "verse": "Ita, kenkuana a makabael a mangilisi kadakayo iti pannakaitibkol, ken mamagtakder kadakayo iti sangoanan ti nadayag nga imatangna, nga awan pakapilawan ken addaan iti naindaklan a rag-o,"
                },
                "25": {
                    "verse_nr": "25",
                    "verse": "iti maymaysa laeng a Dios a mangisalakan kadatayo babaen kenni Jesu-Cristo nga Apotayo, kenkuana ti kinadayag, kinadayaw, kinaturay ken pannakabalin\u2014sakbay ti amin a tiempo, ken ita, ken iti agnanayon nga awan inggana. Amen."
                }
            }
        }
    }
}