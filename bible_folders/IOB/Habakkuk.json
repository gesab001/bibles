{
    "version": "IOB",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ti waragawag a naawat ni Habakkuk a profeta:"
                },
                "2": {
                    "verse_nr": "2",
                    "verse": "\u201cO Yahweh, kasano kabayag ti panagas-asugko, ket saanmo a denggen? Nagkiddawak kenka nga addaan panagbuteng, 'Kinaranggas!' ngem saannak nga isalakan!"
                },
                "3": {
                    "verse_nr": "3",
                    "verse": "Apay nga ipapakkitam kaniak ti kinadakes ken saan nga umno nga aramid? Ti pannakadadael ken kinaranggas ket adda iti sangoanak; adda panagraranget ken rumsua ti panagaapa!"
                },
                "4": {
                    "verse_nr": "4",
                    "verse": "Ngarud, nakapsuten ti linteg, ket saanen nga agbayag ti hustisia iti aniaman a tiempo. Ta pinalawlawan dagiti nadangkes dagiti nalinteg; isu a rimsua ti saan a pudno a hustisia.\u201d Simmungbat ni Yahweh kenni Habakkuk."
                },
                "5": {
                    "verse_nr": "5",
                    "verse": "Kitaem dagiti nasion ket sukimatem ida; maklaat ken masdaawka! Gapu ta sigurado nga umadanin nga aramidek kadagiti aldawmo a saanmonto a patien inton maipadamag kenka daytoy."
                },
                "6": {
                    "verse_nr": "6",
                    "verse": "Ta kitaem! umadanin a patakderek dagiti Caldeo\u2014dayta naulpit ken naranggas a nasion\u2014agmarmartsada iti entero a daga tapno agtagikua kadagiti balay a saanda a kukua."
                },
                "7": {
                    "verse_nr": "7",
                    "verse": "Nakaam-amak ken nakabutbutengda; ti panangukom ken ti kinatan-okda ket agtaud kadakuada!"
                },
                "8": {
                    "verse_nr": "8",
                    "verse": "Naparpardas dagiti kabalioda ngem dagiti leopardo, naparpartak ngem kadagiti lobo iti rabii! Isu a bumaddek dagiti kabalioda, ken aggapu iti nakaad-adayo dagiti kumakabalioda a lallaki\u2014tumayabda a kasla maysa nga agila a magagaran a mangan!"
                },
                "9": {
                    "verse_nr": "9",
                    "verse": "Umayda amin para iti kinaranggas, ti kinaaduda nga umay ket kasla angin iti disierto, ket urnongenda dagiti balud a kasla darat!"
                },
                "10": {
                    "verse_nr": "10",
                    "verse": "Isu a lalaisenda dagiti ari, ket rabrabak laeng kadakuada dagiti mangiturturay! Katkatawaanda ti tunggal sarikedked, ta paggabsuonenda ti daga ket alaenda dagitoy!"
                },
                "11": {
                    "verse_nr": "11",
                    "verse": "Ket lumabas a dagus ti angin; lumabas daytoy\u2014managbasol a lallaki, a ti diosda ket ti kinamaingelda!\u201d Nagdamag ni Habakkuk kenni Yahweh iti maysa pay a saludsod."
                },
                "12": {
                    "verse_nr": "12",
                    "verse": "\u201cSaanka kadi a naggapu iti un-unana a tiempo, O Yahweh a Diosko, a kasasantoan? Saankaminto a matay. Sika O Yahweh ti nangdutok kadakuada para iti panangukom ken sika, a dakkel unay a Bato, ti nangisaad kadakuada para iti panangpalinteg!"
                },
                "13": {
                    "verse_nr": "13",
                    "verse": "Nadalus unay dagiti matam tapno kumita iti dakes, ken saanmo a kabaelan ti kumita iti dakes nga aramid nga addaan pabor; apay ngarud a pabpaburam dagiti mangliliput? Apay a naulimekka kabayatan nga al-alun-onen dagiti nadangkes dagiti nalinlinteg ngem kadakuada?"
                },
                "14": {
                    "verse_nr": "14",
                    "verse": "Pinagbalinmo a kasla ikan iti baybay dagiti tattao, kas kadagiti agkarkarayam a banbanag nga awan ti mangiturturay kadakuada."
                },
                "15": {
                    "verse_nr": "15",
                    "verse": "Iyaonda amin ida babaen iti banniit; iguyodda dagiti tattao kadagiti iket ket urnongenda ida iti iket a pagur-urnonganda. Daytoy ti makagapu no apay nga agragragsakda ken agpukpukkawda a sirarag-o!"
                },
                "16": {
                    "verse_nr": "16",
                    "verse": "Isu nga agidatonda iti iket a pagkalkalapda ken agpuorda pay ti insenso iti iket a pagur-urnonganda, ta dagiti napalukmeg a narungsot nga ayup ti bingayda ken ti nalukmeg a karne ti taraonda!"
                },
                "17": {
                    "verse_nr": "17",
                    "verse": "Ikkatenda kadi ti nagian ti iketda ket ituloyda a papatayen nga awanan asi dagiti nasion?\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Agtakderakto iti pagbanbantayak ket agpuestoak iti torre a pagwanawanan, ket agbantayakto a nasayaat tapno maammoak no ania ti ibagana kaniak ken no ania ti rumbeng nga isungbatko maipapan iti asugko."
                },
                "2": {
                    "verse_nr": "2",
                    "verse": "Simmungbat ni Yahweh kaniak a kinunana, \u201cIsuratmo daytoy a sirmata, ket isuratmo a nabatad kadagiti tapi ti bato tapno makataray ti mangbasa kadagitoy!"
                },
                "3": {
                    "verse_nr": "3",
                    "verse": "Ta ti sirmata ket para iti masakbayan a tiempo ket agsaonto iti kamaudianan, ket saan a mapaay. Uray no mataktak, urayem daytoy! Ta sigurado nga umayto daytoy ket saanto nga agbayag!"
                },
                "4": {
                    "verse_nr": "4",
                    "verse": "Kitaem! Ti tao nga agtaltalek iti kaungganda ket awan pagbanaganna. Ngem ti nalinteg ket agbiagto babaen iti pammatina!"
                },
                "5": {
                    "verse_nr": "5",
                    "verse": "Ta ti arak ket mangliliput iti natangsit nga agtutubo a lalaki tapno saan isuna nga agtulnog, ngem, padpadakkelenna ti kalikagumna a kas iti tanem ken kas iti patay a saan a pulos a mapnek. Ummongenna dagiti amin a nasion a para iti bagina ken ummongenna dagiti amin a tattao para iti bagina."
                },
                "6": {
                    "verse_nr": "6",
                    "verse": "Amin dagitoy a tattao, saandanto ngata a mangusar iti maysa a pangngarig maibusor kenkuana ken pananglais a panangibaga maipapan kenkuana a kunana, 'Asi pay daydiay a mangpaadu iti saanna a kukua! Ta kasano kabayag ti panangpadagsenyo kadagiti naisalda nga innalayo?\u2019"
                },
                "7": {
                    "verse_nr": "7",
                    "verse": "Saanto kadi a tumakder a dagus dagiti agngarngaryet kenka, ken saanto kadi a makariing dagiti mangbutbuteng kenka? Agbalinkanto a biktimada!"
                },
                "8": {
                    "verse_nr": "8",
                    "verse": "Gapu ta sinamsammo ti adu a nasion, samsamandakanto dagiti amin a nabatbati a tattao, gapu iti dara ti lalaki ken ti kinaranggas a naaramid iti daga, ti bario ken dagiti agnanaed iti daytoy."
                },
                "9": {
                    "verse_nr": "9",
                    "verse": "'Asi pay ti agur-urnong kadagiti dakes a gunggona para iti balayna, tapno maisaadna ti umokna iti ngato tapno natalged isuna manipud iti ima ti dakes!'"
                },
                "10": {
                    "verse_nr": "10",
                    "verse": "Nangpartuatka iti pannakaibabain para iti balaymo babaen iti panangdadaelmo iti adu a tattao, ken nagbasolka maibusor iti bagim."
                },
                "11": {
                    "verse_nr": "11",
                    "verse": "Ta umasugto dagiti bato manipud iti pader, ket sumungbatto kadagitoy dagiti pasanggir a kayo."
                },
                "12": {
                    "verse_nr": "12",
                    "verse": "'Asi pay ti mangibangon iti siudad babaen ti dara, ken ti mangibangon ti ili ti kinadangkes!'"
                },
                "13": {
                    "verse_nr": "13",
                    "verse": "Saan kadi a nagtaud kenni Yahweh a Mannakabalin-a ti nagbannugan dagiti tatao ket agpaay iti apuy ken banbannogen dagiti nasion dagiti bagbagida para iti awan?"
                },
                "14": {
                    "verse_nr": "14",
                    "verse": "Ngem, mapnunto ti daga iti pannakaammo ti dayag ni Yahweh kas iti panangabbong dagiti dandanum iti baybay."
                },
                "15": {
                    "verse_nr": "15",
                    "verse": "'Asi pay ti mangmangted iti arak iti kaarrubana, ken sika a mangnaynayun iti sabidong agingga a mabartekmo ida tapno makitam ti kinalamu-lamoda!'"
                },
                "16": {
                    "verse_nr": "16",
                    "verse": "Mapnoankanto iti bain saan ket a dayag! Uminom ka met iti daytoy, ket ipakitam ti kinalamu-lamom! Ti kopa ni Yahweh nga adda iti makannawan nga imana ket dumtengto kenka, ket abbonganto ti pannakaibabain ti dayawmo."
                },
                "17": {
                    "verse_nr": "17",
                    "verse": "Ti kinaranggas a naaramid iti Lebanon ket abbungannakanto, ken ti pannakadadael dagiti narungsot nga ayup ket butbutngennakanto gapu iti dara dagiti lallaki ken gapu iti kinaranggas a naaramid iti daga, kadagiti siudad ken kadagiti amin nga agnanaed sadiay."
                },
                "18": {
                    "verse_nr": "18",
                    "verse": "Ania aya ti magun-odyo iti nakitikitan a ladawan? Ta ti nangikitikit iti daytoy, wenno ti nangaramid iti ladawan manipud iti narunaw a landok ket maysa a mangisursuro iti inuulbod; ta agtaltalek isuna iti mismo nga aramid ti imana idi inaramidna dagitoy nga umel a didios."
                },
                "19": {
                    "verse_nr": "19",
                    "verse": "'Asi pay ti mangibagbaga iti kayo, Bumangonka! Wenno iti naulimek a bato, Tumakderka!' Makaisuro kadi dagitoy a banbanag? Kitaenyo, nakalupkopan daytoy iti balitok ken pirak ngem saan a pulos aganges ti kaungganna."
                },
                "20": {
                    "verse_nr": "20",
                    "verse": "Ngem ni Yahweh ket adda iti nasantoan a templona! Agulimekka iti sangoananna, O amin a daga!\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ti kararag ni Habakkuk a profeta: iti si-gionoth."
                },
                "2": {
                    "verse_nr": "2",
                    "verse": "O Yahweh, nangngegko ti padamagmo ket mabutengak! O Yahweh, aramidem koma manen dagiti aramidmo kadagitoy a tiempo; kadagitoy a tiempo, ipakaammom koma daytoy; lagipem a maasi iti pungtotmo!"
                },
                "3": {
                    "verse_nr": "3",
                    "verse": "Naggapu ti Dios iti Teman, ken ti Nasantoan manipud iti Bantay Paran! (Sela) Inabbongan ti dayagna dagiti langit, ket napno ti daga iti dayawna."
                },
                "4": {
                    "verse_nr": "4",
                    "verse": "Dagiti rayus ti imana ket agranraniag a kas iti lawag, ket sadiay ti pagtaltalinaedan ti pannakabalinna."
                },
                "5": {
                    "verse_nr": "5",
                    "verse": "Napan ti peste iti sangoananna, ken didigra kalpasan dagiti sakana."
                },
                "6": {
                    "verse_nr": "6",
                    "verse": "Timmakder isuna ket rinukodna ti daga; kimmita isuna ket ginungonna dagiti nasion! Uray dagiti agnanayon a bantay ket nargaay, ken nagkurno dagiti saan nga agpatingga a turturod! Saan nga agpatingga ti dalanna!"
                },
                "7": {
                    "verse_nr": "7",
                    "verse": "Nakitak dagiti tolda ti Cusan iti panagsagaba, ket agkinkintayeg ti lupot dagiti tolda iti daga ti Midian."
                },
                "8": {
                    "verse_nr": "8",
                    "verse": "Kaunget kadi ni Yahweh dagiti karayan? Maibusor kadi ti pungtotmo kadagiti karayan, wenno maibusor kadi ti nakaro a pungtotmo iti baybay idi nagsakayka kadagiti kabaliom, ti karuahem a pannakaisalakan?"
                },
                "9": {
                    "verse_nr": "9",
                    "verse": "Inruarmo ti baim nga awan ti abbongna; kinabilam kadagiti pana ti baim! (Sela) Ginuduam ti daga babaen kadagiti karayan."
                },
                "10": {
                    "verse_nr": "10",
                    "verse": "Nakitadaka dagiti bantay ket nagtiritirda gapu iti ut-ot! Naglabas kadakuada dagiti bayakabak ti danum; nagpukkaw ti nauneg a baybay! Impangatona dagiti dalluyonna!"
                },
                "11": {
                    "verse_nr": "11",
                    "verse": "Nagtalinaed ti init ken bulan kadagiti narimbaw a lugarda, ket pimmanaw gapu iti lawag dagiti panam ken ti sumilsileng a lawag ti gayangmo!"
                },
                "12": {
                    "verse_nr": "12",
                    "verse": "Nagpagnapagnaka iti entero a daga iti luksawmo. Rinidismo dagiti nasion gapu iti pungtotmo."
                },
                "13": {
                    "verse_nr": "13",
                    "verse": "Rimmuarka para iti pannakaisalakan dagiti tattaom, para iti pannakaisalakan ti pinulotam! Binurakburakmo ti ulo ti balay ti nadangkes tapno maiparang ti puon ti tengnged! (Sela)"
                },
                "14": {
                    "verse_nr": "14",
                    "verse": "Dinuyokmo ti ulo dagiti mannakigubatna babaen iti bukodna a pana agsipud ta immayda a kasla bagio a mangiwarawara kadakami, ti panagpasindayawda ket maiyarig iti maysa a mangal-alun-on iti nakurapay iti lugar a paglemmengan."
                },
                "15": {
                    "verse_nr": "15",
                    "verse": "Nagdaliasatka iti baybay agraman dagiti kabaliom, ket ginabsuonmo dagiti napegges a dandanum."
                },
                "16": {
                    "verse_nr": "16",
                    "verse": "Nangngegko, ket nagtigerger ti kaunggak! Nagpigerger dagiti bibigko iti uni! Um-umay ti panagrupsa kadagiti tulangko, ken agtigtigergerak bayat iti naulimek a panagur-urayko iti aldaw ti tuok a dumteng kadagiti tattao a nangraut kadakami."
                },
                "17": {
                    "verse_nr": "17",
                    "verse": "Uray no saan nga agrusing ti kayo nga igos ken saan nga agbunga dagiti ubas; uray no agkurangto ti bunga ti kayo nga olibo, ken awan ti taraon nga ipaay dagiti taltalon; uray no maisina ti arban iti kulongan, ken awan ti baka kadagiti pagtaraknan\u2014"
                },
                "18": {
                    "verse_nr": "18",
                    "verse": "Agrag-oak latta kenni Yahweh! Agragsakakto gapu iti Dios ti pannakaisalakanko!"
                },
                "19": {
                    "verse_nr": "19",
                    "verse": "Ti Apo a ni Yahweh ti pigsak, ket aramidenna ti sakak a kas saka ti ugsa ket iturongnak kadagiti nangangato a lugarko! \u2014 Para iti direktor ti musika, kadagiti adda kuerdasna nga instrumentok."
                }
            }
        }
    }
}