{
    "version": "NBTN",
    "book_name": "1 Corinthians",
    "book_nr": "46",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naja, Pawlo, ne nutztuk pal nimuchiwa ititanijtuk ne Mawaltijtuk Yeshu ipanpa itaelewilis Teut, wan ne tuiknew Sostenes,"
                },
                "2": {
                    "verse_nr": "2",
                    "verse": "tiktuktiat ini tajkwilul itech ne sennemit tik Korinto, itech ne teujteuchijtuk tik ne Mawaltijtuk Yeshu, nujnutztuk pal tayulmatit, iwan muchi ne kinutzat ne itukay ne tutajtzin Yeshu Mawaltijtuk nujme, ijtik yejemet wan ijtik tejemet:"
                },
                "3": {
                    "verse_nr": "3",
                    "verse": "ma metzinmaka ne tuteku Teut, wan tutajtzin Yeshu Mawaltijtuk, itetasujtalis wan inejmachnemilis."
                },
                "4": {
                    "verse_nr": "4",
                    "verse": "Senpa nikilwia ne Teut panpadiush anmupanpa ika ne Mawaltijtuk Yeshu metzinmakatuk ne itetasujtalis ne Teut,"
                },
                "5": {
                    "verse_nr": "5",
                    "verse": "pal kiane yaja yawi metzintepewilia muchi tik pajpalabraj wan tik tamatilis,"
                },
                "6": {
                    "verse_nr": "6",
                    "verse": "ijkiunisan ken tay ne inak wan kichijki ne Mawaltijtuk muilwitijtuk ka tejkia ijtik anmejemet."
                },
                "7": {
                    "verse_nr": "7",
                    "verse": "Kiane, anmejemet inte metzinchiwa faltaj nian se tetakulis pal ma shikchiakan ne taneshtilis ipal tutajtzin Yeshu Mawaltijtuk."
                },
                "8": {
                    "verse_nr": "8",
                    "verse": "Wan yaja inas ka anyejyek nian ankichijtiwit tatka tay teyek hasta ma tami muchi tik ne tunal ipal ne tutajtzin ne Mawaltijtuk Yeshu."
                },
                "9": {
                    "verse_nr": "9",
                    "verse": "Yek ne Teut! Yajaya metzinnutztuk ma shisennemikan iwan ne ikunew Yeshu Mawaltijtuk, ne tutajtzin."
                },
                "10": {
                    "verse_nr": "10",
                    "verse": "Ne sesankayu ipal ne sennemit itan Yeshu - Nimetzintajtani, nukniwan, ipanpa ne itukay ne tutajtzin Yeshu Mawaltijtuk, ma shinakan muchi kenha wan ma te shitzayanikan; ma shinakakan pijpiktuk ken sesan tik ne tay anmejemet yultaketzat wan inat."
                },
                "11": {
                    "verse_nr": "11",
                    "verse": "Nukniwan, ne chanejket ipal ne ikal Kloe nechneshtilijtiwit ka anmusumat anmutzalan."
                },
                "12": {
                    "verse_nr": "12",
                    "verse": "Nina uni ika sejse anmejemet ina: &#34;Naja niipal Pawlo&#34;, &#34;Naja niipal Apolos&#34;, &#34;Naja niipal Kepas&#34;, &#34;Naja niipal ne Mawaltijtuk&#34;."
                },
                "13": {
                    "verse_nr": "13",
                    "verse": "Anka mutajkutijtuk ne Mawaltijtuk? Anka Pawlo mucruzpiluj anmumaku? Anka anmumakaket ulyuj tik itukay Pawlo?"
                },
                "14": {
                    "verse_nr": "14",
                    "verse": "Nikilwia ne Teut panpadiush ka te nikmakak ulyuj nian se anmejemet, semaya Crispus wan Gaius,"
                },
                "15": {
                    "verse_nr": "15",
                    "verse": "ma te aka weli ina ka anmumakaket ulyuj tik nutukay!"
                },
                "16": {
                    "verse_nr": "16",
                    "verse": "Nusan nikmakak ulyuj ne chanejket ipal ne ikal Estepanas. Te nikmati su nikmakak seuk ulyuj."
                },
                "17": {
                    "verse_nr": "17",
                    "verse": "Ika ne Mawaltijtuk te nechtitanij pal nitamaka ulyuj sute pal nitayeknawatia; te tik itamatilis palabraj, pal te mukwepa te tatka ipatiw ne icruz ne Mawaltijtuk."
                },
                "18": {
                    "verse_nr": "18",
                    "verse": "Ne palabraj ipal ne cruz, ipal ne puliwit yaja chachalakalis, wan tupal ne timupalewiat yaja itajpal Teut,"
                },
                "19": {
                    "verse_nr": "19",
                    "verse": "ika muijkwilujtuk: &#34;Niaw nikwilewa ne itamatilis ne kimatit wey, wan ne tay kimatit ne mumachtijtiwit naja nikpulus.&#34;"
                },
                "20": {
                    "verse_nr": "20",
                    "verse": "Kan nemi ne kimati wey? Kan ne tajkwiluani? Kan ne tajtani wey ipanpa ini taltikpak? Anka ne Teut te kilwitijtuk ka chachalakalis ne tamatilis ipal ne taltikpak?"
                },
                "21": {
                    "verse_nr": "21",
                    "verse": "Ika, ipanpa ne itamatilis ne Teut ne taltikpak te kishmatki ne Teut iwan tamatilis, kitak yek ne Teut ma kipalewi ne tayulmatit iwan ne chachalakalis ipal ne tanajnawatilis."
                },
                "22": {
                    "verse_nr": "22",
                    "verse": "Ika ne Yudayujmet tajtanit se pal muishmati wan ne Greciajtakamet kitemuat tamatilis."
                },
                "23": {
                    "verse_nr": "23",
                    "verse": "Tejemet titanajnawatiat ne Mawaltijtuk cruzpilujtuk: ipal ne Yudayujmet tatzunchaluas, ipal ne tejtechan chachalakalis;"
                },
                "24": {
                    "verse_nr": "24",
                    "verse": "ipal ne nujnutztuk Yudayujmet wan Greciajtakamet, ne Mawaltijtuk itajpal ne Teut wan itamatilis ne Teut."
                },
                "25": {
                    "verse_nr": "25",
                    "verse": "Ika ne tzuntet ipal ne Teut kimati mas que ne takamet, wan ne kukuyanit ipal ne Teut mas tajtajpaltik que ne takamet."
                },
                "26": {
                    "verse_nr": "26",
                    "verse": "Shikitakan ne anmutanutzalis, nukniwan: ka te mijmiak ne kimatit wey tik inweyka; te mijmiak ne welit wey; te mijmiak ne wejweymet."
                },
                "27": {
                    "verse_nr": "27",
                    "verse": "Ne Teut kishpejpentuk tay ne tzuntet tik ne taltikpak pal kichiwa ma ishpinawakan ne kimatit wey, wan ne Teut kishpejpentuk ne kukuyanit ipal ne taltikpak pal kichiwa ma ishpinawakan ne tajtajpaltik,"
                },
                "28": {
                    "verse_nr": "28",
                    "verse": "wan ne Teut kishpejpentuk ne chijchikitik ipal ne taltikpak wan ne muilwiat ka te tatka inpatiw, yejemet k\u00e1 te tatka, pal kinpulua ne k\u00e1 nemit,"
                },
                "29": {
                    "verse_nr": "29",
                    "verse": "pal kiane ma te muweymati nian se k\u00e1 kipia iweyka tik itachialis ne Teut;"
                },
                "30": {
                    "verse_nr": "30",
                    "verse": "wan ipanpa, anmejemet nemit ijtik ne Mawaltijtuk Yeshu, k\u00e1 tupal ne Teut kikweptuk tamatilis, wan tamelakchiwalis wan tateuchiwalis wan tamakishtilis,"
                },
                "31": {
                    "verse_nr": "31",
                    "verse": "pal muchiwa ijkiunisan ken muijkwilujtuk: &#34;K\u00e1 ne muweymati, tik ne Tajtzin muweymatis.&#34;"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kwak naja niajsik anmutech, nukniwan, te iwan pajpalabraj wey o wey tamatilis nimetzinnawatij ne ichtaka ipal ne Teut,"
                },
                "2": {
                    "verse_nr": "2",
                    "verse": "ika ninak ka te niaw nikmati tatka ijtik anmejemet, sema Yeshu Mawaltijtuk wan yajaya cruzpilujtuk."
                },
                "3": {
                    "verse_nr": "3",
                    "verse": "Wan naja nikukushki wan nimajmawki wan nijtzilikak sujsul anmutech,"
                },
                "4": {
                    "verse_nr": "4",
                    "verse": "wan ne nupalabraj wan ne nutanajnawatilis te nimetzinhilwij iwan pajpalabraj ipal tamatilis sute sema nimetzinhilwitilij iijiu wan itajpal,"
                },
                "5": {
                    "verse_nr": "5",
                    "verse": "pal kiane ma shitayulmatikan te ipanpa itamatilis takamet sute ipanpa itajpal Teut."
                },
                "6": {
                    "verse_nr": "6",
                    "verse": "Ijtik ne ujuksituk kia titanutzat iwan tamatilis: ne itamatilis ini taltikpak te, nian ne itamatilis ne tatuktianimet ipal ini taltikpak k\u00e1 puliwit,"
                },
                "7": {
                    "verse_nr": "7",
                    "verse": "sute titanutzat iwan ne itamatilis Teut ken se ichtaka, ken se inashtuk, tay ne tatuktij ne Teut kwak teuk pejki muchi, pal titzitzinakat,"
                },
                "8": {
                    "verse_nr": "8",
                    "verse": "wan nian se ipal ne tatuktianimet ipal ne taltikpak kimati katka, ika su kimattuskiat, te kicruzpilujtuskiat ne Tajtzin tzitzinaka."
                },
                "9": {
                    "verse_nr": "9",
                    "verse": "Wan ken muijkwilujtuk: &#34;tay ne te aka kitztuk iwan iish nian kikaktuk iwan itakakilis wan nusan te muishtukak tik iyulu takat, tay ne kiekchijtuk ne Teut ipal k\u00e1 ne kitasujtat&#34;,"
                },
                "10": {
                    "verse_nr": "10",
                    "verse": "tejemet techneshtilijtuk ne Teut itech ne Ijiutzin, ika ne Ijiutzin kimati muchi hasta ne tay muilwia ne Teut tik iyulu."
                },
                "11": {
                    "verse_nr": "11",
                    "verse": "Ika k\u00e1 kimati tay kipia se takat tik iyulu, sute ne iijiu uni takat ne nemi ijtik yaja? Wan ijkiuni te aka kimati tay kipia ne Teut tik iyulu sute ne iijiu ne Teut."
                },
                "12": {
                    "verse_nr": "12",
                    "verse": "Tejemet te tikwijtiwit ne iijiu ne taltikpak sute ne Ijiutzin ne kistuk itech ne Teut, pal tikishmatit ne tay techtakulijtuk ne Teut."
                },
                "13": {
                    "verse_nr": "13",
                    "verse": "Wan tay ne titanutzat, te tinat tik pajpalabraj timumachtijtiwit itech itamatilis takat sute tay ne timumachtijtiwit itech Ijiutzin, wan tiksenpepetat tay ipal tuijiu iwan tay ipal tuijiu."
                },
                "14": {
                    "verse_nr": "14",
                    "verse": "Ne takat ne isel itunal kipia te kikwi tay ipal ne Iijiutzin ne Teut, ika ina ka ipal melemet, nian weli kishmati, ika sema iwan tuijiu weli muishketza."
                },
                "15": {
                    "verse_nr": "15",
                    "verse": "K\u00e1 ne kipia iijiu kishketza muchi; wan yajane te aka weli kishketza."
                },
                "16": {
                    "verse_nr": "16",
                    "verse": "K\u00e1 weli kishmati ne itamatilis ne Teut pal ma kilwiti? Tejemet tikpiat ne itamatilis ne Mawaltijtuk."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nukniwan, naja te niwelituya nimetzinnutza ken sejse kipiat iijiu sute ken sejse ipal innakayu, ken sujsulin ipal ne Mawaltijtuk;"
                },
                "2": {
                    "verse_nr": "2",
                    "verse": "nimetzinchichik, te nimetzintakwaltij ika te anwelituyat, wan teuk anwelit ashan,"
                },
                "3": {
                    "verse_nr": "3",
                    "verse": "ika anmejemet sejse ipal anmunakayu kenhayuk. Ika kan nemi anmutzalan kwalan wan musumalis, muita ka anmejemet sejse ipal anmunakayu wan anmuwikat ken takamet,"
                },
                "4": {
                    "verse_nr": "4",
                    "verse": "ika kwak ne se ina: &#34;Naja niipal Pawlo&#34;, wan ne seuk: &#34;Naja niipal Apolos&#34;, kineki ina ka antakamet."
                },
                "5": {
                    "verse_nr": "5",
                    "verse": "K\u00e1 tel Apolos? K\u00e1 Pawlo? Titekitinimet. Tupanpa tayulmatket, sejse ken ne Tajtzin kimakatuk."
                },
                "6": {
                    "verse_nr": "6",
                    "verse": "Naja nitatukak, Apolos atek. K\u00e1 ne tiskalij, yaja ne Teut."
                },
                "7": {
                    "verse_nr": "7",
                    "verse": "Yajika, te tatka nian ne k\u00e1 tatuka nian ne k\u00e1 ateki, sute ne tiskalia: ne Teut."
                },
                "8": {
                    "verse_nr": "8",
                    "verse": "Ne tatuka wan ne ateki sesan. Yawit kikwit sejse ipatiw ipatka ne itekiw sejse,"
                },
                "9": {
                    "verse_nr": "9",
                    "verse": "ika tiisejsentekitini Teut. Imil Teut, ihaciendaj Teut anmejemet."
                },
                "10": {
                    "verse_nr": "10",
                    "verse": "Iwan ne tay ne Teut nechtakulijtuk, ken se wey kalketzani niktukak se tetzilnaj. Seuk kiketza ne kal. Ma kita sejse ken kalketza."
                },
                "11": {
                    "verse_nr": "11",
                    "verse": "Te aka weli kituka ukse tetzilnaj, sema ne mutukak. Yaja Yeshu Mawaltijtuk."
                },
                "12": {
                    "verse_nr": "12",
                    "verse": "Su aka kiketza ijpak ne tetzilnaj iwan teukwit, tumin, kujkusti, kwawit, sakat o ijikshi tatuk,"
                },
                "13": {
                    "verse_nr": "13",
                    "verse": "ne itekiw sejse yawi muita ika ne tunal yawi kineshtia: yawi muneshtia tik tit, wan tit yawi kiejekua pal muita ken ne itekiw sejse."
                },
                "14": {
                    "verse_nr": "14",
                    "verse": "Su naka ne itekiw se, ne kalketzani yawi kikwi ipatiw."
                },
                "15": {
                    "verse_nr": "15",
                    "verse": "Su tata ne itekiw se, ne kalketzani yawi kipulua. Yaja yawi mumakishtia sema ijkiuni, iwan tit."
                },
                "16": {
                    "verse_nr": "16",
                    "verse": "Te ankimatit ka anmejemet iteupantzin Teut wan ne Teut muchantia ijtik anmejemet?"
                },
                "17": {
                    "verse_nr": "17",
                    "verse": "Su aka kishpulua ne iteupantzin ne Teut, ne Teut kishpulus yajane, ika uni tay ipal ne Teut uni teupantzin, wan anmejemet ne."
                },
                "18": {
                    "verse_nr": "18",
                    "verse": "Ma te aka mushijshikua: su se anmejemet muita ka kimati wey tik ini taltikpak, ma muchiwa tzuntet pal mukwepa se k\u00e1 kimati,"
                },
                "19": {
                    "verse_nr": "19",
                    "verse": "ika ne tamatilis ipal ini taltikpak, ipal ne Teut yaja chachalakalis. Ika muijkwilujtuk: &#34;Kinhitzkia ne tamatinit ijtik intajtajpewal.&#34;"
                },
                "20": {
                    "verse_nr": "20",
                    "verse": "Wan ukseujti: &#34;Tutajwan kimati ka te tatka tay ne mutajtaniliat ne tamatinit.&#34;"
                },
                "21": {
                    "verse_nr": "21",
                    "verse": "Yajika, ma te aka muweymati ipanpa takamet. Ika muchi anmupal,"
                },
                "22": {
                    "verse_nr": "22",
                    "verse": "su Pawlo, su Apolos, su Kepas, su taltikpak, su nemilis, su mikilis, su ne ashkan, su ne musta, muchi anmupal."
                },
                "23": {
                    "verse_nr": "23",
                    "verse": "Anmejemet ipal ne Mawaltijtuk. Ne Mawaltijtuk ipal Teut."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ma techishkejketza se ken itejtekitini ne Mawaltijtuk wan kalpianimet ipal ijichtaka Teut."
                },
                "2": {
                    "verse_nr": "2",
                    "verse": "Nikan mutemua ijtik ne kalpianimet ma se muajsi melawak."
                },
                "3": {
                    "verse_nr": "3",
                    "verse": "Nupal tel, su anhinat su naja niyek o te, te kineki ina tatka, nian su ina se kalpuli ipal takamet; naja nusan te nimupepeta nusel,"
                },
                "4": {
                    "verse_nr": "4",
                    "verse": "ika naja te nimumaka cuentaj, melka uni te kineki ina ka naja niyek! K\u00e1 ne ina su niyek, yaja ne Tajtzin."
                },
                "5": {
                    "verse_nr": "5",
                    "verse": "Yajika maka shikchiwakan juzgar achtu ma wiki ne Tajtzin, k\u00e1 yawi kitawilua tay minashtuk tik takumi wan yawi kineshtia tay kinekit ne tuyujyulu, wan kwakuni ne Teut yawi ina ka tiyejyek sejse ika."
                },
                "6": {
                    "verse_nr": "6",
                    "verse": "Muchi uni, nukniwan, ninatuk nupanpa wan ipanpa Apolos ka anmumaku pal anmumachtiat tuwan ini: ma te shiktalikan tatka ijpak ne tay muijkwilujtuk, pal te anmuishpitzat ne se ijpak ne seuk pal ankitenewat ne sekit."
                },
                "7": {
                    "verse_nr": "7",
                    "verse": "Ika k\u00e1 metzishtemua? Tay tikpia tay te metzmakatiwit? Taika timuweymati ken su te metzmakatuskiat?"
                },
                "8": {
                    "verse_nr": "8",
                    "verse": "Anhishwitiwita! Ankipiata wey! Anmukweptiwit tatuktianimet wan tejemet inte! Naja niknekiskia ma ijkia, ika su anmejemet tatuktiskiat, tejemet nusan titatuktiskiat anmuwan!"
                },
                "9": {
                    "verse_nr": "9",
                    "verse": "Ika nimutajtanilia su ne Teut techilwitijtuk ne tijtitanijtuk ken ne tijtipan wan ne yawit mikit, ika timuchijtiwit sejse pal muchi tachiat wan techpakiliat, tanawatianimet wan takamet kenha:"
                },
                "10": {
                    "verse_nr": "10",
                    "verse": "tejemet timejmelemet ipal ne Mawaltijtuk, anmejemet ne kimatit tay muneki muchiwa ipal ne Mawaltijtuk; tejemet te tiwelit tatka, anmejemet ne tajtajpaltik; anmejemet ne yejyek, tejemet te!"
                },
                "11": {
                    "verse_nr": "11",
                    "verse": "Hasta seman kenhayuk timayanat wan tiamikit wan tipejpetznaj wan techchajchaluat wan te tikpiat kal"
                },
                "12": {
                    "verse_nr": "12",
                    "verse": "wan tikujkutiat titekitit iwan tujtumey; techtejtenewat, wan tinat ka wey; techtalultiat, wan muchi tikseliat;"
                },
                "13": {
                    "verse_nr": "13",
                    "verse": "inat tay teyek tupanpa, wan timutajtaweliat; timuchijtiwit ken ijijishtuk ipal muchi wan tajtalmatznaj hasta ashan."
                },
                "14": {
                    "verse_nr": "14",
                    "verse": "Te nikijkwilua ini ma shishpinawakan sute pal nimetzinnawatia ken nupilawan k\u00e1 niktasujta,"
                },
                "15": {
                    "verse_nr": "15",
                    "verse": "ika melka ankipiat miak tamachtiani ipal ne Mawaltijtuk, chiupi anmuteku ankipiat. Naja nimetzinpunijtuk itech ne Mawaltijtuk Yeshu iwan ne yeknawatilis."
                },
                "16": {
                    "verse_nr": "16",
                    "verse": "Nimetzintajtani tel ma shimuchiwakan ken naja."
                },
                "17": {
                    "verse_nr": "17",
                    "verse": "Yajika niktuktijtuk Timoteo anmutech. Yaja nukunew tasujtatuk, wan yulmelawak tik ne Tajtzin. Yaja yawi metzinneshtilia nujnuuj tik ne Mawaltijtuk Yeshu, kenha ken nujme nitamachtia tik muchi ne sejsennemit."
                },
                "18": {
                    "verse_nr": "18",
                    "verse": "Ken su te niajsiskia anmutech muishpitztiwit sejse."
                },
                "19": {
                    "verse_nr": "19",
                    "verse": "Niaw niajsi anmutech talul, su ne Tajtzin kineki, wan niaw nikishmati te ne inpajpalabraj ne muishpitztiwit sute ne intajpal,"
                },
                "20": {
                    "verse_nr": "20",
                    "verse": "ika te tik pajpalabraj nemi ne itatekimakalis ne Teut sute tik itajpal."
                },
                "21": {
                    "verse_nr": "21",
                    "verse": "Tay ankinekit? Ma niajsi anmutech iwan se kwawit o iwan tetasujtalis wan se nuijiu yulyamanik?"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Shikishtikan tatenpan ne kichiwat tay teyek - Nujme mukaki ka tatzinhejenchiwat anmutzalan, wan ka tatzinhejenchiwat ken nian ijtik ne tejtechan muchiwa, hasta se kipia ne isiwaw ne iteku,"
                },
                "2": {
                    "verse_nr": "2",
                    "verse": "wan anmejemet muishpitztiwit! Taika te anmutechtiat mas yek pal muishtia tik anmutajku k\u00e1 ne kichijtuk ijkiuni?"
                },
                "3": {
                    "verse_nr": "3",
                    "verse": "Naja k\u00e1 te ninemi n\u00e9 tik nuweyka, melka ninemi tik nuijiu, ninatuka ken su ninemiskia ma shimusentepewakan tik itukay ne tutajtzin Yeshu anmejemet, wan iwan ne nuijiu, pal antemakat ne k\u00e1 ijkiuni kichijtuk iwan ne Tenewani ma wilewi ne iweyka, pal kiane ma mumakishti ne iijiu yajane tik ne tunal ipal ne Tajtzin."
                },
                "4": {
                    "verse_nr": "4",
                    "verse": "Naja k\u00e1 te ninemi n\u00e9 tik nuweyka, melka ninemi tik nuijiu, ninatuka ken su ninemiskia ma shimusentepewakan tik itukay ne tutajtzin Yeshu anmejemet, wan iwan ne nuijiu, pal antemakat ne k\u00e1 ijkiuni kichijtuk iwan ne Tenewani ma wilewi ne iweyka, pal kiane ma mumakishti ne iijiu yajane tik ne tunal ipal ne Tajtzin."
                },
                "5": {
                    "verse_nr": "5",
                    "verse": "Naja k\u00e1 te ninemi n\u00e9 tik nuweyka, melka ninemi tik nuijiu, ninatuka ken su ninemiskia ma shimusentepewakan tik itukay ne tutajtzin Yeshu anmejemet, wan iwan ne nuijiu, pal antemakat ne k\u00e1 ijkiuni kichijtuk iwan ne Tenewani ma wilewi ne iweyka, pal kiane ma mumakishti ne iijiu yajane tik ne tunal ipal ne Tajtzin."
                },
                "6": {
                    "verse_nr": "6",
                    "verse": "Te yek ne anmumuweymatilis. Anka te ankimatit ka se chiupi shukutishti kichiwa ka kukukisa muchi ne chipusti ipal ne tishti?"
                },
                "7": {
                    "verse_nr": "7",
                    "verse": "Shikijkwanikan ne palantuk shukutishti pal anmuchiwat se yankwik chipusti ken te ankipiat shukutishti. Ne tupaskwaj, ne Mawaltijtuk, nusan mumiktij."
                },
                "8": {
                    "verse_nr": "8",
                    "verse": "Yajika, tikchiwakan ne ilwit, te iwan shukutishti pal ikman nian iwan shukutishti ipal tay palantuk wan te yek, sute iwan ne tamal te kipia shukutishti, ne tamal ipal yulchipakayu wan tejkia."
                },
                "9": {
                    "verse_nr": "9",
                    "verse": "Nimetzinhilwij tik nuamaw ma te shisennemikan iwan tatzinhejenchiwanimet."
                },
                "10": {
                    "verse_nr": "10",
                    "verse": "Te niknekituya nina iwan ne tatzinhejenchiwanimet ipal ini taltikpak, nian iwan ne kielewiat tay tepal wan taitzkiat, nian iwan ne kitennamikit teutzitzinmet; su ijkiuni, munekiskia ma shikisakan ijtik ini taltikpak!"
                },
                "11": {
                    "verse_nr": "11",
                    "verse": "Ashan nimetzinhilwia ma te shisennemikan iwan ne se k\u00e1 munutza tuiknew su yaja tatzinhejenchiwani o kielewia tay tepal o kitennamiki teutzitzinmet o teijilwiani o tawanani o se taitzkia: iwan se ijkiuni, nian shisentakwakan."
                },
                "12": {
                    "verse_nr": "12",
                    "verse": "Ika tay nikneki iwan ne nemit tatenpan pal nina su yejemet yejyek o te? Shinakan su yejyek ne nemit kalijtik."
                },
                "13": {
                    "verse_nr": "13",
                    "verse": "Ne Teut yawi ina su yejyek ne tatenpan nemit. Shikishtikan ijtik anmejemet ne k\u00e1 teyek."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Maka shumet itech ne te tayulmatit pal metzinchiwat juzgar - Su se anmejemet kipia se pal muchiwa juzgar iwan seuk, ankinekit ma metzinchiwakan juzgar ne k\u00e1 te yejyek mas yek que ne tayulmatit?"
                },
                "2": {
                    "verse_nr": "2",
                    "verse": "Anka te ankimatit ka ne tayulmatit yawit kichiwat juzgar ne taltikpak? Wan su ijtik anmejemet yawi muchiwa juzgar ne taltikpak, anka anhinat ka te anyejyek pal inat k\u00e1 yek tik chijchikitik tajtanilis?"
                },
                "3": {
                    "verse_nr": "3",
                    "verse": "Anka te ankimatit ka tiawit tikchiwat juzgar hasta tanawatianimet? Su ijkiuni, taika te welit inat ipanpa ne tay muneki pal timutekipanuat?"
                },
                "4": {
                    "verse_nr": "4",
                    "verse": "Su ankipiat tajtajtanilis ipanpa tay muneki pal mutekipanuat, ken ka ankintaliat sejse k\u00e1 ijtik ne sennemit te kipiat inpatiw?"
                },
                "5": {
                    "verse_nr": "5",
                    "verse": "Nina ka yaja pal anhishpinawat! Kiane, anhinat ka te kanaj anmutzalan nian se kimati wey pal weli kichiwa juzgar ijtik ne ikniwan,"
                },
                "6": {
                    "verse_nr": "6",
                    "verse": "sute se tuiknew kitenewa ukse iiknew, wan te semaya uni, mutaliat ishpan ne te tayulmatit?"
                },
                "7": {
                    "verse_nr": "7",
                    "verse": "Kineki ina ka sujsul anpulijtiwita ika anmunekit muchiwat juzgar se iwan seuk. Mas yek taika te ankiajkawat ma metzinchiwilikan? Mas yek ma shimuajkawakan ma metzinshijshikukan!"
                },
                "8": {
                    "verse_nr": "8",
                    "verse": "Anmejemet tachiwiliat wan tashijshikuat, wan ankichiwat uni iwan anmukniwan."
                },
                "9": {
                    "verse_nr": "9",
                    "verse": "Anka te ankimatit ka ne te yejyek te yawit kipiat ne itatekimakalis ne Teut? Maka shimushijshikukan: nian ne tatzinhejenchiwat, nian ne kitennamikit teutzitzinmet, nian mawiltianimet, nian yajyamanik, nian ne senkuchit iwan se ukich,"
                },
                "10": {
                    "verse_nr": "10",
                    "verse": "nian techtekinimet, nian ne kielewiat tay tepal, nian tawananimet, nian teijilwianimet, nian taitzkianimet kipiasket ne itatekimakalis ne Teut,"
                },
                "11": {
                    "verse_nr": "11",
                    "verse": "wan sejse anmejemet muchi uni katka. Melka uni, anmuishpaktiwit, anmuteuchijtiwit, anmuchijtiwit yejyek tik itukay ne tajtzin Yeshu Mawaltijtuk, wan tik ne iijiutzin ne tuTeut."
                },
                "12": {
                    "verse_nr": "12",
                    "verse": "Shichulukan wejka ne tatzinhejenchiwalis - Niweli muchi; melka uni, te muchi yek. Niweli muchi; melka uni, te weli nechtuktia aka."
                },
                "13": {
                    "verse_nr": "13",
                    "verse": "Ne takwal nemi ipal ne tuijti wan ne tuijti ipal ne takwal. Ne Teut yawi kipulua ne se wan ne seuk. Ne tuweyka te pal titatzinhejenchiwat sute ipal ne Tajtzin, wan ne Tajtzin ipal ne tuweyka."
                },
                "14": {
                    "verse_nr": "14",
                    "verse": "Ne Teut kiskalij ne Tajtzin wan tejemet yawi techiskalia iwan ne itajpal."
                },
                "15": {
                    "verse_nr": "15",
                    "verse": "Te ankimatit ka ne anmuwejweyka tajtakutun ipal ne Mawaltijtuk? Anka niaw nikwi ne tajtakutun ipal ne Mawaltijtuk wan niaw nikwepa tajtakutun ipal se siwapala? Tesu kiane!"
                },
                "16": {
                    "verse_nr": "16",
                    "verse": "Te ankimatit ka k\u00e1 ne musalua itech se siwapala muchiwa sanse iweyka iwan? Ika ina: &#34;ne ujume mukwepasket sanse innakayu&#34;."
                },
                "17": {
                    "verse_nr": "17",
                    "verse": "K\u00e1 ne musalua itech ne Tajtzin muchiwa sanse iijiu."
                },
                "18": {
                    "verse_nr": "18",
                    "verse": "Shichulukan wejka ne tatzinhejenchiwalis! Muchi tay weli tateyekchiwa se nemi tatenpan ne iweyka, wan ne tatzinhejenchiwalis te, yaja kichiwilia teyek ne tuweyka."
                },
                "19": {
                    "verse_nr": "19",
                    "verse": "Anka te ankimatit ka ne anmuweyka iteupantzin ne Ijiutzin ijtik anmejemet, ne ankipiat ika ne Teut metzinmakak wan te anmupal?"
                },
                "20": {
                    "verse_nr": "20",
                    "verse": "Ika metzinkujket ipatka anmupatiw: yajika, shikilwitikan ka wey ne Teut tik ne anmuweyka."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Tay inak ipanpa ne munamiktiat - Ipanpa tay ne annechilwijket: yek nemi ma se takat te kitali ne imey ijpak isiwaw."
                },
                "2": {
                    "verse_nr": "2",
                    "verse": "Semaya ipanpa ne tatzinhejenchiwalis, sejse takat ma kipia isiwaw wan sejse siwat ma kipia ishulejyu."
                },
                "3": {
                    "verse_nr": "3",
                    "verse": "Ne takat ma kikwepili ne isiwaw tay ne kiwikilia, wan ne siwat kenhaya iwan ne ishulejyu."
                },
                "4": {
                    "verse_nr": "4",
                    "verse": "Ne siwat te tatuktia ijpak ne iweyka, tatuktia ne takat; wan kenhaya, ne takat te tatuktia ijpak ne iweyka sute ne siwat."
                },
                "5": {
                    "verse_nr": "5",
                    "verse": "Maka shimuilwikan te, wan su ankichiwat, semaya su ne ujume kinekit ijkiuni ijtik se tiempoj ma shimusewikan ipal teutajtanilis, wan shipewakan senpa pal te ankiejekuat ne Tenewani ipanpa ne anmutaelewilis."
                },
                "6": {
                    "verse_nr": "6",
                    "verse": "Ini tay nina se tay weli muchiwa, te se tay nemi tuktijtuk."
                },
                "7": {
                    "verse_nr": "7",
                    "verse": "Melka niknekiskia su muchi kenhat ken naja, sejse kipia tay kimakatuk ne Teut, ne se ijkiuni, ne seuk ijkiuni."
                },
                "8": {
                    "verse_nr": "8",
                    "verse": "Nikilwia ne te munamiktijtiwit wan ne tea kipiat inshulejyu ika mikik ka yek nemi su nakat ijkiuni;"
                },
                "9": {
                    "verse_nr": "9",
                    "verse": "melka uni, su te kipiat intajpal pal inat te, ma munamiktikan, ika mas yek ma munamiktikan que su tatat."
                },
                "10": {
                    "verse_nr": "10",
                    "verse": "Ini tay nikinhilwia ne munamiktijtiwit; tesu naja nitatuktia sute ne Tajtzin: ma te kiajkawa se siwat ishulejyu,"
                },
                "11": {
                    "verse_nr": "11",
                    "verse": "wan su kiajkawa ma naka kiane, ma te munamikti, wan su te, ma mukwepa itech ishulejyu; wan se takat ma te kiajkawa isiwaw."
                },
                "12": {
                    "verse_nr": "12",
                    "verse": "Ne sejseuk nikinnutza naja, tesu ne Tajtzin: su se tuiknew kipia se isiwaw te tayulmati wan su ne siwat kita yek ma naka iwan, ma te kiajkawa,"
                },
                "13": {
                    "verse_nr": "13",
                    "verse": "wan su se siwat kipia se ishulejyu te tayulmati wan yajini kineki naka iwan, ma te kiajkawa ne ishulejyu."
                },
                "14": {
                    "verse_nr": "14",
                    "verse": "Ika muteuchijtuk ne ishulejyu ne te tayulmati ipanpa ne siwat, wan muteuchijtuk ne isiwaw ne te tayulmati ipanpa ne takat k\u00e1 tuiknew. Su tesu kiane, ne anmupilawan muchiwaskiat sujsusul; ashkan yejemet yejyek."
                },
                "15": {
                    "verse_nr": "15",
                    "verse": "Su ne te tayulmati metzinhajkawa, ma yawi. Su ijkiuni, te muilpijtuk ne takat o ne siwat k\u00e1 tuiknew; ne Teut metzinnutztuk ma shinejmachnemikan."
                },
                "16": {
                    "verse_nr": "16",
                    "verse": "Ika tay tikmati, siwat, su tiaw tikpalewia ne mushulejyu, wan tay tikmati, takat, su tiaw tikpalewia ne musiwaw?"
                },
                "17": {
                    "verse_nr": "17",
                    "verse": "Mas yek, sejse ken kimajmakak ne Tajtzin, sejse ken kinutztuk ne Teut, ijkiuni ma nejnemi. Tik muchi ne sejsennemit nitatuktia kiane."
                },
                "18": {
                    "verse_nr": "18",
                    "verse": "Nemituya yawaltektuk se kwak munutzki? Ma te muajkewa. Kipiatuya itzuntepul? Ma te muyawalteki."
                },
                "19": {
                    "verse_nr": "19",
                    "verse": "Ne tayawaltekilis te tatka wan ne tzuntepul te tatka: semaya ma mupachiwia tay tatuktijtuk Teut."
                },
                "20": {
                    "verse_nr": "20",
                    "verse": "Ma naka sejse ken nemituya kwak munutzki."
                },
                "21": {
                    "verse_nr": "21",
                    "verse": "Munutzki kwak tekitini? Tesu panu tatka yajika! Melka uni, su tiweli timumakishtia, shikchiwa."
                },
                "22": {
                    "verse_nr": "22",
                    "verse": "Ika ne tekitini k\u00e1 munutztuk itech ne Tajtzin, yaja makishtijtuk ipal ne Tajtzin. Wan kenhaya, ne munutztuk ne te nemi itan aka, yaja itekitini ne Mawaltijtuk."
                },
                "23": {
                    "verse_nr": "23",
                    "verse": "Metzinkujtiwit ipatka se anmupatiw; maka shimuchiwakan itekitini takamet."
                },
                "24": {
                    "verse_nr": "24",
                    "verse": "Ken nemituya sejse kwak munutzki, nukniwan, ijkiuni ma naka ipal Teut."
                },
                "25": {
                    "verse_nr": "25",
                    "verse": "Ipanpa ne teuk munamiktijtiwit, te nikpia tatuktilis ipal ne Tajtzin. Melka uni, nikpia se pal nimetzinhilwia, ken ne Tajtzin nechpalewijtuk nitaketza iwan tayulmatilis."
                },
                "26": {
                    "verse_nr": "26",
                    "verse": "Nina tel ka uni yek ipal tay muneki ashan; nina ka yek ma naka se ijkiuni."
                },
                "27": {
                    "verse_nr": "27",
                    "verse": "Su tikpia se musiwaw, maka shimutatemuili timusutuma. Su timusutuntuk itech siwat, maka shiktejtemu siwat."
                },
                "28": {
                    "verse_nr": "28",
                    "verse": "Melka timunamiktia, te tikchijki tay teyek, wan su munamiktia se siwapil, te kichijki tay teyek. Ne kichiwat kiane, yawi kinpitzinia tik inweyka; naja nimetzinpalewia pal tesu."
                },
                "29": {
                    "verse_nr": "29",
                    "verse": "Ini tay nina, nukniwan: ne tunal te nemi wejka. Tik ne tay naka, k\u00e1 ne kipiat insiwawan, ma muchiwakan ken su te kipiaskiat,"
                },
                "30": {
                    "verse_nr": "30",
                    "verse": "wan k\u00e1 ne chukat ken su te chukaskiat, wan k\u00e1 ne pajpakit ken su te pajpakiskiat, wan k\u00e1 ne takuat ken su te kipiaskiat tatka,"
                },
                "31": {
                    "verse_nr": "31",
                    "verse": "wan k\u00e1 ne kikwit tay ipal ne taltikpak, ken su te, ika panu nemi muchi tay kipia ini taltikpak."
                },
                "32": {
                    "verse_nr": "32",
                    "verse": "Nikneki ma te nemi tatka tay ne metzinkakasua. Ne k\u00e1 te munamiktijtuk yulkakasiwi ipanpa ne Tajtzin, wan ken weli kipaktia ne Tajtzin."
                },
                "33": {
                    "verse_nr": "33",
                    "verse": "Ne k\u00e1 munamiktijtuk yulkakasiwi ipanpa ne taltikpak, ken weli kipaktia ne isiwaw."
                },
                "34": {
                    "verse_nr": "34",
                    "verse": "Wan ne siwat ne te munamiktijtuk nusan nemi yulkakasujtuk, wan yulkakasiwi ne siwapil, ipanpa tay ipal ne Tajtzin wan muchi ipal Teut iwan ne iweyka wan ne iijiu. Ne siwat munamiktijtuk yulkakasiwi ipanpa ne taltikpak, ken weli kipaktia ne ishulejyu."
                },
                "35": {
                    "verse_nr": "35",
                    "verse": "Nina ini pal yaja yek anmupal, tesu pal nimetzinhilpia sute pal ma yaja melawak wan pal welit tekitit ipal ne Tajtzin wan ma te shikpiakan tatka taika yujyulmakaskiat."
                },
                "36": {
                    "verse_nr": "36",
                    "verse": "Su aka ina ka te nemi yek ken muwika iwan ne siwapil, su yajini sea uksituk wan nemi pal muchiwa ijkiuni, ma kichiwa ken kielewia: tesu tateyekchiwa; ma munamiktikan."
                },
                "37": {
                    "verse_nr": "37",
                    "verse": "K\u00e1 ne inatuk tik iyulu wan kimati yek, tesu ika muneki sute weli kituktia ne itaelewilis wan kitztuk yek tik iyulu ma naka ijkiuni wan ma te munamikti, yek kichiwas."
                },
                "38": {
                    "verse_nr": "38",
                    "verse": "Kiane, k\u00e1 ne kinamiktia ne isiwapil, yek kichiwa, wan k\u00e1 ne te kinamiktia, mas yek kichiwas."
                },
                "39": {
                    "verse_nr": "39",
                    "verse": "Se siwat muilpijtuk muchi ne tujtunal ne yultuk ne ishulejyu. Su miki ne ishulejyu yaja weli munamiktia iwan k\u00e1 kineki, semaya tik ne Tajtzin."
                },
                "40": {
                    "verse_nr": "40",
                    "verse": "Naja nina ka mas yek su ijkiuni naka. Nina ka naja nusan nikpia iijiu ne Teut."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ne tay mutakulijtuk ne teujteutzitzin - Tay tinat ipanpa ne tay mutakulijtuk ne teujteutzitzin? Tikmatit ka muchi tikpiat tamatilis. Ne tamatilis techishpitza; ne tetasujtalis techketza."
                },
                "2": {
                    "verse_nr": "2",
                    "verse": "Su se ina ka kimati se, teuk kimati ken muneki kimati."
                },
                "3": {
                    "verse_nr": "3",
                    "verse": "Su se kitasujta ne Teut, ne Teut kishmati yajane."
                },
                "4": {
                    "verse_nr": "4",
                    "verse": "Tay tinat ipanpa ne takwal ne mutakulijtuk ne teujteutzitzin? Tikmatit ka nujme te kanaj teutzin nian Teut sute sesan,"
                },
                "5": {
                    "verse_nr": "5",
                    "verse": "melka nemit sejse ne muilwiat teujteutzitzin, anka tik ilwikak, anka ijpak tal, ken nemit miak teutzin wan miak tajtzin,"
                },
                "6": {
                    "verse_nr": "6",
                    "verse": "pero tupal sanse Teut, ne teteku ne itech kistuk muchi, wan tejemet ijtik yaja; wan nusan sanse tajtzin, ne Mawaltijtuk Yeshu, k\u00e1 muchi ipal, wan tejemet ipanpa."
                },
                "7": {
                    "verse_nr": "7",
                    "verse": "Pero te nemi ne tamatilis ijtik muchi. Sejse k\u00e1 kiyulmatit katka ne teutzin, hasta ashan kenhayuk kikwat ken se tay mutakulijtuk se teutzin, wan ken chikitik ne itamatilis, yaja mususulwia."
                },
                "8": {
                    "verse_nr": "8",
                    "verse": "Ne takwal te techtzinkishtia itech ne Teut: nian wey tupatiw su titakwat, nian chiupi tupatiw su te titakwat."
                },
                "9": {
                    "verse_nr": "9",
                    "verse": "Melka uni, shiktalikan cuidadoj iwan uni anmutatuktilis ma te yawi mukwepa se kan mukshichaluat ne melemet,"
                },
                "10": {
                    "verse_nr": "10",
                    "verse": "ika su se metzita taja k\u00e1 tikpia tamatilis kan timutalia titakwa tik ne iteupan, ken yaja kimati chiupi, anka yawi ina ka yaja nusan yawi kikwa ne tay mutakulijtuk ne teutzin,"
                },
                "11": {
                    "verse_nr": "11",
                    "verse": "wan wilewi ne mele ipanpa ne mutamatilis, ne tuiknew k\u00e1 ne Mawaltijtuk mikik ka imaku!"
                },
                "12": {
                    "verse_nr": "12",
                    "verse": "Ijkiuni, ankichiwiliat tay teyek ne tukniwan wan ankitasat ne intamatilis ika yejemet melemet; su ankichiwat ijkiuni, antateyekchiwat iwan ne Mawaltijtuk."
                },
                "13": {
                    "verse_nr": "13",
                    "verse": "Yajika, su se takwal kichiwa ka wetzi nuiknew, te keman niaw nikwa nakat pal te nikchiwa ka wetzi nuiknew."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Naja te ninutekuyu? Te se titanijtuk? Te nikitztuk Yeshu, ne tutajtzin? Anmejemet te nutekiw tik ne Tajtzin?"
                },
                "2": {
                    "verse_nr": "2",
                    "verse": "Su ipal sekit naja te se titanijtuk, anmupal ijkia, ika anmejemet ne nuselloj ipal tetitanilis tik ne Tajtzin."
                },
                "3": {
                    "verse_nr": "3",
                    "verse": "Ini tay ninankilia kwak nechtajtaniliat."
                },
                "4": {
                    "verse_nr": "4",
                    "verse": "Anka te welit titakwat wan tiatit?"
                },
                "5": {
                    "verse_nr": "5",
                    "verse": "Anka te welit tinejnemit iwan se tusiwaw k\u00e1 tuiknew ken ne uksejse titanijtuk wan ne ikniwan ne Tajtzin wan Kepas?"
                },
                "6": {
                    "verse_nr": "6",
                    "verse": "Semaya naja wan Bar-Naba te welit tinat ka te tiawit titekitit?"
                },
                "7": {
                    "verse_nr": "7",
                    "verse": "Katiawel ne tasumani niakeman tasuma wan yajasan mutashtawia isel ne ipatiw? K\u00e1 kituka se mil wan te kikwa ne itakil? Wan k\u00e1 ne tajpia takwalmet wan te kikwa ne ilechayu ne ichkatal?"
                },
                "8": {
                    "verse_nr": "8",
                    "verse": "Anka nina uni ika nitakat? Te ina nusan ijkiuni ne tajtuli?"
                },
                "9": {
                    "verse_nr": "9",
                    "verse": "Muijkwilujtuk tik ne itajtuli Moshe: &#34;Inte shiktzakwa ne iten ne wakash kwak taksa nemi pal tauya.&#34; Tay anhinat, ka ne wajwakash ne kipiat ipatiw ipal ne Teut?"
                },
                "10": {
                    "verse_nr": "10",
                    "verse": "O semaya ina ka tumaku? Ka tumaku muijkwiluj, ka muneki ma talichkwa ne talichkwa ipanpa ne tay tejchia, wan ne tauya ika tejchia ka yawi kikwi chiupi."
                },
                "11": {
                    "verse_nr": "11",
                    "verse": "Su tejemet tiktukatiwit tay ipal ne tuijiu anmupal, anka titajtanit wey su tejemet tikpishkaskiat sejse ipal ne tuweyka tay anmupal?"
                },
                "12": {
                    "verse_nr": "12",
                    "verse": "Su sejseuk welit ijkiuni anmujpak, taika te tejemet? Melka uni, te titajtantiwit tatka; mas yek tikseliat muchi pal te tikchiwat mas uij ne ujti ipal ne iyeknawatilis ne Mawaltijtuk."
                },
                "13": {
                    "verse_nr": "13",
                    "verse": "Te ankimatit ka ne k\u00e1 tekitit tik ne teupan kikwat tay ipal ne teupan wan ne tajpiat ne tikashit kikwit tay ipal ne tikashit?"
                },
                "14": {
                    "verse_nr": "14",
                    "verse": "Wan ijkiuni ne Tajtzin kintuktijtuk ne kinawatiat ne yeknawatilis ma mutekipanukan iwan ne yeknawatilis."
                },
                "15": {
                    "verse_nr": "15",
                    "verse": "Melka uni, naja te nikwijtuk tatka. Nusan te nitajkwilujtuk ini pal ma muchiwa ijkiuni! Mas niknekiskia nimiki que su aka nechishtiliskia tay nikpia pal nimumati wey."
                },
                "16": {
                    "verse_nr": "16",
                    "verse": "Su nitayeknawatia, te nikpia taika nimumati wey ika nikchiwa tay muneki. Ika ay naja! tay nimuchiwaskia su te nitayeknawatiskia!"
                },
                "17": {
                    "verse_nr": "17",
                    "verse": "Ika su nikchiwa uni ika nikneki, nikpiaya nupatiw; wan melka nikchiwa wan te nikneki, nikpia ne tajpialis."
                },
                "18": {
                    "verse_nr": "18",
                    "verse": "Tay nupatiw tel? Yaja ka kwak nitayeknawatia, nitamaka ne yeknawatilis ipatka te tatka, pal te nikwi nupal tay niweli ipanpa ne yeknawatilis."
                },
                "19": {
                    "verse_nr": "19",
                    "verse": "Kiane, melka te ninemi itan aka, nimuchijtuk intekitini muchi pal kiane niweli nikmakishtia miak,"
                },
                "20": {
                    "verse_nr": "20",
                    "verse": "wan ipal ne Yudayujmet nimuchijki ken se Yudayuj pal nikmakishtia Yudayujmet; ipal ne nemit itan tajtuli nimuchijki ken itan tajtuli, melka naja te ninemi itan tajtuli, pal nikmakishtia ne nemit itan tajtuli;"
                },
                "21": {
                    "verse_nr": "21",
                    "verse": "wan ipal ne te nemit itan tajtuli ken se te nemi itan tajtuli (melka naja ijkia ninemi itan itajtuli Teut: ninemi itan itajtuli ne Mawaltijtuk), pal nikmakishtia ne te nemit itan tajtuli;"
                },
                "22": {
                    "verse_nr": "22",
                    "verse": "nimuchijki ipal ne te welit tatka ken se te weli tatka pal nikmakishtia ne te welit tatka. Nimuchijtuk muchi ipal muchi, pal nujme niweli nikpalewia sejse."
                },
                "23": {
                    "verse_nr": "23",
                    "verse": "Muchi ini nikchiwa ipanpa ne yeknawatilis pal naja nusan nikana."
                },
                "24": {
                    "verse_nr": "24",
                    "verse": "Te ankimatit ka ne mutaluanimet muchi mutaluat wan sema se kiana ne premioj? Shimutalukan ijkiuni pal ankianat."
                },
                "25": {
                    "verse_nr": "25",
                    "verse": "Muchi ne muejekuat kipiat itajpal pal inat te iwan muchi. Yejemet kichiwat ijkiuni pal kianat se yawal ne wilewi, wan tejemet ipanpa se te yawi wilewi."
                },
                "26": {
                    "verse_nr": "26",
                    "verse": "Yajika naja nimutalua tesu ken te nikmatiskia; ijkiuni nimusuma, te ken su nikwitekiskia ejekat,"
                },
                "27": {
                    "verse_nr": "27",
                    "verse": "sute nikakasua ne nuweyka wan nikchiwa ka tekiti, pal kwak najasan nitanajnawatia ma te nimuchiwa se k\u00e1 te muita yek."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Te nikneki, nukniwan, ma te shikmatikan ka muchi ne tutejteku nemiket itan ne mishti wan muchi panuket ijtik ne weyat"
                },
                "2": {
                    "verse_nr": "2",
                    "verse": "wan Moshe kinmakak ulyuj muchi tik ne mishti wan ne weyat,"
                },
                "3": {
                    "verse_nr": "3",
                    "verse": "wan muchi kikwajket sanse takwal ipal tuijiu"
                },
                "4": {
                    "verse_nr": "4",
                    "verse": "wan muchi kiuniket sanse at ipal tuijiu: ika atiket itech ne tesual ipal tuijiu ne yajki inhipan. Uni tesual ne Mawaltijtuk."
                },
                "5": {
                    "verse_nr": "5",
                    "verse": "Wan ne Teut te kinhitak yek miak pal yejemet ika mutajkalket tik ne kojtan."
                },
                "6": {
                    "verse_nr": "6",
                    "verse": "Muchi uni panuk ken ejemploj tupal pal tejemet te tikelewikan tay teyek ijkiunisan ken yejemet kichijket,"
                },
                "7": {
                    "verse_nr": "7",
                    "verse": "nian tiktennamikit teutzitzinmet ken sejse yejemet, ken muijkwilujtuk: &#34;Mutalijket ne chinamit takwat wan atit wan muketzket mawiltiat.&#34;"
                },
                "8": {
                    "verse_nr": "8",
                    "verse": "Nusan te titatzinhejenchiwakan ken sejse yejemet kichijket wan tik se tunal wetzket veintitres mil."
                },
                "9": {
                    "verse_nr": "9",
                    "verse": "Nusan te tikejekukan ne Mawaltijtuk ken sejse yejemet kiejekujket wan kujkuat kinwilewat katka."
                },
                "10": {
                    "verse_nr": "10",
                    "verse": "Nusan maka shikikinakakan ken tikmatit ka sejse yejemet kikinakaket wan ne tawilewani kinwilej."
                },
                "11": {
                    "verse_nr": "11",
                    "verse": "Muchi uni panuk inwan ken se ejemploj. Muijkwiluj pal technawatia tejemet ken k\u00e1 ne itamilis ne taltikpak ajsituk tutech."
                },
                "12": {
                    "verse_nr": "12",
                    "verse": "Yajika, k\u00e1 ina ka yaja naka ejkatuk, ma kitali cuidadoj ma te yawi wetzi!"
                },
                "13": {
                    "verse_nr": "13",
                    "verse": "Nian se taejekulis metzinhitzkijtuk sute tay ipal takamet. Yek ne Teut, wan semaya yawi kiajkawa ma metzinhejeku ne tay anwelit, wan yawi kichiwa iwan ne taejekulis nusan ne ujti kan welit anchuluat pal ankiseliat."
                },
                "14": {
                    "verse_nr": "14",
                    "verse": "Neka nina, nukunpawan yektasujtatuk: shinakakan wejka ne teutzintankwaketzalis."
                },
                "15": {
                    "verse_nr": "15",
                    "verse": "Nimetzinhilwia ken sejse kimatit tay muneki muchiwa: shiyultaketzakan anmejemet tay nina."
                },
                "16": {
                    "verse_nr": "16",
                    "verse": "Ne atiluni ipal ne teteuchiwalis ne tikteuchiwat, te ankimatit ka yaja ne tasentepewalis ipal ne iesyu ne Mawaltijtuk? Ne tamal ne tikpitzakuat, te ankimatit ka yaja ne tasentepewalis ipal ne iweyka ne Mawaltijtuk?"
                },
                "17": {
                    "verse_nr": "17",
                    "verse": "Melka timijmiak, tejemet sanse tamal, sanse tuweyka, ika muchi tikwat sanse tamal."
                },
                "18": {
                    "verse_nr": "18",
                    "verse": "Shikita ne Israel tik iweyka: anka yejemet te k\u00e1 ne kikwat ne tejtetakulis ipal ne tikashit?"
                },
                "19": {
                    "verse_nr": "19",
                    "verse": "Tay nina tel? Ka se takulijtuk ipal ne teujteutzitzin kineki ina se? Ka se teutzin kineki ina se?"
                },
                "20": {
                    "verse_nr": "20",
                    "verse": "Tesu, naja nina ka tay ne kitakuliat, ipal nawalmet wan tesu ipal Teut. Te nikneki ma shimusentepewakan iwan nawalmet."
                },
                "21": {
                    "verse_nr": "21",
                    "verse": "Te anwelit atit tik ne iatiluni ne Tajtzin wan tik ne iatiluni ne nawalmet. Te anwelit takwat itech ne imesaj ne Tajtzin wan itech ne imesaj ne nawalmet."
                },
                "22": {
                    "verse_nr": "22",
                    "verse": "Anka tikwalantiat ne Tajtzin? Anka tejemet mas tajtajpaltik que yaja?"
                },
                "23": {
                    "verse_nr": "23",
                    "verse": "Tiwelit muchi; melka uni, te muchi yek. Tiwelit muchi; melka uni, te muchi techketza."
                },
                "24": {
                    "verse_nr": "24",
                    "verse": "Ma te aka kitemu tay yek ipal, sute sejse ma kitemu tay yek tepal."
                },
                "25": {
                    "verse_nr": "25",
                    "verse": "Shikuakan wan shikwakan tay nemi ka tiankis; maka shitajtanikan tatka ipanpa ne tasenmatilis,"
                },
                "26": {
                    "verse_nr": "26",
                    "verse": "ika ipal ne Tajtzin ne tal, wan ipal ne itepewilis."
                },
                "27": {
                    "verse_nr": "27",
                    "verse": "Su se k\u00e1 te tayulmati metzinnutza pal ansentakwat wan su ankinekit ajsit ichan, shikwakan muchi tay metzintaliliat wan maka shitajtanikan ipanpa tasenmatilis."
                },
                "28": {
                    "verse_nr": "28",
                    "verse": "Su metzinhilwia ajaka: &#34;Ini takwal mutakulij ka teupan&#34;, maka shikwakan, ka imaku yajane k\u00e1 taneshtij wan ipanpa ne tasenmatilis:"
                },
                "29": {
                    "verse_nr": "29",
                    "verse": "tesu nikneki nina mutasenmatilis sute ne itasenmatilis ne seuk; ika taika te niweli nikchiwa tay nikneki ipanpa tay ina ne itasenmatilis seuk?"
                },
                "30": {
                    "verse_nr": "30",
                    "verse": "Su naja nina panpadiush ipanpa tay ne nikwa, taika kukujtaketzat ipanpa ne tay ipanpa ninatuk panpadiush?"
                },
                "31": {
                    "verse_nr": "31",
                    "verse": "Yajika, kwak antakwat, kwak anhatit wan kwak ankichiwat muchi, shikchiwakan pal inat ka wey ne Teut."
                },
                "32": {
                    "verse_nr": "32",
                    "verse": "Shimuwikakan ken yek iwan Yudayujmet wan Greciajtakamet kenha, wan nusan iwan ne sennemit ipal Teut,"
                },
                "33": {
                    "verse_nr": "33",
                    "verse": "ijkiunisan ken naja nikchiwa muchi tay muchi kitat yek, tesu pal niktemua tay yek nupal sute ipal muchi, ma mumakishtikan."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Shimuchiwakan ken naja, ijkiunisan ken naja nimuchiwa ken ne Mawaltijtuk."
                },
                "2": {
                    "verse_nr": "2",
                    "verse": "Takamet wan siwatket - Yek ankichijtiwit, ika ankielnamikit muchi tay nupal, wan ankichiwat muchi ijkiunisan ken nimetzinhilwij."
                },
                "3": {
                    "verse_nr": "3",
                    "verse": "Nikneki ma shikmatikan ka ne Mawaltijtuk kitekimaka muchi ne takamet; ne takat kitekimaka isiwaw; ne Teut kitekimaka ne Mawaltijtuk."
                },
                "4": {
                    "verse_nr": "4",
                    "verse": "Su se takat kitajtani Teut o tanutza ipal Teut tzuntzaktuk, kichiwa se pal ishpinawa ne itzuntekun."
                },
                "5": {
                    "verse_nr": "5",
                    "verse": "Su se siwat kitajtani Teut o tanutza ipal Teut wan te nemi tzuntzaktuk, kichiwa se pal ishpinawa ne itzuntekun ika kenha ken su yaja mushintuskia,"
                },
                "6": {
                    "verse_nr": "6",
                    "verse": "ika su te mutzuntzakwa se siwat, ma mutzunshima nusan. Su se siwat nemi pal ishpinawa su mutzunshima, ma mutzuntzakwa."
                },
                "7": {
                    "verse_nr": "7",
                    "verse": "Te yek ma mutzuntzakwa se ukich ika yaja ne itachialis wan ne itzitzinakalis ne Teut. Ne siwat, yaja ne itzitzinakalis wey ne ishulejyu,"
                },
                "8": {
                    "verse_nr": "8",
                    "verse": "ika te kiski ukich itech siwat sute siwat itech ukich,"
                },
                "9": {
                    "verse_nr": "9",
                    "verse": "wan ika ne Teut te kiketzki se ukich ipanpa ne siwat, sute se siwat ipanpa ne ukich."
                },
                "10": {
                    "verse_nr": "10",
                    "verse": "Yajika ne siwat nemi pal kipia tatuktilis ijpak ne itzuntekun ipanpa ne tanawatianimet."
                },
                "11": {
                    "verse_nr": "11",
                    "verse": "Melka uni, te kanaj siwat su te kanaj ukich, nian nemi se ukich su te nemi se siwat, tik ne Tajtzin,"
                },
                "12": {
                    "verse_nr": "12",
                    "verse": "ika ijkiunisan ken ne siwat kiski itech ne ukich, ijkiuni nusan ne ukich nemi ipanpa ne siwat, wan muchi kistuk itech ne Teut."
                },
                "13": {
                    "verse_nr": "13",
                    "verse": "Ijtik anmejemet tay anhinat? Nemi yek ma kinutza ne Teut se siwat k\u00e1 te mutzuntzakwa?"
                },
                "14": {
                    "verse_nr": "14",
                    "verse": "Hasta ne naturalezaj metzinmachtia ka su se takat kipia weyak itzunkal, tesu yek,"
                },
                "15": {
                    "verse_nr": "15",
                    "verse": "wan su se siwat kipia weyak itzunkal, muchi inat ka yek ika yaja kipia ne itzunkal ken tzuntzakka."
                },
                "16": {
                    "verse_nr": "16",
                    "verse": "Su muita se ka kineki tasuma, tejemet te tikchiwat ijkiuni ijtik tejemet nian tik ne isejsennemit ne Teut."
                },
                "17": {
                    "verse_nr": "17",
                    "verse": "Kwak anmusentepewat pal sentakwat - Tik ne tay niaw nitatuktia ashan, te nina ka ankichijtiwit tay yek: kwak anmusentepewat, te yek ankichiwat sute teyek."
                },
                "18": {
                    "verse_nr": "18",
                    "verse": "Pal tipewat, nitakaki ka kwak anmusentepewat tik ne sennemit anmutakutuntiat, wan nina ka achi tejkia,"
                },
                "19": {
                    "verse_nr": "19",
                    "verse": "ika nusan muneki ma muchiwakan sejse sectaj anmutzalan pal kiane yawi muita k\u00e1 ne muitat yek ijtik anmejemet."
                },
                "20": {
                    "verse_nr": "20",
                    "verse": "Yajika, kwak anmusentepewat pal sentakwat, te pal antakwat tik ne iyualu ne Tajtzin:"
                },
                "21": {
                    "verse_nr": "21",
                    "verse": "su sejse kitzkia tay ipal pal kikwa wan ne se mayana wan ne seuk tawana!"
                },
                "22": {
                    "verse_nr": "22",
                    "verse": "Anmukajkal te ankipiat pal takwat wan atit? Ankijilwiat ne isennemit ne Teut wan ankinekit ma ishpinawakan ne te kipiat? Tay niaw nimetzinhilwia? Niaw nina ka nemi yek? Te nina."
                },
                "23": {
                    "verse_nr": "23",
                    "verse": "Naja nimumachtijtuk itech ne Tajtzin ne tay nusan nimetzinmachtijtuk, ka ne tajtzin Yeshu, tik ne tayua kan mutemakak, kikwij se tamal"
                },
                "24": {
                    "verse_nr": "24",
                    "verse": "wan kiteuchij wan kipitzakuj wan inak: &#34;Ini ne nuweyka ne anmupatka. Shikchiwakan ini pal annechelnamikit.&#34;"
                },
                "25": {
                    "verse_nr": "25",
                    "verse": "Nusan kikwij ne atiluni kwak tamik takwa wan inak: &#34;Ini atiluni ne yankwik sentaketzat tik ne nuesyu; shikchiwakan ini, senpa kwak anhatit, pal annechelnamikit.&#34;"
                },
                "26": {
                    "verse_nr": "26",
                    "verse": "Ika senpa kwak ankikwat ini tamal wan anhatit tik ini atiluni, ankinawatiat ne imikilis ne Tajtzin hasta ma wiki."
                },
                "27": {
                    "verse_nr": "27",
                    "verse": "Yajika, k\u00e1 ne kikwa ne tamal wan ati tik ne iatiluni ne Tajtzin, su yaja te kichiwa ken yek, kipia culpaj ipanpa ne iweyka wan ne iesyu ne Tajtzin."
                },
                "28": {
                    "verse_nr": "28",
                    "verse": "Ma tachia se ken yajasan wan ijkiuni ma kikwa ne tamal wan ma ati tik ne atiluni,"
                },
                "29": {
                    "verse_nr": "29",
                    "verse": "ika k\u00e1 ne takwa wan ati wan te kimati ka yaja ne iweyka, yaja kikwa wan kiuni ne tay yawit kichiwa juzgar."
                },
                "30": {
                    "verse_nr": "30",
                    "verse": "Neka ijtik anmejemet miak ankukuyat wan miak nusan miktiwit."
                },
                "31": {
                    "verse_nr": "31",
                    "verse": "Su timuchiwaskiat juzgar tejemetsan, tesu techchiwaskiat juzgar."
                },
                "32": {
                    "verse_nr": "32",
                    "verse": "Ne Tajtzin techchiwa juzgar wan timuwitekit pal kiane te yawit inat ka te tiyejyek iwan muchi ne taltikpak."
                },
                "33": {
                    "verse_nr": "33",
                    "verse": "Yajika nukniwan, kwak anmusentepewat pal sentakwat, shimuchiakan."
                },
                "34": {
                    "verse_nr": "34",
                    "verse": "Su aka mayana, ma takwa ka ichan, pal te anmusentepewat ma shimuchiwakan juzgar. Ne sejseuk nitatuktis kwak niajsi."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Tay ipal ne Ijiutzin: miak takutun, sanse iweyka - Nikneki nimetzinmachtia sejse ipanpa tay ipal ne Ijiutzin."
                },
                "2": {
                    "verse_nr": "2",
                    "verse": "Ankimatit ka katka kwak antejtechan, anmuajkawket muwikat itech ne teujteutzitzin ne te welit taketzat."
                },
                "3": {
                    "verse_nr": "3",
                    "verse": "Neka shikmatikan ka te aka su tanutza tik Iijiutzin Teut weli kichiwa maldictar Yeshu, wan se semaya weli ina &#34;ne Yeshu tajtzin&#34; su tik ne Ijiutzin."
                },
                "4": {
                    "verse_nr": "4",
                    "verse": "Wan nemit tejtetakulis tekenhat; sanse Ijiutzin nemi."
                },
                "5": {
                    "verse_nr": "5",
                    "verse": "Wan nemit tejtekitilis tekenhat; sanse Tajtzin nemi."
                },
                "6": {
                    "verse_nr": "6",
                    "verse": "Wan nemit tutejtekiw tekenhat; sanse Teut tekiti wan kichiwa muchi ijtik muchi tejemet."
                },
                "7": {
                    "verse_nr": "7",
                    "verse": "Ne Ijiutzin muneshtilia sejse ken yek ipal sejse:"
                },
                "8": {
                    "verse_nr": "8",
                    "verse": "mutakulia ne se ipanpa ne Ijiutzin pajpalabraj ipal tamatilis, wan ne seuk pajpalabraj ipal taishmatilis, wan sanse Ijiutzin senpa;"
                },
                "9": {
                    "verse_nr": "9",
                    "verse": "seuk weli tayulmati ipanpa ne Ijiutzin, wan seuk mutakulijtuk ma weli tapajtia, nusan ipanpa uni Ijiutzin;"
                },
                "10": {
                    "verse_nr": "10",
                    "verse": "se weli kichiwa sejse tay wey; seuk weli taketza ipal Teut; se weli ina katiawel ne nawalmet tekenhat; seuk, ken ne tajtaketzalis; wan ukseuk weli kipata tay kinekit inat."
                },
                "11": {
                    "verse_nr": "11",
                    "verse": "Sanse Ijiutzin kichiwa muchi ini; yaja kimajmaka sejse ken yaja kita yek."
                },
                "12": {
                    "verse_nr": "12",
                    "verse": "Ika tikmatit ka tikpiat sanse tuweyka wan yaja kipia miak takutun, wan muchi ne tajtakutun ipal ne tuweyka, melka muchi, yejemet sanse tuweyka. Nusan ne Mawaltijtuk ijkiunisan;"
                },
                "13": {
                    "verse_nr": "13",
                    "verse": "ika muchi tejemet nusan timumakatiwit ulyuj tik sanse iweyka melka ti Yudayujmet wan melka ti Greciajtakamet, su titepaltekitinimet wan su te tikpiat tutekuyu, wan kichijtiwit ka muchi tiatit tik sanse Ijiutzin."
                },
                "14": {
                    "verse_nr": "14",
                    "verse": "Nusan ne tuweyka tesu sanse takutun sute miak."
                },
                "15": {
                    "verse_nr": "15",
                    "verse": "Su ne tukshi inaskia: &#34;Naja te se imey, te niipal ne iweyka!&#34;, anka yajika yaja te ipal ne tuweyka?"
                },
                "16": {
                    "verse_nr": "16",
                    "verse": "Wan su ne tunakas inaskia: &#34;Naja te se iish, te niipal ne iweyka!&#34;, anka yajika yaja te ipal ne tuweyka?"
                },
                "17": {
                    "verse_nr": "17",
                    "verse": "Su muchi ne tuweyka tuish, ken titakakiskiat? Su muchi tunakas, taiwan titajnekuskiat?"
                },
                "18": {
                    "verse_nr": "18",
                    "verse": "Ashan kitalijtuk ne Teut ne tajtakutun sejse ken kinekik tik tuweyka."
                },
                "19": {
                    "verse_nr": "19",
                    "verse": "Su muchi sanse takutun, kan nemiskia ne tuweyka?"
                },
                "20": {
                    "verse_nr": "20",
                    "verse": "Mas yek, mijmiak ne tajtakutun, ne tuweyka sesan."
                },
                "21": {
                    "verse_nr": "21",
                    "verse": "Ne tuish te weli kilwia ne tumey: &#34;Taja te timuneki!&#34; Wan ne tutzuntekun nusan te weli kilwia ne tukshi: &#34;Te timuneki!&#34;"
                },
                "22": {
                    "verse_nr": "22",
                    "verse": "Wan ne tajtakutun ipal ne tuweyka ne muitat ka welit chiupi, hasta mas timunekit,"
                },
                "23": {
                    "verse_nr": "23",
                    "verse": "wan ne tajtakutun ne tinat ka te muitat yek, yejemet tikinyawaluat iwan mas respetoj, wan ne tutajtakutun ne te yejyektzin mukwepat chijchipawak."
                },
                "24": {
                    "verse_nr": "24",
                    "verse": "Ne tutajtakutun yektzin te munekit tatka, wan kwak ne Teut kipikik ne tuweyka kimakak mas wey honor ne takutun mas chiupi ipatiw,"
                },
                "25": {
                    "verse_nr": "25",
                    "verse": "pal kiane te mukwalantiat ne tajtakutun ipal tuweyka, sute sejse tajpia sejse,"
                },
                "26": {
                    "verse_nr": "26",
                    "verse": "wan su se takutun te nemi yek, muchi ne tajtakutun te nemit yek, wan su muweychiwa se takutun, muchi ne tajtakutun yulpakit iwan."
                },
                "27": {
                    "verse_nr": "27",
                    "verse": "Anmejemet iweyka ne Mawaltijtuk, wan sejse anmejemet itajtakutun;"
                },
                "28": {
                    "verse_nr": "28",
                    "verse": "wan k\u00e1 ne Teut kitalijtuk tik ne sennemit, achtu tijtitanijtuk, ne ume taketzanimet, ne yey tamachtianimet, tipan ne welit wey, tipan tejtetakulis ipal tapajtilis, tepalewilis, tatuktilis, tajtaketzalis tekenhat."
                },
                "29": {
                    "verse_nr": "29",
                    "verse": "Anka muchi yejemet tijtitanijtuk? Anka muchi taketzanimet? Anka muchi tamachtianimet? Anka muchi welit wey?"
                },
                "30": {
                    "verse_nr": "30",
                    "verse": "Anka muchi kipiat tejtetakulis ipal tapajtilis? Anka muchi welit tajtaketzalis? Anka muchi kipatat tay kinekit inat?"
                },
                "31": {
                    "verse_nr": "31",
                    "verse": "Ankitemuat ne mas yejyek tetakulis. Tetasujtalis - Mas yek naja nimetzinhilwitia se ujti sujsul yek:"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Melka weli nitanutza tik ne tajtaketzalis ipal takamet wan hasta tanawatianit, su te nikpia tetasujtalis nitzilini ken se tepusti, nitzalani ken se kumit!"
                },
                "2": {
                    "verse_nr": "2",
                    "verse": "Wan melka nitaketza ipal Teut wan nikmati muchi n&#39; ijichtaka wan muchi ne taishmatilis, wan melka nikpia muchi ne tayulmatilis hasta weli nikulinia tejtepet, su te nikpia tetasujtalis, nian tatka nupatiw!"
                },
                "3": {
                    "verse_nr": "3",
                    "verse": "Melka nitamaka muchi nupalwan pal niktakwaltia ne munekit wan nitemaka ne nuweyka pal nimuweymati, su te nikpia tetasujtalis te tatka nechpalewia!"
                },
                "4": {
                    "verse_nr": "4",
                    "verse": "Ne tetasujtalis kiselia muchi; wey iyulu! Ne tetasujtalis te kwalani, te muweynutza, te muishpitza,"
                },
                "5": {
                    "verse_nr": "5",
                    "verse": "te muwika ken te nemi yek, te kitemua tay ipal, te muajkawa mukwalantia, te kishkejketza tay te yek,"
                },
                "6": {
                    "verse_nr": "6",
                    "verse": "te paki ipanpa se tay te melawak sute yulpaki iwan ne yekkaya;"
                },
                "7": {
                    "verse_nr": "7",
                    "verse": "muchi kiselia, muchi kiyulmati, muchi tejchia, muchi kiwika."
                },
                "8": {
                    "verse_nr": "8",
                    "verse": "Ne tetasujtalis te keman wetzi: su teujteutaketzalis, puliwisket, su tajtaketzalis, musewisket, su tajtaishmatilis, mupulusket."
                },
                "9": {
                    "verse_nr": "9",
                    "verse": "Ika sema se takutun tikishmatit wan se takutun titaketzat ipal Teut."
                },
                "10": {
                    "verse_nr": "10",
                    "verse": "Kwak yawi ajsi ne yekajtuk, tay sema tajtakutun yawit panut."
                },
                "11": {
                    "verse_nr": "11",
                    "verse": "Kwak nisulin katka, nitanutza ken se sulin, niyultaketza ken se sulin, nikishkejketza ken se sulin; kwak niweyki hasta nitakat, nikpuluj tay ipal ne sulin."
                },
                "12": {
                    "verse_nr": "12",
                    "verse": "Ika ashan titachiat ijtik se vidrioj ken se tay yuaki; kwakuni, melawka ishpan tuish; ashan nikishmati sejse takutun, kwakuni, nikishmatis yek ken yaja nechishmati."
                },
                "13": {
                    "verse_nr": "13",
                    "verse": "Ashan nakat yey: tayulmatilis, tejchialis, tetasujtalis. Ipal muchi, ne mas wey yaja ne tetasujtalis."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Ne tajtaketzalis wan ne teutaketzalis - Shumet iipan ne tetasujtalis. Shiktemukan tay ipal tuijiu. Sea yek ma shitaketzakan ipal Teut,"
                },
                "2": {
                    "verse_nr": "2",
                    "verse": "ika k\u00e1 ne tanutza tik se taketzalis tesu kinutza takamet sute Teut; te aka kikaki, ina ijichtaka itech ne iijiu."
                },
                "3": {
                    "verse_nr": "3",
                    "verse": "Ne taketza ipal Teut kinnutza takamet pal muskaliat wan mupalewiat wan yulchikawayat."
                },
                "4": {
                    "verse_nr": "4",
                    "verse": "Ne k\u00e1 tanutza tik se taketzalis isel muskalia; ne k\u00e1 taketza ipal Teut kiskalia ne sennemit."
                },
                "5": {
                    "verse_nr": "5",
                    "verse": "Yek ma shitanutzakan muchi tik tajtaketzalis; nikneki mas ma shitaketzakan ipal Teut. Ne teutaketzani mas wey que ne tanutza tik tajtaketzalis su yajini te kinhilwia sejseuk tay kineki ina pal kiane muskalia ne sennemit."
                },
                "6": {
                    "verse_nr": "6",
                    "verse": "Ashan nukniwan, su ajsi anmutech se tanutza tik tajtaketzalis, ken yawi metzinpalewia su te metzinnutza pal metzinneshtilia, o pal ankishmatit, o teutaketza o metzinmachtia?"
                },
                "7": {
                    "verse_nr": "7",
                    "verse": "Nusan ne tay te yultuk wan tzalani ken se pitujchin wan se guitarraj, su te niktzutzuna pal tiwelit tikishmatit ne nojnotaj, ken yawi kimati se tay niktzutzuna o tay nikpitza?"
                },
                "8": {
                    "verse_nr": "8",
                    "verse": "Wan su niktzutzuna se trompetaj ken te mukaki tay niktzutzuna, k\u00e1 yawi kikwi ajarmaj pal musuma?"
                },
                "9": {
                    "verse_nr": "9",
                    "verse": "Ijkiunisan, su anmejemet nusan te antaketzat iwan ne taketzalis ne muneki pal muchi kimatit, ken yawi kimati se tay antanutzat? Antanutzasket ipal ne ejekat!"
                },
                "10": {
                    "verse_nr": "10",
                    "verse": "Tinakan ka sujsul mijmiak te kenhat ne ikupak pak ne taltikpak, wan muchi kipiat inpatiw."
                },
                "11": {
                    "verse_nr": "11",
                    "verse": "Yajika, su te nikmati tay kineki ina ne ikupak, naja nimele ipal ne tanutza wan mele ne tanutza nupal."
                },
                "12": {
                    "verse_nr": "12",
                    "verse": "Ijkiuni anmejemet nusan, k\u00e1 kitemuat tay ipal ne iijiu pal muskalia ne sennemit, shimutatemuilikan ma wey anmupatiw."
                },
                "13": {
                    "verse_nr": "13",
                    "verse": "Yajika, su se tanutza tik se taketzalis, ma kitajtani ne Teut ma weli ina tay kineki ina."
                },
                "14": {
                    "verse_nr": "14",
                    "verse": "Su niknujnutza ne Teut tik se taketzalis, ne nuijiu kinutza; ne nutamatilis te kichiwa tatka."
                },
                "15": {
                    "verse_nr": "15",
                    "verse": "Yajika tel, niaw niknujnutza ne Teut iwan ne nuijiu, niaw niknujnutza iwan ne nutamatilis nusan. Niaw nitakwika iwan ne nuijiu, niaw nitakwika iwan ne nutamatilis nusan."
                },
                "16": {
                    "verse_nr": "16",
                    "verse": "Su te, kwak tiaw titateuchiwa iwan ne muijiu, ne nemi kan muajsit ne melemet ken weli ina amen kwak tami tina panpadiush, su yaja te kimati tay tina?"
                },
                "17": {
                    "verse_nr": "17",
                    "verse": "Melka yek ken taja tina panpadiush, ne seuk te muskalia."
                },
                "18": {
                    "verse_nr": "18",
                    "verse": "Melka ne Teut kichijki ka weli nitanutza tik tajtaketzalis mas que muchi anmejemet,"
                },
                "19": {
                    "verse_nr": "19",
                    "verse": "tik ne sennemit niknekiskia nitanutza makwil palabraj iwan ne nutamatilis pal nikinmachtia sejseuk, wan te sujsul miak palabraj tik se taketzalis."
                },
                "20": {
                    "verse_nr": "20",
                    "verse": "Nukniwan, maka shimuchiwakan ken kunetzitzin tik ne anmutamatilis, sute ipal ne tay teyek shimuchiwakan sujsulin, tik ne anmutamatilis shimuchiwakan wejweymet."
                },
                "21": {
                    "verse_nr": "21",
                    "verse": "Tik ne tajtuli muijkwilujtuk: &#34;Tik tepal tajtaketzalis wan tik tepal tejtenshipal niknutzas ini techan, wan nian ijkiuni nechkakisket, ina Tutajwan.&#34;"
                },
                "22": {
                    "verse_nr": "22",
                    "verse": "Ne tajtaketzalis nemit pal muishmati, tesu ipal ne tayulmatit sute ipal ne te tayulmatit; ne teutaketzalis te nemi ipal ne te tayulmatit sute ipal ne tayulmatit."
                },
                "23": {
                    "verse_nr": "23",
                    "verse": "Yajika su musentepewa muchi ne sennemit kan nemi wan muchi tanutzat tik tajtaketzalis, wan kalakit melemet wan sejse te tayulmatit, anka te yawit inat ka antzujtzunhejekat?"
                },
                "24": {
                    "verse_nr": "24",
                    "verse": "Pero su muchi taketzat ipal Teut wan kalaki se te tayulmati o se mele, muchi yawit kiajajwat, muchi yawit kitajtaniliat;"
                },
                "25": {
                    "verse_nr": "25",
                    "verse": "tay ne minashtuk tik ne iyulu yawi muneshtia, wan ijkiuni yawi mutamuta talchi, yawi mutankwaketza iishpan ne Teut wan yawi ina ka tejkia ka ne Teut nemi ijtik anmejemet."
                },
                "26": {
                    "verse_nr": "26",
                    "verse": "Yajika tel, nukniwan, kwak anmusentepewat, sejse kipia se salmoj, kipia se tamachtilis, kipia se taneshtilis, kipia se taketzalis, kipia se tapatalis: ma muchi muchiwa pal tiskalia."
                },
                "27": {
                    "verse_nr": "27",
                    "verse": "Su tanutzat tik tajtaketzalis, ma kichiwakan semaya ume wan anka yey, tesu mas, wan sejse ika, wan ma ina ajaka tay kineki ina."
                },
                "28": {
                    "verse_nr": "28",
                    "verse": "Su te aka kimati tay kineki ina, ma takaktuk tik ne sennemit; ma tanutza ipal yaja isel wan ipal ne Teut."
                },
                "29": {
                    "verse_nr": "29",
                    "verse": "Ma tanutzakan ume o yey teutaketzani wan ma taishtemukan ne sejseuk."
                },
                "30": {
                    "verse_nr": "30",
                    "verse": "Su muneshtilia seuk k\u00e1 nemi n\u00e9, ma mukawa ne achtu,"
                },
                "31": {
                    "verse_nr": "31",
                    "verse": "ika muchi anwelit taketzat sejse ika pal muchi mumachtiat wan muchi mupalewiat,"
                },
                "32": {
                    "verse_nr": "32",
                    "verse": "wan taketzanimet kintuktiat inhijijiu taketzanimet,"
                },
                "33": {
                    "verse_nr": "33",
                    "verse": "ika ne Teut tesu se Teut ipal kumunilis sute ipal nejmachnemilis. Ken tik muchi ne sejsennemit ipal ne tayulmatit,"
                },
                "34": {
                    "verse_nr": "34",
                    "verse": "ne siwatket tik ne sejsennemit ma tajtakaktuk, ika te kinhajkawat tanutzat; ma tetakamatikan ijkiunisan ken ina ne tajtuli."
                },
                "35": {
                    "verse_nr": "35",
                    "verse": "Su se siwat kineki mumachtia se, ma kitajtanili ne ishulejyu ka ichan, ika nemi pal tishpinawat su se kinutza se siwat tik ne sennemit."
                },
                "36": {
                    "verse_nr": "36",
                    "verse": "Anka anmutech kistuk ne ipalabraj ne Teut? Anka sema anmutech walajsituk?"
                },
                "37": {
                    "verse_nr": "37",
                    "verse": "Su se ina ka yaja teutaketzani o ka kipia Ijiutzin, ma kishkejketza tay ne nimetzinhilwia tik ini tajkwilul, ika ne Tajtzin tatuktij."
                },
                "38": {
                    "verse_nr": "38",
                    "verse": "Su aka te kishmati, ma te kishmatikan."
                },
                "39": {
                    "verse_nr": "39",
                    "verse": "Yajika nukniwan, shiktemukan ma shiteutaketzakan wan su sejse tanutzat tik tajtaketzalis maka shinakan ka te weli."
                },
                "40": {
                    "verse_nr": "40",
                    "verse": "Ma muchiwa muchi ken yek wan ken muneki."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Sejseuk - Nukniwan, shikmatikan ne yeknawatilis ne nimetzinnawatij wan ankikwijket wan iwan annakat;"
                },
                "2": {
                    "verse_nr": "2",
                    "verse": "itech anmumakishtiat su antajpiat, wan su te ankiyulmattiwit pal te tatka."
                },
                "3": {
                    "verse_nr": "3",
                    "verse": "Nimetzinmakak, ne achtu, tay ne naja nusan nikwijtuk: ka ne Mawaltijtuk mikik ipanpa tay tikchijtiwit teyek, ken mujkwiluj,"
                },
                "4": {
                    "verse_nr": "4",
                    "verse": "wan ka mutalpachuj wan ka muketzki kwak panutiwit yey tunal, ken mujkwiluj,"
                },
                "5": {
                    "verse_nr": "5",
                    "verse": "wan ka kiski iishpan Kepas, neman ne majtakti-ume,"
                },
                "6": {
                    "verse_nr": "6",
                    "verse": "tipan iishpan mas que makwil tzunti tukniwan seujti, wan miak pal yejemet nemit kenhayuk, melka ankakeski miktiwit;"
                },
                "7": {
                    "verse_nr": "7",
                    "verse": "tipan kiski iishpan Yakob, neman muchi ne tijtitanijtuk;"
                },
                "8": {
                    "verse_nr": "8",
                    "verse": "ne tipan pal muchi, ken se nestuk kwak te nemituya pal nesi, nuishpan nusan,"
                },
                "9": {
                    "verse_nr": "9",
                    "verse": "ika naja ne mas chikitik ipal ne tijtitanijtuk; te nitatka pal nimunutza titanijtuk ika niktalultij ne sennemit ipal ne Teut."
                },
                "10": {
                    "verse_nr": "10",
                    "verse": "Ipanpa teutasujtalis nimuchijtuk k\u00e1 naja, wan ne Teut nechtasujtak tesu pal te tatka nupatiw, ka nitekittuk mas que muchi - tesu naja sute ne itetasujtalis ne Teut nuwan."
                },
                "11": {
                    "verse_nr": "11",
                    "verse": "Yajika, naja wan yejemet kenha titanajnawatijket wan kenha antayulmatket."
                },
                "12": {
                    "verse_nr": "12",
                    "verse": "Asu munajnawatia ka ne Mawaltijtuk muketztuk kwak miktuya, ken inat ankakeski anmutzalan ka te aka muyulkwepa kwak miktuk?"
                },
                "13": {
                    "verse_nr": "13",
                    "verse": "Su te aka muyulkwepa kwak miktuk, ne Mawaltijtuk nusan te muyulkwepki."
                },
                "14": {
                    "verse_nr": "14",
                    "verse": "Su ne Mawaltijtuk te muyulkwepki, kiane tel te tatka ipatiw ne tutanajnawatilis wan nusan te tatka ipatiw ne anmutayulmatilis!"
                },
                "15": {
                    "verse_nr": "15",
                    "verse": "Kineki ina ka nusan tinatiwit tay te tejkia ipanpa ne Teut, ika tinatiwit ka ne Teut kiketzki ne Mawaltijtuk wan te kiketzki su kiane ka te aka muyulkwepa kwak miktuk,"
                },
                "16": {
                    "verse_nr": "16",
                    "verse": "ika su te aka muyulkwepa, ne Mawaltijtuk nusan te."
                },
                "17": {
                    "verse_nr": "17",
                    "verse": "Wan su te muyulkweptuk ne Mawaltijtuk, ne tay ankiyulmatit te tatka wan annakat iwan muchi tay antateyekchijtiwit."
                },
                "18": {
                    "verse_nr": "18",
                    "verse": "Yajika, ne miktiwit itan ne Mawaltijtuk nusan pulijtiwit."
                },
                "19": {
                    "verse_nr": "19",
                    "verse": "Su semaya tik ini nemilis titejchiat ipanpa ne Mawaltijtuk, tejemet titamakat mas lastimaj que muchi ne takamet!"
                },
                "20": {
                    "verse_nr": "20",
                    "verse": "Ashan muyulkweptuk ne Mawaltijtuk kwak miktuya, ken ne achtu ipal ne mijmiktuk,"
                },
                "21": {
                    "verse_nr": "21",
                    "verse": "ika ken nemi mikilis ipanpa se takat, nusan ipanpa se takat nemi muyulkwepalis,"
                },
                "22": {
                    "verse_nr": "22",
                    "verse": "ika kenha ken muchi yawit mikit ipanpa ne Adam, kiane nusan ipanpa ne Mawaltijtuk muchi yawit muyulkwepat."
                },
                "23": {
                    "verse_nr": "23",
                    "verse": "Sejse kwak muneki: achtu ne Mawaltijtuk, tipan muchi k\u00e1 ipal ne Mawaltijtuk kwak yaja ajsi witz;"
                },
                "24": {
                    "verse_nr": "24",
                    "verse": "neman ne tamilis, kwak yawi temaka ne tatekimakalis iwan ne Teut wan teteku, kwak puliwisket muchi ne tatuktianimet wan muchi k\u00e1 tatekimakat wan welit wey,"
                },
                "25": {
                    "verse_nr": "25",
                    "verse": "ika yaja nemi pal tatekimaka hasta kintalia muchi ne kinekit kijtakuat itan ne ijikshi."
                },
                "26": {
                    "verse_nr": "26",
                    "verse": "Ne tipan ipal yejemet k\u00e1 puliwi, ne mikilis,"
                },
                "27": {
                    "verse_nr": "27",
                    "verse": "ika kitalij muchi itan ne ijikshi. Kwak ina ka muchi mutalijtuk itan itatuktilis, mumati ka kineki ina muchi asunte yajuni k\u00e1 kitalij muchi itan itatuktilis."
                },
                "28": {
                    "verse_nr": "28",
                    "verse": "Kwak tami kitalia muchi itan itatuktilis, kwakuni ne ipiltzin nusan yawi mutalia itan itatuktilis ne kitalia muchi itan itatuktilis, pal kiane ne Teut muchiwa muchi ijtik muchi."
                },
                "29": {
                    "verse_nr": "29",
                    "verse": "Su te, tay kichiwat ne mumakat ulyuj inpanpa ne miktiwit, su ne miktiwit te keman muyulkwepat? Taika muulyujmakat inpanpa tel,"
                },
                "30": {
                    "verse_nr": "30",
                    "verse": "wan taika tisajsaytit senpa wan senpa?"
                },
                "31": {
                    "verse_nr": "31",
                    "verse": "Nimiki mujmusta! Uni tejkia ken ne anmumuweymatilis, nukniwan, ne nikpia tik ne Mawaltijtuk Yeshu, anmutajtzin!"
                },
                "32": {
                    "verse_nr": "32",
                    "verse": "Su nitekwanisunki ken se takat tik Epesos, ken nechpalewia su te muyulkwepat ne miktiwit? Su ijkiuni, titakwakan wan tiatikan, ka musta tiawit timikit!"
                },
                "33": {
                    "verse_nr": "33",
                    "verse": "Maka shimushijshikukan: tukujkunpawan teyek kishpuluat ne yejyek costumbrej."
                },
                "34": {
                    "verse_nr": "34",
                    "verse": "Shimuchiwakan ken muneki wan maka shikchiwakan tay teyek. Ankakeski te kishmatit Teut; nina pal anhishpinawat!"
                },
                "35": {
                    "verse_nr": "35",
                    "verse": "Yawi ina ajaka: &#34;Ken yawit muyulkwepat ne mijmiktuk? Kwak witz, ken iweyka?&#34;"
                },
                "36": {
                    "verse_nr": "36",
                    "verse": "Mele! Ne tay tiktuka te yawi mulini su te miki,"
                },
                "37": {
                    "verse_nr": "37",
                    "verse": "wan ne tay tiktuka, tesu tiktuka ne iweyka tay yawi kipia sute se iish petznaj, tinakan tawial o tay tikneki."
                },
                "38": {
                    "verse_nr": "38",
                    "verse": "Ne Teut kimaka iweyka ken kineki, wan kimaka sejse iish ne iweyka ken ipal."
                },
                "39": {
                    "verse_nr": "39",
                    "verse": "Te muchi kipia kenha inakayu: ne inakayu takamet se wan ne inakayu takwalmet seuk, ne inakayu tujtutut se wan ne inakayu mijmichin seuk."
                },
                "40": {
                    "verse_nr": "40",
                    "verse": "Nusan kipiat iweyka ne nemit ka ilwikak wan ne nemit pak ne tal: ne itawilyu tay ipal ne ilwikak se, wan ne itawilyu tay ipal ne tal seuk:"
                },
                "41": {
                    "verse_nr": "41",
                    "verse": "ne itawilyu ne tunal se, ne itawilyu ne metzti se, wan ne itawilyu ne sitalmet se; itawilyu se sital te kenha ken itawilyu ukse sital."
                },
                "42": {
                    "verse_nr": "42",
                    "verse": "Nusan ijkiuni kwak ne miktiwit muyulkwepat. Mutuka pal wilewi, muyulkwepa pal te keman wilewi."
                },
                "43": {
                    "verse_nr": "43",
                    "verse": "Kwak mutuka, se tay te yek; kwak muyulketza, tzitzinaka. Kwak mutuka, kukuya; kwak muyulkwepa, kipia itajpal."
                },
                "44": {
                    "verse_nr": "44",
                    "verse": "Ne tay mutuka, se iweyka sema kipia itunal; ne tay muyulkwepa, se iweyka kipia iijiu. Su nemi se iweyka kipia itunal, nusan nemi se iweyka kipia iijiu."
                },
                "45": {
                    "verse_nr": "45",
                    "verse": "Hasta muijkwilujtuk ijkiuni: Adam, ne achtu takat, muchijki se almaj yultuk; ne tipan Adam se iijiu tayulkwiltia."
                },
                "46": {
                    "verse_nr": "46",
                    "verse": "Tesu achtu ne kipia iijiu sute ne kipia ialmaj; tipan ne kipia iijiu."
                },
                "47": {
                    "verse_nr": "47",
                    "verse": "Ne achtu takat kiski tik tal, ipal tewti; ne ukse takat kiski ka ilwikak."
                },
                "48": {
                    "verse_nr": "48",
                    "verse": "Ken nemi ne tay ipal tewti, nusan ijkiuni ne tay ipal tewti, wan ken nemi ne tay ipal ilwikak, nusan ijkiuni ne tay ipal ilwikak;"
                },
                "49": {
                    "verse_nr": "49",
                    "verse": "wan ijkiunisan ken tikwikatiwit ne itachialis ne tewti, nusan tiawit tikwikat ne itachialis tay ipal ne ilwikak."
                },
                "50": {
                    "verse_nr": "50",
                    "verse": "Ini nina, nukniwan: ka se ipal nakat wan esti te yawi weli kipia ne itatekimakalis ne Teut, nian se yawi puliwi yawi kipia ne tay te keman wilewi."
                },
                "51": {
                    "verse_nr": "51",
                    "verse": "Nimetzinhilwia ini tay ichtaka: melka muchi tejemet te tiawit timikit, muchi tiawit timupatat"
                },
                "52": {
                    "verse_nr": "52",
                    "verse": "mas talul que ne tuish weli tachia, kwak mukaki ne tipan trompetaj: yawi tzalani ne trompetaj wan ne mijmiktuk muyulkwepasket wan tea keman puliwisket, wan tejemet timupatasket,"
                },
                "53": {
                    "verse_nr": "53",
                    "verse": "ika ini tay puliwi nemi pal mutakentia tik ne tay te yawi puliwi, wan ne tay weli miki tik ne tay te keman miki."
                },
                "54": {
                    "verse_nr": "54",
                    "verse": "Kwak ini tay puliwi yawi mutakentia tik ne tay te yawi puliwi wan ne tay weli miki yawi mutakentia tik ne tay te miki, kwakuni yawi muchiwa tay nemi ijkwilujtuk: &#34;Tamik ne mikilis, mutuluj tik victoriaj!&#34;"
                },
                "55": {
                    "verse_nr": "55",
                    "verse": "Mikilis, kan nemi ne muvictoriaj? Mikilis, kan nemi ne mutzupinka?"
                },
                "56": {
                    "verse_nr": "56",
                    "verse": "Ne itzupinka ne mikilis ne tateyekchijtuk. Ne itajpal ne tateyekchijtuk ne tajtuli."
                },
                "57": {
                    "verse_nr": "57",
                    "verse": "Tikilwikan panpadiush ne Teut ne techmaka ne victoriaj itech ne Tutajtzin Yeshu Mawaltijtuk."
                },
                "58": {
                    "verse_nr": "58",
                    "verse": "Yajika nukniwan yektasujtatuk, shinakakan chijchikawtuk, ma te metzinhijkwani tatka, shikchiwakan wey itekitilis ne Tajtzin senpa, wan shikmatikan ka ne anmutekiw kipia ipatiw ipal ne Tajtzin."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Tami ne tajkwilul - Pal musentepewa ne tumin ipal ne tayulmatit, kenha ken nikintuktijtuk ne sejsennemit ipal Galatia shikchiwakan anmejemet nusan:"
                },
                "2": {
                    "verse_nr": "2",
                    "verse": "tik ne achtu tunal ipal muchi ne sejsemanaj, ma kitali wan ma kiana sejse anmejemet tay yaja weli pal te musentepewa kwak naja niaw niajsi."
                },
                "3": {
                    "verse_nr": "3",
                    "verse": "Kwak niajsi, k\u00e1 ne anhinat ijtik ajamat ka ankitat yek, yejemet niaw niktuktia kiwikat ne anmutetakulis tik Yerushalem."
                },
                "4": {
                    "verse_nr": "4",
                    "verse": "Su muneki ma niaw naja nusan, yasnekit nuwan."
                },
                "5": {
                    "verse_nr": "5",
                    "verse": "Niaw niajsi anmutech kwak nipanu ijtik Macedonia, ika niaw nipanu tik Macedonia."
                },
                "6": {
                    "verse_nr": "6",
                    "verse": "Weli ninaka chiupi anmutech, wan anka niaw ninemi anmuwan hasta tami ne shupan pal kiane annechtuktiat tik ne ujti kwak nikisa pal niaw kanka niasneki,"
                },
                "7": {
                    "verse_nr": "7",
                    "verse": "ika te nikneki nimetzinhita ashan sema kwak niajsi nipashalua; niknekiskia nipanu se nuratoj anmutech, su ne Tajtzin kiajkawa."
                },
                "8": {
                    "verse_nr": "8",
                    "verse": "Niaw ninaka tik Epesos hasta ne ilwit ipal ne Tunal Unpual Majtakti,"
                },
                "9": {
                    "verse_nr": "9",
                    "verse": "ika tapuik nupal se wey tentzakka kan weli nitekiti, wan nusan miak nechtejtenewat."
                },
                "10": {
                    "verse_nr": "10",
                    "verse": "Su ajsi Timoteo, shikitakan ma weli nejmachnemi anmutech wan ma te aka kimujmuti, ika kichiwa nemi ne itekiw ne Tajtzin kenha ken naja."
                },
                "11": {
                    "verse_nr": "11",
                    "verse": "Yajika, ma te aka ina ka te tatka ipatiw. Shiktuktikan nutech tik nejmachnemilis, pal ma yaja wiki nutech, ika nikchia iwan ne nukniwan."
                },
                "12": {
                    "verse_nr": "12",
                    "verse": "Sujsul nimutajtawelij iwan ne tuiknew Apolos ma ajsi anmutech iwan ne tukniwan, wan tesu kinekik ajsi ashan. Yaja yawi witz kwak weli."
                },
                "13": {
                    "verse_nr": "13",
                    "verse": "Shikishpelwikan. Shiyulchikawayakan tik ne tayulmatilis. Shikpiakan anmuvalor wan anmutajpal."
                },
                "14": {
                    "verse_nr": "14",
                    "verse": "Shimuwikakan tik muchi tay anmupal iwan tetasujtalis."
                },
                "15": {
                    "verse_nr": "15",
                    "verse": "Nimetzintajtani, nukniwan: ankimatit ka ne ikniwan Estepanas ne ajachtu ipal Akaia wan mutemakatiwit pal tekitit ipal ne tayulmatit;"
                },
                "16": {
                    "verse_nr": "16",
                    "verse": "anmejemet nusan ma shikintakamatikan muchi ken yejemet k\u00e1 sentekitit wan kujkutiat."
                },
                "17": {
                    "verse_nr": "17",
                    "verse": "Nipaki ika walajsitiwit Estepanas wan Fortunatus wan Akaikos, ika kitentiwit tay anmejemet te annemituyat;"
                },
                "18": {
                    "verse_nr": "18",
                    "verse": "ika kichijtiwit ka musewia ne nuijiu wan anmuijiu. Yajika tel, shikinhishmatikan muchi yejemet."
                },
                "19": {
                    "verse_nr": "19",
                    "verse": "Metzintajpaluat ne sejsennemit ipal Asia. Sujsul metzintajpalua tik ne Tajtzin Aquila, wan Prisca, iwan ne sennemit ka inchan."
                },
                "20": {
                    "verse_nr": "20",
                    "verse": "Metzintajpaluat muchi ne tukniwan. Shimutajpalukan wan shimutennamikikan ken tayulmatinimet."
                },
                "21": {
                    "verse_nr": "21",
                    "verse": "Naja Pawlo nikijkwilua ini iwan ne numey pal nimetzintajpalua."
                },
                "22": {
                    "verse_nr": "22",
                    "verse": "Su aka te kitasujta ne Tajtzin, ma muchiwa maldictar. Tutajtzin witz!"
                },
                "23": {
                    "verse_nr": "23",
                    "verse": "Ma nemi ne teutasujtalis ipal ne tajtzin Yeshu anmuwan."
                },
                "24": {
                    "verse_nr": "24",
                    "verse": "Ne nutetasujtalis shikpiakan muchi tik ne Mawaltijtuk Yeshu."
                }
            }
        }
    }
}