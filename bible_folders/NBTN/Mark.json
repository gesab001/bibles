{
    "version": "NBTN",
    "book_name": "Mark",
    "book_nr": "41",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Yojan tanutza wan kinmaka ulyuj miak - Nikan pewa ne yeknawatilis ipal Yeshu ne Mawaltijtuk, ne itelpuch ne Teut,"
                },
                "2": {
                    "verse_nr": "2",
                    "verse": "ken nemi tawawasujtuk tik ne iamaw ne taketzani Ishaya kan ina: Naja niktuktia nutanawatiani muishpan pal kiekchiwa mupal ne ujti."
                },
                "3": {
                    "verse_nr": "3",
                    "verse": "Se tzajtzi tik ne kojtan: &#34;Shiujpetawakan ipal Tutajwan, shikmelawakan kan taksa witz!&#34;"
                },
                "4": {
                    "verse_nr": "4",
                    "verse": "Nemik Yojan ne teulyujmaka tik ne kojtan tanajnawatia teulyujmakalis ipal yulpatalis ma mutapupulwi tay titateyekchijtiwit,"
                },
                "5": {
                    "verse_nr": "5",
                    "verse": "wan ajsit katka ne takamet wan siwatket pal Yudaya wan muchi ne Yerushalemchanejket, wan yaja kinmaka katka ulyuj tik ne apan Yarden, wan yejemet kiyulkwitiat katka tay kichiwket teyek."
                },
                "6": {
                    "verse_nr": "6",
                    "verse": "Ne Yojan mutzakwa katka iwan iujmiu camelloj tik iteputzta wan se cinchoj ipal kwetashti tik itajku, wan kikwa katka chajchapulin wan kojtannekti,"
                },
                "7": {
                    "verse_nr": "7",
                    "verse": "wan kwak tanajnawatia, ina katka: \u2014Witz nuipan ukseuk mas tajpaltik que naja, naja te nitatka pal nimupatachua niksutuma nian ne iishmekayu ne ikak!"
                },
                "8": {
                    "verse_nr": "8",
                    "verse": "Naja nimetzinmakak ulyuj tik at, yajane yawi metzinmaka ulyuj tik ne Ijiutzin."
                },
                "9": {
                    "verse_nr": "9",
                    "verse": "Tik uni tujtunal Yeshu kiski Nazaret, tik Galilaya, wan ajsik mumaka ulyuj tik ne apan itech Yojan."
                },
                "10": {
                    "verse_nr": "10",
                    "verse": "Wan nemanha, kwak nemituya kisa tik ne at, kitak tapui ne ilwikak wan ijpak waltemu ne Ijiutzin ken se wilut"
                },
                "11": {
                    "verse_nr": "11",
                    "verse": "wan mukakik ka ikajku: \u2014Taja tinutelpuch yektasujtatuk, taja nimetzita yek."
                },
                "12": {
                    "verse_nr": "12",
                    "verse": "Wan nemanha ne Ijiutzin kituktij Yeshu ka kojtan,"
                },
                "13": {
                    "verse_nr": "13",
                    "verse": "wan nemik unpual tunal tik ne kojtan wan ne Tenewani kiejekuj, wan nemik itzalan tekwanimet; wan ne tanawatianimet kitekipanuat."
                },
                "14": {
                    "verse_nr": "14",
                    "verse": "Pewa itekiw Yeshu - Kwak kitzakket Yojan, Yeshu yajki Galilaya tanajnawatia ne yeknawatilis ipal ne Teut"
                },
                "15": {
                    "verse_nr": "15",
                    "verse": "wan ina: \u2014Yekawki ne horaj, wan ne itatekimakalis ne Teut nemia nikansan! Shimuyulpatakan, wan shikmatikan ne yeknawatilis!"
                },
                "16": {
                    "verse_nr": "16",
                    "verse": "Keman pashalua nemi iten ne weyat pal Galilaya, kitak Shimon wan Andreas ne iikaw matamimat, ika mijmichitzkianimet,"
                },
                "17": {
                    "verse_nr": "17",
                    "verse": "wan ne Yeshu kinhilwij: \u2014Nikan nuipan naja! Niaw nikchiwa ma shimukwepakan takaitzkianimet!"
                },
                "18": {
                    "verse_nr": "18",
                    "verse": "Wan kiajkawket ne majmatat wan senyajket iwan."
                },
                "19": {
                    "verse_nr": "19",
                    "verse": "Wan yajki ukchiupi, wan kitak Yakob ikunew Zabday, wan Yojan ne iikaw, kwak yejemet nusan nemituyat ijtik ne inbarcoj kipikit inmajmataw."
                },
                "20": {
                    "verse_nr": "20",
                    "verse": "Wan kinnutzki, wan kiajkawket Zabday, ne inteku, tik ne barcoj wan ne tekitinimet, wan yajket iwan."
                },
                "21": {
                    "verse_nr": "21",
                    "verse": "Tik ne kalsennemit pal Kaparnajum - Wan yawit ka se techan itukay Kaparnajum, wan nemanha, ne tunal ipal sewilis kwak yaja kalaki tik ne kalsennemit tamachtia,"
                },
                "22": {
                    "verse_nr": "22",
                    "verse": "muchi ishpuyawit katka iwan ne itamachtilis ika yaja tamachtia katka ken se tatuktia, te ken kichiwat katka ne tajkwiluanimet."
                },
                "23": {
                    "verse_nr": "23",
                    "verse": "Nemanha nemik tik ne kalsennemit se takat kipia se nawal teyek, wan pejki tzajtzi,"
                },
                "24": {
                    "verse_nr": "24",
                    "verse": "ina: \u2014Tay tikneki tuwan, Yeshu pal Nazaret? Tiwalaj titechpulua? Nikmati k\u00e1 taja: taja tiipal ne Teut!"
                },
                "25": {
                    "verse_nr": "25",
                    "verse": "Wan Yeshu kiajwak wan inak: \u2014Shitakaktuk wan shalkisa!"
                },
                "26": {
                    "verse_nr": "26",
                    "verse": "Wan ne nawal teyek kijtzilikaltij ne takat wan tzajtzik wey, wan kiski."
                },
                "27": {
                    "verse_nr": "27",
                    "verse": "Wan muchi ishpuyawket, mutajtaniliat: \u2014Tay ini yankwik tamachtilis? Kipia tatuktilis hasta weli kituktia nawalmet teyek, wan yejemet kitakamatit..."
                },
                "28": {
                    "verse_nr": "28",
                    "verse": "Wan mupatawki uni chachalaka nujme Galilaya."
                },
                "29": {
                    "verse_nr": "29",
                    "verse": "Tanajnawatia wan tapajtia nujme Galilaya - Wan nemanha kwak kisket tik ne kalsennemit, kalakket inchan Shimon wan Andreas inwan Yakob wan Yojan."
                },
                "30": {
                    "verse_nr": "30",
                    "verse": "Ne inan ne isiwaw Shimon nemituya wetztuk, kipiatuya tutunkayu wan kilwijket ka yaja kukuya."
                },
                "31": {
                    "verse_nr": "31",
                    "verse": "Wan ajsik, kikwij ne imey wan kiketzki, wan ne tutunkayu kiajkaw wan ne siwat mutalij kintakwaltia."
                },
                "32": {
                    "verse_nr": "32",
                    "verse": "Kwak tayuakik wan kalak ne tunal, kalinwikaket muchi k\u00e1 inte nemituyat yek wan ne nawalpiat,"
                },
                "33": {
                    "verse_nr": "33",
                    "verse": "wan musenputzujket muchi ne techanchanejket tik ne tenkal,"
                },
                "34": {
                    "verse_nr": "34",
                    "verse": "wan yaja kipajtij miak kipiatuyat ankakeski inkukulisyu, wan kishtij nawalmet teyek, wan te kinhajkaw taketzat ne nawalmet ika yejemet kishmatit katka k\u00e1 yaja."
                },
                "35": {
                    "verse_nr": "35",
                    "verse": "Wan peyna ka tapuyawa yaja muketzki wan kiski isel ka kojtan wan nemik ikuni kinujnutza ne Teut,"
                },
                "36": {
                    "verse_nr": "36",
                    "verse": "wan Shimon wan ne ikunpawan yajket iipan"
                },
                "37": {
                    "verse_nr": "37",
                    "verse": "wan kiajsiket wan kilwiat ka muchi kitejtemuat,"
                },
                "38": {
                    "verse_nr": "38",
                    "verse": "wan yaja kinhilwia: \u2014Tiawit ukse ujti ka sejseuk techan pal nitanajnawatia nusan ikuni, ika yajika niwalaj."
                },
                "39": {
                    "verse_nr": "39",
                    "verse": "Wan tanajnawatij yajki nujme Galilaya tik ne kajkalsennemit wan kishtij yajki nawalmet teyek."
                },
                "40": {
                    "verse_nr": "40",
                    "verse": "Wan se shinpia mutajtawelia witz wan mutankwaketza wan kilwia: \u2014Su tikneki weli tinechpajtia!"
                },
                "41": {
                    "verse_nr": "41",
                    "verse": "Wan kikukuj iyulu Yeshu wan kimelawki ne imey wan kimatukak wan ina: \u2014Nikneki. Shimupajti."
                },
                "42": {
                    "verse_nr": "42",
                    "verse": "Wan yajki ne ishinyu nemanha, wan mupajtija."
                },
                "43": {
                    "verse_nr": "43",
                    "verse": "Wan kilwij: &#34;Shiawa!&#34; Wan kiajwak"
                },
                "44": {
                    "verse_nr": "44",
                    "verse": "wan ina: \u2014Shikita, maka shikilwi aka tatka! Semaya shu-shikilwitili ne palej wan shiktakuli tay tatuktij Moshe ika timupupujtuk ma kitakan."
                },
                "45": {
                    "verse_nr": "45",
                    "verse": "Yajuni kiski wan pejki kinnajnawatia miak tay panutuk, yajika Yeshu tea welituya kalaki tik ne techan tik itachialis muchi, sute tik ne kojtan panuk, wan pejket witzet nujme kitemuat."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Yeshu tetapupulwia wan tapajtia - Mukwepki Kaparnajum, wan takakket miak ka nemi ichan"
                },
                "2": {
                    "verse_nr": "2",
                    "verse": "wan musentepewket ka n\u00e9 hasta tea weli kalaki nian aka tik ne tenkal, wan yaja kinnawatij ne palabraj."
                },
                "3": {
                    "verse_nr": "3",
                    "verse": "Wan nawi takat kisajsakat witzet se kukuya ijpak se tapech ka te welituya mijkwani,"
                },
                "4": {
                    "verse_nr": "4",
                    "verse": "wan te welituyat kipanultiat ika n\u00e9 nemituyat mijmiak. Yajika kitapujket ne itzunpan ne kal wan kitemultijket ne tapech ijtik ne kuyuntuk iwan ne kukuyani."
                },
                "5": {
                    "verse_nr": "5",
                    "verse": "Kwak kitak ne Yeshu intayulmatilis, kilwij ne kukuya: \u2014Nupipil, mutapupulwia tay titateyekchiwki."
                },
                "6": {
                    "verse_nr": "6",
                    "verse": "Ikuni nemituyat muejmuetztuk sejse tajkwiluani ne inat tik inyujyulu:"
                },
                "7": {
                    "verse_nr": "7",
                    "verse": "&#34;Ken kukujtaketza yajini ijkiuni! K\u00e1 weli kitapupulwia tay titateyekchiwtiwit? Semaya se: ne Teut!&#34;"
                },
                "8": {
                    "verse_nr": "8",
                    "verse": "Wan ne Yeshu kimatki ka yejemet inat nemit uni tik inyujyulu wan kinhilwij: \u2014Tay uni anhinat ijtik anmuyujyulu?"
                },
                "9": {
                    "verse_nr": "9",
                    "verse": "Katiawel mas uij? Ma nikilwi: &#34;mutapupulwia tay titateyekchiwki&#34; o ma nikilwi: &#34;shimuketza, shikana mutapech wan shinejnemi&#34;?"
                },
                "10": {
                    "verse_nr": "10",
                    "verse": "Pal ankimatit ka ne Itelpuch ne Takat weli kitapupulwia ne tateyekchiwtuk ijpak ne tal, kilwia ne kukuyani:"
                },
                "11": {
                    "verse_nr": "11",
                    "verse": "Nimetzilwia: shimuketza, shikana ne mutapech wan shu ka muchan!"
                },
                "12": {
                    "verse_nr": "12",
                    "verse": "Wan muketzki nemanha wan kianki ne itapech wan yajki, wan ishpuyajket muchi wan inat ka ne Teut wey, wan inat: \u2014Te keman tikitaket tatka ijkiuni!"
                },
                "13": {
                    "verse_nr": "13",
                    "verse": "Ichan Lewi - Yaja kiski ukseujti pashalua iten ne at, wan muchi ajsiket itech wan kinmachtij."
                },
                "14": {
                    "verse_nr": "14",
                    "verse": "Wan kwak panuk, kitak Lewi ikunew Halpay tik ne tasentepewayan, wan kilwia: \u2014Shiwi nuwan. Wan muketzki wan yajki iwan."
                },
                "15": {
                    "verse_nr": "15",
                    "verse": "Wan seujti mutalij takwa tik ne ikal, wan miak tumintepewani wan tateyekchiwat musentalijket takwat iwan Yeshu wan imujmumachtiani, ika yejemet mijmiak wan yawit katka nujme iwan."
                },
                "16": {
                    "verse_nr": "16",
                    "verse": "Wan kwak ne tajkwiluanimet ipal ne Parishayujmet kitaket takwa inawak ne tateyekchiwat wan ne tumintepewanimet, kilwijket ne mumachtianimet: \u2014Taika takwa wan ati inawak ne tumintepewanimet wan tateyekchiwanimet?"
                },
                "17": {
                    "verse_nr": "17",
                    "verse": "Wan Yeshu kinkakik wan kinhilwij: \u2014Ne kipiat yek inweyka te munekit tapajtiani, sema munekit ne kukuyat. Inte niwalaj nikinnutza ne kichiwat tay yek asunte ne tateyekchiwat."
                },
                "18": {
                    "verse_nr": "18",
                    "verse": "Ne inmujmumachtiani pal Yojan wan ne Parishayujmet kisejseliat katka mayan; wan walajket kitajtaniliat: \u2014Taika kisejseliat mayan ne inmujmumachtiani Yojan wan ne Parishayujmet, wan ne mumujmumachtiani inte?"
                },
                "19": {
                    "verse_nr": "19",
                    "verse": "Wan Yeshu kinhilwij: \u2014Ne ikunpalejwan welit kisejseliat mayan kwak ne yawi munamiktia nemiuk intech?"
                },
                "20": {
                    "verse_nr": "20",
                    "verse": "Walasket ne tujtunal kwak yajkia ne munti wan kisejselisket mayan tik uni tunal."
                },
                "21": {
                    "verse_nr": "21",
                    "verse": "Te aka kitzuma se takutun kwachti yankwik ijpak ikwajkwach palikman, asu te, ne talilijtuk kishtiliskia ne palikman wan ne tzayantuk mutzayana ukchiupi."
                },
                "22": {
                    "verse_nr": "22",
                    "verse": "Wan te aka kitalia kushushaj yankwik ijtik tajtaijtik palikman pal kwetashti, asu te, ne kushushaj kikelunaskia ne tajtaijtik wan puliwit ne kushushaj wan ne tajtaijtik. Kushushaj yankwik ijtik tajtaijtik yankwik!"
                },
                "23": {
                    "verse_nr": "23",
                    "verse": "Ne sewilis - Wan seujti tik ne sewilis yaja nejnenki itzalan ne mijmil, wan ne mumachtianimet tapejpenket yajket,"
                },
                "24": {
                    "verse_nr": "24",
                    "verse": "wan ne Parishayujmet kilwijket: \u2014Shikita, ken ka kichiwat tik ne sejsewilis tay te nemi pal tikchiwat?"
                },
                "25": {
                    "verse_nr": "25",
                    "verse": "Wan yaja kinhilwij: \u2014Niakeman anhamaitaket tay kichiwki Dawid kwak yaja munekik wan yaja wan ne ikunpawan mayanat,"
                },
                "26": {
                    "verse_nr": "26",
                    "verse": "wan kalak tik ne ikal ne Teut, kwak Abyatar weypalej, wan kikwaj ne tajtamal ishpanujtuk ne semaya ne palejmet welit kikwat, wan kinmakak ne nemituyat iwan nusan?"
                },
                "27": {
                    "verse_nr": "27",
                    "verse": "Wan inak: \u2014Ne sewilis muchiwki inpal takamet, intesu ne takamet ipal ne sewilis."
                },
                "28": {
                    "verse_nr": "28",
                    "verse": "Yajika ne Itelpuch ne Takat nusan itekuyu ne sewilis."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Welit titapajtiat tik ne sewilis? - Wan kalak ijtik ne kalsennemit ukseujti wan nemik ka ikuni se takat kipia se imey kuwaktuk,"
                },
                "2": {
                    "verse_nr": "2",
                    "verse": "wan kipachiwiat pal kitat su yawi tapajtia ne tunal ipal sewilis pal kitenewat."
                },
                "3": {
                    "verse_nr": "3",
                    "verse": "Wan kilwia ne takat kipiatuya se imey tzitzintik: \u2014Shu-shimuketza tatajku."
                },
                "4": {
                    "verse_nr": "4",
                    "verse": "Wan kinhilwia: \u2014Nemi pal tikchiwat tay yek o tay teyek tik ne sewilis? Yek ma tikpalewikan se almaj o ma tikmiktikan? Wan mukawket tzijtzitzikatuk."
                },
                "5": {
                    "verse_nr": "5",
                    "verse": "Tajtachiak wan kwalanik, wan kikukuj iyulu ika sujsul tajtakwawak ne inyujyulu. Kilwia ne takat: \u2014Shikmelawa ne mumey! Wan kimelawki, wan ne imey walmupajtij."
                },
                "6": {
                    "verse_nr": "6",
                    "verse": "Wan ne Parishayujmet kisket wan yajket sentajtaketzat iwan ne tepewa pal Herodes pal kitat tay welit kichiwat pal kipuluat."
                },
                "7": {
                    "verse_nr": "7",
                    "verse": "Iten ne weyat pal Galilaya - Wan Yeshu wan ne mumachtianimet yajket ka senkak. Ajsiket iten ne weyat, wan kisket miak tik Galilaya pal yawit iwan, wan nusan tik Yudaya,"
                },
                "8": {
                    "verse_nr": "8",
                    "verse": "wan Yerushalem, wan Edom, wan sentapal ne apan Yarden, wan inawak Tzor wan Tzidon: walajket sujsul miak k\u00e1 takaktiwit tay kichiwa wan ajsiket."
                },
                "9": {
                    "verse_nr": "9",
                    "verse": "Wan kinhilwij ne mumachtianimet ma kiekchiwilikan se barcojtzin pal ne miaktal te kishtupewat;"
                },
                "10": {
                    "verse_nr": "10",
                    "verse": "ika yaja kinpajtij miak, wan yajika muchi k\u00e1 kipiat se ikukulisyu waltzinkisat katka pal kimatukat."
                },
                "11": {
                    "verse_nr": "11",
                    "verse": "Wan kwak kitat ne nawalmet teyek, wetzit katka talchi wan tzajtzit &#34;Taja ti Itelpuch ne Teut&#34;."
                },
                "12": {
                    "verse_nr": "12",
                    "verse": "Wan kinhajajwak ma te kineshtikan."
                },
                "13": {
                    "verse_nr": "13",
                    "verse": "Ne majtakti-ume - Wan yaja kalaki tik ne tepet wan kalinnutza k\u00e1 yaja kinnekituya, wan yejemet walajsiket."
                },
                "14": {
                    "verse_nr": "14",
                    "verse": "Wan kintukaytij majtakti-ume pal nakat iwan wan pal kintuktia nujme tanajnawatiat"
                },
                "15": {
                    "verse_nr": "15",
                    "verse": "wan pal yejemet welit kinhishtiat nawalmet."
                },
                "16": {
                    "verse_nr": "16",
                    "verse": "Wan ini k\u00e1 kintukaytij: ne Shimon, ne kinutzki Pedro;"
                },
                "17": {
                    "verse_nr": "17",
                    "verse": "wan Yakob ikunew Zabday wan Yojan ne iikaw Yakob (k\u00e1 ne kintalilij itzuntukay &#34;Boanerges&#34; kineki ina &#34;ikukunew ne tikwini&#34;);"
                },
                "18": {
                    "verse_nr": "18",
                    "verse": "wan Andreas wan Pilipo wan Bar-Tolmay wan Matay wan Tomas wan Yakob ikunew Halpay wan Tadayo wan Shimon pal Kanan"
                },
                "19": {
                    "verse_nr": "19",
                    "verse": "wan Yuda Ishkaryot, ne temakak."
                },
                "20": {
                    "verse_nr": "20",
                    "verse": "Yeshu wan Bal-Zebul - Wan mukwepki ichan. Wan musentepewa ne miaktal ukseujti, wan nian welit takwat,"
                },
                "21": {
                    "verse_nr": "21",
                    "verse": "wan takakket ne ikunpawan wan kisket kalkwit, ika inat ka yaja ishpuyawik."
                },
                "22": {
                    "verse_nr": "22",
                    "verse": "Wan ne tajkwiluanimet ne walajtiwit tik Yerushalem inat katka ka yaja kipia Bal-Zebul, wan ka kikwi ne tatuktiani pal ne nawalmet pal kinhishtia nawalmet."
                },
                "23": {
                    "verse_nr": "23",
                    "verse": "Wan yaja kinnutzki wan kinhilwij cajcasoj, ina: \u2014Ken weliskia ne Tenewani kishtia ne Tenewani?"
                },
                "24": {
                    "verse_nr": "24",
                    "verse": "Asu se techan mutajkutijtuk, te weli naka ejkatuk uni techan!"
                },
                "25": {
                    "verse_nr": "25",
                    "verse": "Wan asu se kal mutajkutijtuk, te welis naka ejkatuk uni kal!"
                },
                "26": {
                    "verse_nr": "26",
                    "verse": "Wan asu ne Tenewani musuntuk isel wan mutajkutijtuk, te weli naka ejkatuk, wan tami!"
                },
                "27": {
                    "verse_nr": "27",
                    "verse": "Te aka weli kalaki tik ne ikal se hombron kitzkia ipalwan, su te kilpia uni hombron achtu, wan kwakuni yawi techteki."
                },
                "28": {
                    "verse_nr": "28",
                    "verse": "Kia nimetzinhilwia ka muchi tay kichiwat wan kukujtaketzat ne ipilawan ne takamet weli mutapupulwia;"
                },
                "29": {
                    "verse_nr": "29",
                    "verse": "asu aka kukujtaketza iwan ne Ijiutzin, uni te yawi mutapupulwia wan yawit inat ka tateyekchiwki pal senpa."
                },
                "30": {
                    "verse_nr": "30",
                    "verse": "Ika inat katka ka yaja kipiatuya se nawal teyek."
                },
                "31": {
                    "verse_nr": "31",
                    "verse": "Ne inan wan ne iikawan Yeshu - Wan ajsit ne inan wan ne iikawan, wan yejemet nemituyat tatenpan wan tatuktijket kilwiat."
                },
                "32": {
                    "verse_nr": "32",
                    "verse": "Wan muchi ne miaktal nemituya inawak, wan kilwijket: \u2014N\u00e9 tatenpan ne munan wan muikawan wan mueltiwan metztemuat."
                },
                "33": {
                    "verse_nr": "33",
                    "verse": "Wan kinhilwij: \u2014K\u00e1 ne nunan wan ne nuikawan?"
                },
                "34": {
                    "verse_nr": "34",
                    "verse": "Wan kinhitak muchi ne muejmuetztuk inakastan wan inak: \u2014Nikansan nemit ne nunan wan ne nuikawan!"
                },
                "35": {
                    "verse_nr": "35",
                    "verse": "Ika k\u00e1 ne kichiwa tay kineki ne Teut, yajuni nuikaw, wan nueltiw, wan nunan!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ne tatuka - Wan pejki tamachtia ukseujti itech ne at wan mutepewat sujsul miak inawak. Yajika yaja kalak tik se barcoj wan mutalij tik itajku ne at, wan muchi ne takamet wan siwatket nemiket ijpak tal iten ne at."
                },
                "2": {
                    "verse_nr": "2",
                    "verse": "Wan kinhilwij ini casoj pal kinmachtia, wan kinmakak ini tamachtilis:"
                },
                "3": {
                    "verse_nr": "3",
                    "verse": "\u2014Shinechkakikan: se takat kiski tatuka,"
                },
                "4": {
                    "verse_nr": "4",
                    "verse": "wan kwak nemituya tatuka wetzki se chiupi itech ne ujti, wan ajsiket tujtutut wan kikwajket."
                },
                "5": {
                    "verse_nr": "5",
                    "verse": "Ukchiupi wetzki ijpak tejtet kan nemituya sujsul chiupi tal, wan waltakatki nemanha ika te kanaj wey tal,"
                },
                "6": {
                    "verse_nr": "6",
                    "verse": "wan kwak kiski ne tunal, kalatatak wan wajwakik nemanha ika teuk kipia inelwayu."
                },
                "7": {
                    "verse_nr": "7",
                    "verse": "Wan ukse chiupi wetzki itzalan wijwitzti, wan ne wijwitzti weyaket wan kimalachujket, wan itakil te tamakak."
                },
                "8": {
                    "verse_nr": "8",
                    "verse": "Wan seuk wetzki ijpak ne tal yek wan tamaka itakil wan weya wan tumakisa wan se kalwika senpual-majtakti, wan se yeshpual, wan se hasta sentzunti."
                },
                "9": {
                    "verse_nr": "9",
                    "verse": "Wan ina: \u2014K\u00e1 kipia takakilis pal weli takaki, ma takaki!"
                },
                "10": {
                    "verse_nr": "10",
                    "verse": "Wan kwak nemituya isel, ne senyawit iwan, wan ne majtakti-ume, kitajtaniliat tay kineki ina,"
                },
                "11": {
                    "verse_nr": "11",
                    "verse": "wan kinhilwia: \u2014Anmejemet welit ankimatit ne ichtaka pal ne itatekimakalis ne Teut; ne nemit tatenpan semaya cajcasoj,"
                },
                "12": {
                    "verse_nr": "12",
                    "verse": "pal kiane kitat wan melka kitat ma te tachiakan, wan takakit wan melka takakit ma te kimatikan tay kineki ina, pal te muishkwepat pal mutapupulwiat."
                },
                "13": {
                    "verse_nr": "13",
                    "verse": "Wan kinhilwij: \u2014Su te ankimatit ini, ken anyawit kimatit tay kinekit inat ne cajcasoj?"
                },
                "14": {
                    "verse_nr": "14",
                    "verse": "Ne tatuka kituka ne ipalabraj ne Teut."
                },
                "15": {
                    "verse_nr": "15",
                    "verse": "Ini ne wetzi itech ne ujti, yaja kan mutuka ne palabraj wan kwak takakit, nemanha witz ne Tenewani wan kishtia ne palabraj ne mutukatuk ijtik yejemet."
                },
                "16": {
                    "verse_nr": "16",
                    "verse": "Wan ini ne mutuka ijpak tejtet, yaja kwak pakit takakit ne palabraj wan melka kikwit nemanha,"
                },
                "17": {
                    "verse_nr": "17",
                    "verse": "te kipiat nelwat ijtik yejemet, wan semaya naka chiupi tunal; neman yejemet muejekuat wan muchiwa uij ipanpa ne palabraj wan nemanha mutekukujmatit."
                },
                "18": {
                    "verse_nr": "18",
                    "verse": "Wan ne seuk mutuka itzalan ne wijwitzti, uni ne takakit ne palabraj,"
                },
                "19": {
                    "verse_nr": "19",
                    "verse": "wan kinkakasua ne taltikpak wan kinshijshikua ne tumin wan muchi tay kielewiat kimalachua ne palabraj, yajika te tamakat intakil."
                },
                "20": {
                    "verse_nr": "20",
                    "verse": "Wan ne mutuka ijpak yek tal, yajuni ne takakit ne palabraj wan muyulkwesuat wan tamakat intakil sejse senpual-majtakti, sejse yeshpual wan sejse sentzunti."
                },
                "21": {
                    "verse_nr": "21",
                    "verse": "Wan kinhilwij ka: \u2014Ne tawil te nemi pal tiktaliat itan se wajkal nian itan ne tapech sute ijpak ne tawilkal."
                },
                "22": {
                    "verse_nr": "22",
                    "verse": "Ika te tatka nemi tzaktuk su te nemi pal muneshtia, nian muchiwki tatka minashtuk su te nemi pal muilwitia se tunal."
                },
                "23": {
                    "verse_nr": "23",
                    "verse": "Su aka kipia takakilis pal weli takaki, ma takaki!"
                },
                "24": {
                    "verse_nr": "24",
                    "verse": "Wan kinhilwij: \u2014Shikitakan tay antakakit. Taiwan antatamachiwat yawit tatamachiwat anmupal wan kenhayuk yawit metzintaliliat."
                },
                "25": {
                    "verse_nr": "25",
                    "verse": "Ika kimakasket k\u00e1 ne kipiaya wan kishtilisket k\u00e1 te kipia tay kipiatuya."
                },
                "26": {
                    "verse_nr": "26",
                    "verse": "Ne ijish - Wan inak: \u2014Niaw nimetzinhilwia ken ne itatekimakalis ne Teut. Yaja ken se takat kitamuta tawial pak ne tal"
                },
                "27": {
                    "verse_nr": "27",
                    "verse": "wan kuchi wan muketza mujmusta, wan ne tawial takati wan weya te-kimati-ken:"
                },
                "28": {
                    "verse_nr": "28",
                    "verse": "achtu ne tal tamaka sakatzin, neman elut wan neman nakat ne ejelut tejtentuk wan sinti."
                },
                "29": {
                    "verse_nr": "29",
                    "verse": "Kwak tami tamaka itakil, nemanha kitalilia ne imachej wan pewa tapishka."
                },
                "30": {
                    "verse_nr": "30",
                    "verse": "Wan inak: \u2014Ken ne itatekimakalis ne Teut? Tay tinaskiat pal titaneshtiat ken yaja?"
                },
                "31": {
                    "verse_nr": "31",
                    "verse": "Ken se iish culantroj: kwak mutuka tik ne tal yaja ne chikitik pal muchi ne ijish,"
                },
                "32": {
                    "verse_nr": "32",
                    "verse": "wan kwak tami mutuka, pewa tejku wan muchiwa ne mas wey pal muchi ne sajsakat wan kishtia tujtumak majtzal kan welit mutaliat ne tujtutut itankupa."
                },
                "33": {
                    "verse_nr": "33",
                    "verse": "Wan kinhilwij ne palabraj iwan miak casoj ijkiuni, ken weliket kikakit."
                },
                "34": {
                    "verse_nr": "34",
                    "verse": "Kwak nemituya katka isel, kinneshtilia katka ne mumachtianimet muchi."
                },
                "35": {
                    "verse_nr": "35",
                    "verse": "Ne tapayawi - Wan tik uni tunal kinhilwia kwak tayuakik: \u2014Tipanukan ka sentapal."
                },
                "36": {
                    "verse_nr": "36",
                    "verse": "Wan kiajkawket ne miaktal, wan kiwikaket ken nemituya tik ne barcoj, wan nemituyat sejseuk barcoj iwan."
                },
                "37": {
                    "verse_nr": "37",
                    "verse": "Wan kishpitza ejekat wey, wan pejki kimaka ne barcoj hasta mutema ne barcoj iwan at."
                },
                "38": {
                    "verse_nr": "38",
                    "verse": "Wan yaja nemituya kuchi pak se kwajtetun ka ipan, wan kishatiat wan kilwiat: \u2014Tamachtiani, tay tikneki? Ma tipuliwikan?"
                },
                "39": {
                    "verse_nr": "39",
                    "verse": "Wan isak wan kiajwak ne ejekat, wan kilwij ne at: \u2014Shitzitzikaya, shitakaktuk! Wan mukawki ne ejekat wan nejmachnemik."
                },
                "40": {
                    "verse_nr": "40",
                    "verse": "Wan kinhilwij: \u2014Taika ansajsaytit? Teuk ankipiat tayulmatilis?"
                },
                "41": {
                    "verse_nr": "41",
                    "verse": "Wan majmawket wey, wan muilwiat katka: \u2014Tay ini? Hasta ne ejekat wan ne at kitakamatit!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Yeshu tapajtia tik Gerasa - Wan ajsiket sentapal ne at kan nemi ne tal pal Gerasa,"
                },
                "2": {
                    "verse_nr": "2",
                    "verse": "wan kwak yaja kiski tik ne barcoj, munamik iwan se takat nawalpiani ne kiski tik ne panteon;"
                },
                "3": {
                    "verse_nr": "3",
                    "verse": "yaja kipiatuya ne ikal itzalan ne shajshaput wan te welituya aka kilpia nian iwan tepusti,"
                },
                "4": {
                    "verse_nr": "4",
                    "verse": "ika kilpijketa seujseujti wan nusan kitepusilpijket, wan kitapana ne tejtepusti wan kikeluna ne ijilpika wan te aka welituya kichiwa tatka pal nejmachnemi,"
                },
                "5": {
                    "verse_nr": "5",
                    "verse": "wan tayua wan tunal panu katka ijtik ne pajpanteon wan ne tejtepet, wan semaya tzajtzi katka wan mutzunteki iwan tejtet."
                },
                "6": {
                    "verse_nr": "6",
                    "verse": "Kwak nemiuk wejka kitak ne Yeshu: pejki mutalua, ajsik itech wan mutankwaketzki,"
                },
                "7": {
                    "verse_nr": "7",
                    "verse": "wan tzajtzik wey, ina: \u2014Tay tikneki nuwan, Yeshu Itelpuch ne Wejkapan Teut? Nimetztajtani tik itukay ne Teut ma te shinechchiwili uni tay nechkukua!"
                },
                "8": {
                    "verse_nr": "8",
                    "verse": "Ika yaja kilwijtuya: \u2014Shikisa itech ne takat, nawal teyek!"
                },
                "9": {
                    "verse_nr": "9",
                    "verse": "Wan kitajtanilia: \u2014Ken mutukay? Wan kilwia: \u2014Nutukay Tzunti ika mijmiak tinemit."
                },
                "10": {
                    "verse_nr": "10",
                    "verse": "Wan pejki mutajtawelia ma te kititani ne nawalmet wejka."
                },
                "11": {
                    "verse_nr": "11",
                    "verse": "Se wey kuyantal mutakwaltia nemi pak ne tepet,"
                },
                "12": {
                    "verse_nr": "12",
                    "verse": "wan mutajtawelijket iwan, inat: \u2014Shitechtukti tikalakit tik ne inwejweyka uni kujkuyamet!"
                },
                "13": {
                    "verse_nr": "13",
                    "verse": "Wan kinhajkaw, wan walkisket ne nawalmet teyek wan kalakket itech ne kuyantal, wan muchi ne kujkuyamet kisket mutaluat hasta muustutaminket wan wetzket tik ne weyat, anka dos mil kuyamet, wan n\u00e9 atukiket muchi."
                },
                "14": {
                    "verse_nr": "14",
                    "verse": "Wan chulujket ne tajpianimet wan yajket ka techan wan ka kojtan pal inat ken ijtuk, wan sekit yajket kitat tay panutuk,"
                },
                "15": {
                    "verse_nr": "15",
                    "verse": "wan ajsit itech Yeshu wan kitat ne nawalpia muetztuk iwan ikwajkwach wan itzuntekun yek. Yajaya ne kipiatuya ne Tzunti. Wan majmawket."
                },
                "16": {
                    "verse_nr": "16",
                    "verse": "Wan ne kitztuyat kinneshtijket ken ijtuk iwan ne nawalpiani wan ne kujkuyamet,"
                },
                "17": {
                    "verse_nr": "17",
                    "verse": "wan pejket kitajtanit ma yawi ka senkak."
                },
                "18": {
                    "verse_nr": "18",
                    "verse": "Wan kwak yaja kalaki tik ne barcoj, ne kipiatuya nawalmet pejki mutajtawelia ma kiajkawa ma naka iwan,"
                },
                "19": {
                    "verse_nr": "19",
                    "verse": "wan te kiajkaw, sute kilwia: \u2014Shu ka muchan iwan mukniwan, wan shina tay kichiwtuk Tutajwan muwan wan ken metzpalewki."
                },
                "20": {
                    "verse_nr": "20",
                    "verse": "Wan yajki wan pejki tanajnawatia nujme ne Majtaktitechan tay kichiwilij ne Yeshu, wan muchi ishpuyawit katka."
                },
                "21": {
                    "verse_nr": "21",
                    "verse": "Ne isiwapil Yair wan se siwat eskisa - Wan kwak ne Yeshu mukwepki sentapal ne at tik ne barcoj, kinamikket miak k\u00e1 musentepewtiwit kan yaja nemituya iten ne at."
                },
                "22": {
                    "verse_nr": "22",
                    "verse": "Wan witz se ne tatuktianimet pal ne Sennemit, itukay Yair, wan kwak kitak mutamutak itech ne ijikshi"
                },
                "23": {
                    "verse_nr": "23",
                    "verse": "wan sujsul mutajtawelia, ina: \u2014Ne nusiwapiltzin yawi miki. Shiwi shiktali ijpak ne mujmumey pal mupajtia, pal te miki!"
                },
                "24": {
                    "verse_nr": "24",
                    "verse": "Wan yajki iwan, wan miak kimalachujket yajket ka iipan."
                },
                "25": {
                    "verse_nr": "25",
                    "verse": "Wan se siwat kipiatuya majtakti-ume shiwit ka eskisa"
                },
                "26": {
                    "verse_nr": "26",
                    "verse": "wan miak tapajtiani kishijshikujtuyat, kitzunpulujtuk muchi itumin wan te kipalewket, mas yek kichiwket ka yaja mas kukuya."
                },
                "27": {
                    "verse_nr": "27",
                    "verse": "Wan yaja takaktuk k\u00e1 yaja wan tzinkiski iteputzta ne Yeshu wan kimatukak ne ikwajkwach,"
                },
                "28": {
                    "verse_nr": "28",
                    "verse": "ika inak tik iyulu, &#34;Su niweli nikmatuka ne ikwajkwach, niaw niyektia&#34;."
                },
                "29": {
                    "verse_nr": "29",
                    "verse": "Wan nemanha muketzki ne iesyu, tea eskiski wan ne siwat kimatki tik iweyka ka mupajtij ne ikukulisyu."
                },
                "30": {
                    "verse_nr": "30",
                    "verse": "Wan Yeshu nemanha mumatki kisa ne itajpal itech iweyka, wan muishkwepki tachia wan ina: \u2014K\u00e1 kimatukak ne nukwajkwach?"
                },
                "31": {
                    "verse_nr": "31",
                    "verse": "Wan ne mumachtianimet kilwiat: \u2014Tikita keski nemit metzmalachuat, wan kenhayuk titajtani &#34;K\u00e1 nechmatukak?&#34;"
                },
                "32": {
                    "verse_nr": "32",
                    "verse": "Wan yaja nakak tachia wan kitak k\u00e1 ne kichiwki,"
                },
                "33": {
                    "verse_nr": "33",
                    "verse": "wan ne siwat pejki ijtzilika iwan mawi ika kimati tay kichiwtuk, wan yajki mutamuta talchi iishpan, wan kilwij ne tejkia."
                },
                "34": {
                    "verse_nr": "34",
                    "verse": "Yeshu kilwij: \u2014Siwat, ne mutayulmatilis metzpalewtuk. Shiawa wan shinemi yek! Tamik ne mukukulisyu."
                },
                "35": {
                    "verse_nr": "35",
                    "verse": "Kwak taketzayuk, ajsit sejse pal ichan ne tatuktiani ipal ne sennemit, wan inat: \u2014Ne musiwakunew mikik. Taika tiaw tikakasua ne tamachtiani?"
                },
                "36": {
                    "verse_nr": "36",
                    "verse": "Ne Yeshu te kinchiwilij casoj wan kilwij ne sennemituktiani: \u2014Maka shimajmawi, sema shitayulmati."
                },
                "37": {
                    "verse_nr": "37",
                    "verse": "Wan te kiajkaw ma wiki iwan aka, semaya Pedro, Yakob wan Yojan ne iikaw Yakob,"
                },
                "38": {
                    "verse_nr": "38",
                    "verse": "wan ajsit ichan ne sennemituktiani wan kita wey kumunilis wan muchi chukat wan mutajtaweliat,"
                },
                "39": {
                    "verse_nr": "39",
                    "verse": "wan yaja kalaki wan kinhilwia: \u2014Ken ka anmukumuntiat wan anchukat? Te mikik ini chikitik, semaya kuchi."
                },
                "40": {
                    "verse_nr": "40",
                    "verse": "Yejemet ajkawetzkat, wan yaja kinhishtij muchi. Kalkwij ne iteku wan ne inan ne kunet wan ne senyawit iwan yajasan, wan panu kalijtik kan nemituya ne kunet,"
                },
                "41": {
                    "verse_nr": "41",
                    "verse": "wan kipachuj ne imey ne kunet wan kilwia: \u2014Talita, kum! Kineki ina: Siwapiltzin, shimuketza!"
                },
                "42": {
                    "verse_nr": "42",
                    "verse": "Wan muketzki ne siwapiltzin nemanha wan pejki nejnemi, ika kipiaya majtakti-ume shiwit; wan tetekia sea ishpuyawket."
                },
                "43": {
                    "verse_nr": "43",
                    "verse": "Wan kintuktij ka te aka nemi pal kimati ini; wan kinhilwij ma kimakakan takwal ne siwapil."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Tay panuk kwak ajsik itechan - Wan kiski. Wan ajsi ne techan kan nesik, wan ne mumachtianimet iwan."
                },
                "2": {
                    "verse_nr": "2",
                    "verse": "Wan uni sewilis pejki tamachtia tik ne kalsennemit. Wan ishpuyawit miak pal ne kikakit nemit, inat: \u2014Kanka walajtuk muchi ini? Wan tay ini tamatilis kipia, wan ini itajpal tik imejmey?"
                },
                "3": {
                    "verse_nr": "3",
                    "verse": "Su yajini ne carpinteroj! Ne ipiltzin Maryam! Wan yaja ne inmanuj Yakob wan Yose wan Yuda wan Shimon! Su ne ieltiwan nusan nikan nemit tutzalan! Wan mutekukujmatket."
                },
                "4": {
                    "verse_nr": "4",
                    "verse": "Wan ne Yeshu kinhilwij: \u2014Nujme kitat yek se taketzani, san nepa itechan se, itzalan ne ikniwan wan ichan se inte muita yek!"
                },
                "5": {
                    "verse_nr": "5",
                    "verse": "Wan te welik kichiwa itajpal ikuni, semaya kitalij ijimey ijpak ankakeski kukuyani wan kinpajtij."
                },
                "6": {
                    "verse_nr": "6",
                    "verse": "Wan ishpuyawi katka ika te kipiatuyat tayulmatilis. Ne majtakti-ume titanijtuk - Wan pashalua nemi katka tik ne tejtechan ka nepa tamachtia."
                },
                "7": {
                    "verse_nr": "7",
                    "verse": "Wan kalinnutza ne majtakti-ume, wan pejki kintitania ujume-ujume, wan kinmakak tatuktilis ijpak nawalmet teyek."
                },
                "8": {
                    "verse_nr": "8",
                    "verse": "Wan kintuktij ma te kiwikakan tatka tik ne ujti, semaya se intupil: \u2014Nian anmutamal, nian anmutanaj, nian tumin tik anmucinchoj,"
                },
                "9": {
                    "verse_nr": "9",
                    "verse": "isel ne kakti tik anmujmukshi, wan maka shikpiakan ume wipil."
                },
                "10": {
                    "verse_nr": "10",
                    "verse": "Wan kinhilwia: \u2014Nujme kan ankalakit tik se kal, ikuni shinemikan hasta ma shikisakan ka ikuni,"
                },
                "11": {
                    "verse_nr": "11",
                    "verse": "wan kan ne inte kinekit metzinkwit yek nian metzinkakit, kwak ankisat ka ikuni shiktzejtzelukan ne tewti itan anmujmukshi pal ankikinakat."
                },
                "12": {
                    "verse_nr": "12",
                    "verse": "Wan kisket tanajnawatiat ma muchi muyulpatakan."
                },
                "13": {
                    "verse_nr": "13",
                    "verse": "Wan kishtiat katka miak nawal, wan kimawaltiat katka miak kukuyani iwan tumakka wan tapajtijket yajket."
                },
                "14": {
                    "verse_nr": "14",
                    "verse": "Ne mikilis ipal Yojan ne teulyujmaka - Wan ne tatuktiani Herodes takakik ika nujme taketzat katka ipanpa Yeshu, wan inat katka ka: &#34;Yojan ne teulyujmaka miktuk wan muyulkweptuk, yajika yajini weli kichiwa tay tetekia wey.&#34;"
                },
                "15": {
                    "verse_nr": "15",
                    "verse": "Inat katka sekit ka yaja Eliya, wan sekit ka yaja se taketzani ken ne taketzanimet pal ikman."
                },
                "16": {
                    "verse_nr": "16",
                    "verse": "Kwak takakik ne Herodes yaja inak: \u2014Yajuni ne Yojan, yajasan k\u00e1 nikechkutun. Muyulkwepkia!"
                },
                "17": {
                    "verse_nr": "17",
                    "verse": "Ika ini Herodes kituktij ma kitzkikan ne Yojan wan kilpijtuya ijtik ne tatzakwiluyan ka imaku Herodia, ne isiwaw Pilipo iikaw, ika munamiktij iwan;"
                },
                "18": {
                    "verse_nr": "18",
                    "verse": "ika kilwij Herodes: \u2014Te nemi yek ma shikpia ne isiwaw ne muikaw."
                },
                "19": {
                    "verse_nr": "19",
                    "verse": "Kwalanik ne Herodia wan kinekituya kimiktia wan te welituya,"
                },
                "20": {
                    "verse_nr": "20",
                    "verse": "ika Herodes majmawi ika kimati ka Yojan se takat ipal Teut ne sema kichiwa tay yek, wan kipalewia, wan sujsul paki takaki tay yaja taketza katka."
                },
                "21": {
                    "verse_nr": "21",
                    "verse": "Wan ajsik ne tunal pal kichiwa tay kinekituya kwak Herodes kinnutzki ne wejweymet wan ne miaktuktianimet wan ne ajachtu pal Galilaya ma wikikan wan kichijki se yualu pal ne iilwiw,"
                },
                "22": {
                    "verse_nr": "22",
                    "verse": "wan kalak ne isiwapil Herodia mijtutia tatajku, wan ne Herodes kielewij ne siwapil, wan ne musentalijtiwit nusan. Kilwij ne siwapil: \u2014Shinechtajtani tay tiknekiskia, wan yaja niaw nimetzmaka."
                },
                "23": {
                    "verse_nr": "23",
                    "verse": "Kichiwki jurar: \u2014Nimetzmakas tay tinechtajtani hasta su tinechtajtani se tajku pal muchi tay nitatuktia."
                },
                "24": {
                    "verse_nr": "24",
                    "verse": "Yajki kitajtanilia ne inan tay kitajtaniskia. Wan ne inan inak: \u2014Ne itzuntekun Yojan ne teulyujmaka."
                },
                "25": {
                    "verse_nr": "25",
                    "verse": "Wan yaja ijisiwki mukwepa wan kitajtan ne tatuktiani: \u2014Nikneki ma shinechmaka ne itzuntekun Yojan ne teulyujmaka pak se kashit!"
                },
                "26": {
                    "verse_nr": "26",
                    "verse": "Wan melka ne tatuktiani kikukua iyulu, te welik kilwia ne siwapil ka te ipanpa tay inatuya wan ipanpa ne sentakwanimet,"
                },
                "27": {
                    "verse_nr": "27",
                    "verse": "wan ijisiwki kituktia ne verdugoj ma kalwika ne itzuntekun Yojan wan yajki kikechkutuna kan nemituya tzaktuk,"
                },
                "28": {
                    "verse_nr": "28",
                    "verse": "wan kalwikak ne itzuntekun ijpak se kashit wan kitakulij ne siwapil, wan ne siwapil kimakak ne inan."
                },
                "29": {
                    "verse_nr": "29",
                    "verse": "Wan kwak ne mumachtianimet takakket, ajsiket kianat ne mikini wan kitalpachujket."
                },
                "30": {
                    "verse_nr": "30",
                    "verse": "Yeshu kitakwaltia ne miaktal - Wan ne tijtitanijtuk walmusentepewat itech Yeshu wan kilwijket muchi tay kichiwtiwit wan tay tamachtijtiwit,"
                },
                "31": {
                    "verse_nr": "31",
                    "verse": "wan yaja kinhilwia: \u2014Shiwikikan ka kojtan anmusel pal anmusewiat chiupi. Ika mijmiak ne witzet wan yawit, hasta nian welituyat takwat."
                },
                "32": {
                    "verse_nr": "32",
                    "verse": "Wan yajket ka inkwaj ijtik se barcoj kanka te kanaj tatka."
                },
                "33": {
                    "verse_nr": "33",
                    "verse": "Wan miak kinhitaket ajkewit wan kishmatket, wan kisket ikshipan tik muchi ne tejtechan pal musenputzuat ikuni kan yejemet nemituyat."
                },
                "34": {
                    "verse_nr": "34",
                    "verse": "Wan yaja kiski wan kitak sujsul wey takat wan siwat wan kikukuj iyulu inpanpa ika yejemet ken tajtakwalmet te kipiat aka pal kintajpia, wan pejki kinmachtia wan tamachtij miak horaj."
                },
                "35": {
                    "verse_nr": "35",
                    "verse": "Wan ka teutak ne mumachtianimet ajsiket itech inat ka te nemituya tatka ka n\u00e9 wan teutaka."
                },
                "36": {
                    "verse_nr": "36",
                    "verse": "\u2014Shikinhajkawa yawit tik ne tejtechan nikansan pal kikuat tay munekit pal takwat."
                },
                "37": {
                    "verse_nr": "37",
                    "verse": "Yaja kinhilwij: \u2014Shikintakwaltikan anmejemet! Wan kilwiat: \u2014Tikneki ma tiawit tikuat tajtamal pal tikinmakat pal kikwat? Muneki ume tzunti tumin."
                },
                "38": {
                    "verse_nr": "38",
                    "verse": "Yaja kinhilwia: \u2014Keski tamal ankipiat? Shumet shitachiakan. Wan kwak kitztiwita, inat: \u2014Makwil, wan ume michin."
                },
                "39": {
                    "verse_nr": "39",
                    "verse": "Wan kintuktij ma mutalikan wan ma kichiwakan tejtepewa ijpak ne shushuik sakat,"
                },
                "40": {
                    "verse_nr": "40",
                    "verse": "wan mutalijket ken ne sinti tik ne mil, tik tejtepewa pal sentzunti wan pal unpual-majtakti."
                },
                "41": {
                    "verse_nr": "41",
                    "verse": "Wan kikwij ne makwil tamal wan ne ume michin wan ajkutachiak ka ikajku, wan kiteuchiwki, wan kipitzakuj ne tajtamal wan kinmajmakak ne mumachtianimet ma kintalilikan muchi, wan ijkiasan iwan ne mijmichin wan kinmajmakak muchi."
                },
                "42": {
                    "verse_nr": "42",
                    "verse": "Wan takwajket muchi wan ishwiket."
                },
                "43": {
                    "verse_nr": "43",
                    "verse": "Wan iwan ne pusul ne kianket mutenket majtakti-ume chikiwit wan iwan ne michin."
                },
                "44": {
                    "verse_nr": "44",
                    "verse": "Wan nemiket cinco mil takat ne sentakwajtiwit."
                },
                "45": {
                    "verse_nr": "45",
                    "verse": "Yeshu nejnemi ijpak ne at - Wan nemanha yaja kichiwki ka kalakit ne mumachtianimet tik ne barcoj wan ka yawit ka sentapal iishpan Bet-Tzaida, wan yaja nakak kan nemituya hasta yawit ne takamet wan siwatket."
                },
                "46": {
                    "verse_nr": "46",
                    "verse": "Wan kwak yajketa, yaja kalak ijtik ne tepet kinujnutza ne Teut."
                },
                "47": {
                    "verse_nr": "47",
                    "verse": "Wan kwak tayuakik, ne barcoj nemituya tik itajku ne at wan yaja nemik isel ijpak tal,"
                },
                "48": {
                    "verse_nr": "48",
                    "verse": "wan kitak ka yejemet mukumuntiat kishtupewat ne barcoj ika tapitza nemi ne ejekat ka iishpan, wan nemituyat anka majtakti horaj ne tayua, wan yaja nejnenki walaj hasta kan nemituyat ijpak ne at, wan achka yawi panu ishpan yejemet!"
                },
                "49": {
                    "verse_nr": "49",
                    "verse": "Kwak kitaket nejnemi ijpak ne at, inaket: &#34;Uni witz se tukujkul!&#34; wan pejket tzajtzit,"
                },
                "50": {
                    "verse_nr": "50",
                    "verse": "ika kwak kitaket mukakasujket muchi. Yaja kinnutzki wan kinhilwij: \u2014Maka shiyujyulkakasiwikan! Naja n\u00e9! Maka shimajmawikan!"
                },
                "51": {
                    "verse_nr": "51",
                    "verse": "Wan tejkuk ijpak ne barcoj, wan mukawki ne ejekat, wan yejemet pejket sujsul ishpuyawit"
                },
                "52": {
                    "verse_nr": "52",
                    "verse": "ika te kishkejketzket tay panutuya iwan ne tajtamal, wan takwawayatiwit ne inyujyulu."
                },
                "53": {
                    "verse_nr": "53",
                    "verse": "Tapajtia tik Genesaret - Wan panuket sentapal wan ajsiket ne tal itukay Genesaret wan nakaket iten ne at,"
                },
                "54": {
                    "verse_nr": "54",
                    "verse": "wan kwak kisket tik ne barcoj kishmatket,"
                },
                "55": {
                    "verse_nr": "55",
                    "verse": "wan ijisiwket nujme uni tal kalsajsakat ne kukuyat ijpak tajtapech pal ajsit kanka takakit ka yaja nemituya."
                },
                "56": {
                    "verse_nr": "56",
                    "verse": "Wan kan yaja yawi tik techan wan tik kojtan, kitaliat katka ne kukuyat ijtik ne tiajtiankis wan kitajtanket pal kichijchimit melka semaya ne iten ne ikwajkwach, wan muchi k\u00e1 kichijchinket mupajtijket."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Taiwan mususulwia se takat? - Wan musentepewket ne Parishayujmet itech, wan ankakeski tajkwiluani walajtiwit tik Yerushalem."
                },
                "2": {
                    "verse_nr": "2",
                    "verse": "Wan kitaket sejse pal ne imujmumachtiani kikwat tamal majmasusulnaj, kineki ina ka te mupupujtiwit."
                },
                "3": {
                    "verse_nr": "3",
                    "verse": "Ika ne Parishayujmet wan muchi ne Yudayujmet asu te mumapakat ken muneki te takwat, ika ijkiuni kichiwat katka ne innoywan wan yejemetsan,"
                },
                "4": {
                    "verse_nr": "4",
                    "verse": "wan kwak yawit ne tiankis, kwak mukwepat inchan te takwat hasta muajwiliat, wan senpa kichiwat miak ken muchiwa katka ikman, yajika kipakat ajatiluni, kujkumit wan kajkashit."
                },
                "5": {
                    "verse_nr": "5",
                    "verse": "Wan ne Parishayujmet wan ne tajkwiluanimet kitajtaniliat: \u2014Taika te muwikat ne mumujmumachtiani ken katka kichiwat tunoywan, sute yejemet takwat majmasusulnaj?"
                },
                "6": {
                    "verse_nr": "6",
                    "verse": "Yaja kinhilwij: \u2014Yek inak ne taketzani Ishaya ipanpa ne tensasalmet, ken nemi tawawasujtuk: &#34;Ini techan nechtakamati iwan itenshipal; ne iyulu wejka nemi nupal!"
                },
                "7": {
                    "verse_nr": "7",
                    "verse": "Inte yek mutankwaketzat nuishpan ika tamachtiat tay tatuktijket takamet.&#34;"
                },
                "8": {
                    "verse_nr": "8",
                    "verse": "Te ankichiwat tay kituktij ne Teut wan kia ankichiwat tay katka kichiwat ne takamet."
                },
                "9": {
                    "verse_nr": "9",
                    "verse": "Wan kinhilwij: \u2014Yektzin ankielkawat tay tatuktij ne Teut pal kiane ankitajpiat tay katka ankichiwat."
                },
                "10": {
                    "verse_nr": "10",
                    "verse": "Ika Moshe inak: &#34;Shiktakamati ne muteku wan ne munan&#34;, wan nusan &#34;K\u00e1 kinhijilwia iteku wan inan, ma miki&#34;."
                },
                "11": {
                    "verse_nr": "11",
                    "verse": "Melka uni anhinat ka asu se kilwia iteku wan ne inan ka &#34;korban&#34;, kineki ina &#34;naja niktakulia ne Teut muchi tay nupal&#34;, ma tea ijkiuni:"
                },
                "12": {
                    "verse_nr": "12",
                    "verse": "intea ankiajkawat kichiwa tatka ipal iteku nian ipal ne inan,"
                },
                "13": {
                    "verse_nr": "13",
                    "verse": "wan ankichiwat ka tay ne tatuktij ne Teut inte tatka, ika anhinat ma tikchiwakan tay inte tatuktij, wan kiane miak kenha ankichiwat."
                },
                "14": {
                    "verse_nr": "14",
                    "verse": "Wan senpa kalnutzki ne miaktal wan kinhilwia: \u2014Shinechkakikan muchi anmejemet wan shikmatikan tay antakakit:"
                },
                "15": {
                    "verse_nr": "15",
                    "verse": "te nemi tatka ka itenpan ne takat ne kalaki ijtik taiwan weli mususulwia, asunte tay kisa itech kisusulwia ne takat!"
                },
                "16": {
                    "verse_nr": "16",
                    "verse": "."
                },
                "17": {
                    "verse_nr": "17",
                    "verse": "Wan kwak kiajkaw ne miaktal wan mukwepki ka ichan, ne mumachtianimet kitajtaniliat tay kineki ina ne casoj"
                },
                "18": {
                    "verse_nr": "18",
                    "verse": "wan kinhilwia: \u2014Anmejemet inteuk ankimatit? Te ankimatit ka iwan muchi tay nemi tatenpan wan kalaki ijtik ne takat inte weli mususulwia"
                },
                "19": {
                    "verse_nr": "19",
                    "verse": "ika inte kalaki tik ne iyulu sute tik ne ielishku wan ka n\u00e9 kisa wan yawi tik ne mijkwitayan wan mupupua muchi tay tikwajtiwit?"
                },
                "20": {
                    "verse_nr": "20",
                    "verse": "Ina: \u2014Tay kisa itech ne takat, yajaya ne kisusulwia ne takat,"
                },
                "21": {
                    "verse_nr": "21",
                    "verse": "ika kisa tik iyulu ne takat muchi tay teyek ijtik iyulu, ken kwak tatzinhejenchiwa wan techteki wan tamiktia"
                },
                "22": {
                    "verse_nr": "22",
                    "verse": "wan mawiltia wan kielewia tay tepal wan kichiwa tay teyek wan tashijshikua wan kilwitia tay susul wan taishkukulita wan kukujtaketza wan muweymati wan tzuntekisa."
                },
                "23": {
                    "verse_nr": "23",
                    "verse": "Muchi uni ka ijtik tay inteyek kisa wan iwan mususulwia ne takat."
                },
                "24": {
                    "verse_nr": "24",
                    "verse": "Ne siwat pal Kanan - Kiski pashalua wan yajki ne tal nepa Tzor. Ka n\u00e9 kalak tik se kal wan te kinekituya ma kimati aka, wan melka uni te welik minaya:"
                },
                "25": {
                    "verse_nr": "25",
                    "verse": "nemanha takakik se siwat kipiatuya isiwapiltzin iwan se nawal teyek, wan walaj wan mutamutak talchi ishpan ne ijikshi."
                },
                "26": {
                    "verse_nr": "26",
                    "verse": "Yaja se siwat pal Grecia nestuk tik ne tal pal Poynikia tik Siria. Wan kitajtan ma kishti ne nawal itech ne isiwakunew,"
                },
                "27": {
                    "verse_nr": "27",
                    "verse": "wan Yeshu kilwij: \u2014Achtu ma ishwikan ne kukunet, ika te yek ma tikwikakan ne tamal pal ne kukunet pal tiktamutiliat ne pejpelutzitzinmet."
                },
                "28": {
                    "verse_nr": "28",
                    "verse": "Ne siwat kilwia: \u2014Kia Tajtzin; melka uni, hasta ne pelutzitzinmet itan ne mesaj kikwat ne mujmumushu pal ne kukunet."
                },
                "29": {
                    "verse_nr": "29",
                    "verse": "Wan yaja kilwij: \u2014Ika tinak uni, shiawa, ne nawal walkistuka itech ne musiwakunew."
                },
                "30": {
                    "verse_nr": "30",
                    "verse": "Wan kwak yajki ichan, n\u00e9 kiajsik ne kunet wetztuk ijpak ne tapech wan ne nawal walkistuya."
                },
                "31": {
                    "verse_nr": "31",
                    "verse": "Kipajtia se tenpupuluka - Wan ukseujti walkiski ne tal nepa Tzor wan panuk ijtik Tzidon hasta ajsik ne weyat pal Galilaya, tik itajku ne tajtal ipal ne Majtaktitechan."
                },
                "32": {
                    "verse_nr": "32",
                    "verse": "Wan kalwikat itech yaja se te welituya takaki wan tenpupuluka, wan mutajtaweliat ma kitali ne imey ijpak."
                },
                "33": {
                    "verse_nr": "33",
                    "verse": "Wan kikwij ka ikwaj wejka ne miaktal wan kitalij ne imapipil ijtik ne inakas, wan tachijchak wan kimatukak ne inenepil,"
                },
                "34": {
                    "verse_nr": "34",
                    "verse": "wan ajkutachiak ka ilwikak wan ijiumik wan kilwij: \u2014Epataj! kineki ina: Shimupelu!"
                },
                "35": {
                    "verse_nr": "35",
                    "verse": "Wan tapuik ne itakakilis wan nemanha musutun ne ilpika tik ne inenepil wan welituya taketza yek."
                },
                "36": {
                    "verse_nr": "36",
                    "verse": "Wan kintuktij ma te kilwikan aka. Wan melka kintuktia, yejemet tanajnawatiat katka nujme,"
                },
                "37": {
                    "verse_nr": "37",
                    "verse": "wan sujsul ishpuyawit katka, inat: \u2014Yaja kichiwtuk muchi yek, wan kichiwa ka takakit ne te welit takakit wan ka taketzat ne te welit taketzat."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Yeshu kitakwaltia se miaktal - Senpa tik uni tujtunal kwak nemituyat miak wan te kipiatuyat takwal, kalinnutzki ne mumachtianimet wan kinhilwij:"
                },
                "2": {
                    "verse_nr": "2",
                    "verse": "\u2014Nechkukua nuyulu inpanpa ika kipiata yey tunal ka nemit nuwan wan te kipiat tatka pal kikwat,"
                },
                "3": {
                    "verse_nr": "3",
                    "verse": "wan asu nikintuktia inchan kwak mayanat welit majmatamit tik ne ujti, wan sejse walajtiwit sea wejka."
                },
                "4": {
                    "verse_nr": "4",
                    "verse": "Wan ne mumachtianimet kitajtanilijket: \u2014Taiwan welit tikintakwaltiat muchi ka nikan kan inte kanaj tatka?"
                },
                "5": {
                    "verse_nr": "5",
                    "verse": "Wan yaja kintajtanilij: \u2014Keski tamal ankipiat? Wan inaket: \u2014Chikume."
                },
                "6": {
                    "verse_nr": "6",
                    "verse": "Wan kituktia muchi ma mutalikan talchi, wan kikwij ne chikume tamal wan kiteuchiwki wan kipitzakuj wan kinmajmakak ne mumachtianimet ma kintalilikan muchi."
                },
                "7": {
                    "verse_nr": "7",
                    "verse": "Wan kipiatuyat chiupi michintzitzin wan yaja kiteuchiwki wan inak ma kintalikan nusan."
                },
                "8": {
                    "verse_nr": "8",
                    "verse": "Wan takwajket wan ishwiket, wan kianket ne pusul tik chikume chikiwit tejtentuk."
                },
                "9": {
                    "verse_nr": "9",
                    "verse": "Nemituyat achka cuatro mil. Wan kinhajkaw yawit."
                },
                "10": {
                    "verse_nr": "10",
                    "verse": "Ne Parishayujmet kitajtanit se pal muishmati - Wan nemanha kalak tik ne barcoj wan ne mumachtianimet, wan ajsik ne taltakutun itukay Dalmanuta."
                },
                "11": {
                    "verse_nr": "11",
                    "verse": "Wan kisket ne Parishayujmet wan pejket kitajtaniliat. Wan pal kiejekuat, kitejtemuat katka ma kinmaka se pal muishmati tik ne ilwikak,"
                },
                "12": {
                    "verse_nr": "12",
                    "verse": "wan yaja ijiumik tik iyulu wan ina: \u2014Taika ne takamet pal ashan kitemuat se pal muishmati? Kia nimetzinhilwia: intesu kipiasket nian se pal muishmati ini takamet pal ashan."
                },
                "13": {
                    "verse_nr": "13",
                    "verse": "Wan kinhajkaw wan kalak tik ne barcoj senpa wan yajki sentapal."
                },
                "14": {
                    "verse_nr": "14",
                    "verse": "Cuidadoj iwan ne shukutishti! - Wan kielkawket kiwikat pan wan te kipiatuyat nian se tamal tik ne barcoj,"
                },
                "15": {
                    "verse_nr": "15",
                    "verse": "wan yaja pejki kintuktia, ina: \u2014Shitachiakan! Cuidadoj iwan ne shukutishti pal ne Parishayujmet wan ne shukutishti pal Herodes!"
                },
                "16": {
                    "verse_nr": "16",
                    "verse": "Wan muilwiat ka yaja inak &#34;ika te tikpiat pan&#34;."
                },
                "17": {
                    "verse_nr": "17",
                    "verse": "Wan yaja kimatki, wan kinhilwia: \u2014Taika anmutajtaniliat asu ika te ankipiat pan? Inteuk ankimatit nian antamatit? Anka takwawayatuk ne anmuyulu?"
                },
                "18": {
                    "verse_nr": "18",
                    "verse": "Anmujmuish ankipiat wan te antachiat, wan anmunajnakas ankipiat wan te antakakit? Nusan te ankielnamikit,"
                },
                "19": {
                    "verse_nr": "19",
                    "verse": "kwak nikpitzakuj makwil tajtamal ipal cinco mil, keski chikiwit ankianket tentuk wan ne pusul? Kilwiat: \u2014Majtakti-ume."
                },
                "20": {
                    "verse_nr": "20",
                    "verse": "\u2014Kwak nikpitzakuj ne chikume tamal pal cuatro mil, keski? Wan inat: \u2014Chikume."
                },
                "21": {
                    "verse_nr": "21",
                    "verse": "Wan kinhilwia: \u2014Inteuk ankimatit tay antakakit?!"
                },
                "22": {
                    "verse_nr": "22",
                    "verse": "Ne pupuyut pal Bet-Tzaida - Wan ajsit Bet-Tzaida. Wan kalwikat se pupuyut wan mutajtaweliat ma kitali ne imey ijpak."
                },
                "23": {
                    "verse_nr": "23",
                    "verse": "Wan kitzkij ne imey ne pupuyut wan kiwikak ka itenpan ne techan, wan tachijchak tik ne ijish wan kitalij ijimey ijpak wan kitajtanilia: \u2014Tay tikita?"
                },
                "24": {
                    "verse_nr": "24",
                    "verse": "Wan ajkutachiak, wan ina: \u2014Nikita takamet wan nikita ka nejnemit ken kwajkwawit."
                },
                "25": {
                    "verse_nr": "25",
                    "verse": "Neman kitalij ijimey ijpak ne ijish senpa wan pejki tachia yek, wan walmupajtij wan kitak muchi chipawak."
                },
                "26": {
                    "verse_nr": "26",
                    "verse": "Wan kituktij ka ichan, ina: \u2014Shiawa wan maka shu shimukwepa tik ne techan."
                },
                "27": {
                    "verse_nr": "27",
                    "verse": "K\u00e1 naja? - Wan kisket Yeshu wan ne mumachtianimet wan ajsiket ne tejtechan inawak Kaysarea Pilipo, wan tik ne ujti kintajtanilij ne mumachtianimet: \u2014Ken inat muchi k\u00e1 naja?"
                },
                "28": {
                    "verse_nr": "28",
                    "verse": "Yejemet kilwijket: \u2014Yojan ne teulyujmaka, wan sejseuk ka ti Eliya, wan uksejseuk ka taja se pal ne taketzanimet."
                },
                "29": {
                    "verse_nr": "29",
                    "verse": "Wan yaja kintajtanilij: \u2014Anmejemet tay inat: k\u00e1 naja? Ne Pedro kilwij: \u2014Taja ne Mawaltijtuk."
                },
                "30": {
                    "verse_nr": "30",
                    "verse": "Wan kintuktij ma inte kilwikan aka k\u00e1 yaja."
                },
                "31": {
                    "verse_nr": "31",
                    "verse": "Asu aka kineki yawi iipan Yeshu... - Wan pejki kinmachtia ka ne Itelpuch ne Takat nemi pal taekua wey, wan ne noymet wan ne weypalejmet wan ne tajkwiluanimet yawit kitejtenewat, wan yawit kimiktiat, wan kwak panut yey tunal yawi muketza,"
                },
                "32": {
                    "verse_nr": "32",
                    "verse": "wan taketza katka melaknaj. Wan Pedro kinutzki wan pejki kiajwa."
                },
                "33": {
                    "verse_nr": "33",
                    "verse": "Yeshu muishkwepki kita ne mumachtianimet wan kiajwak Pedro, ina: \u2014Shiawa ka nuteputz, Tenewani, ika inte tikejketza tay ipal ne Teut asunte tay ipal ne takamet."
                },
                "34": {
                    "verse_nr": "34",
                    "verse": "Wan kwak kalnutzki ne miaktal wan ne mumachtianimet, kinhilwij: \u2014Asu aka kineki yawi nuipan, ma kinakti muchi tay ipal wan ma kiana ne icruz wan ma yawi nuipan."
                },
                "35": {
                    "verse_nr": "35",
                    "verse": "Ika k\u00e1 tajpiaskia ne ialmaj yawi kipulua, wan k\u00e1 kipuluskia ne ialmaj ka numaku wan imaku ne yeknawatilis yawi tajpia."
                },
                "36": {
                    "verse_nr": "36",
                    "verse": "Ika ken kipalewia se asu muchi ne taltikpak ipal wan puliwi ne ialmaj?"
                },
                "37": {
                    "verse_nr": "37",
                    "verse": "Ika tay weli tamaka se ipatka ialmaj?"
                },
                "38": {
                    "verse_nr": "38",
                    "verse": "Ika k\u00e1 ishpinawa nupanpa wan ipanpa ne nupajpalabraj tik ini tujtunal pal mawiltianimet wan tateyekchiwanimet, ne Itelpuch ne Takat nusan yawi ishpinawa ipanpa yaja kwak tzitzinaka witz ka imaku ne Iteku itzalan ne itajtanawatiani."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Wan kinhilwij: \u2014Kia nimetzinhilwia ka ankakeski pal ne nikan nemit inte yawit mikit achtu ma kitakan ne itatekimakalis ne Teut walajtuk iwan itajpal."
                },
                "2": {
                    "verse_nr": "2",
                    "verse": "Ne weykapatalis - Wan kwak panuket chikwasen tunal, Yeshu kinwika Pedro wan Yakob wan Yojan, wan tejkuket ijpak se kojtik tepet ka insel, wan muweykapatak ishpan yejemet,"
                },
                "3": {
                    "verse_nr": "3",
                    "verse": "wan ne ikwajkwach pejket tajtawiat wan istakisket ken te tatka weli istakisa ijtik ne taltikpak."
                },
                "4": {
                    "verse_nr": "4",
                    "verse": "Nusan kiski inhishpan Eliya wan Moshe, wan tajtaketzket iwan Yeshu."
                },
                "5": {
                    "verse_nr": "5",
                    "verse": "Wan ne Pedro kilwij Yeshu: \u2014Tajtzin, yek ma tinemikan nikan, tikchiwakan yey tawipanti, se mupal, se ipal Moshe wan se ipal Eliya."
                },
                "6": {
                    "verse_nr": "6",
                    "verse": "Ika te kimati tay ina, ika sujsul majmawket."
                },
                "7": {
                    "verse_nr": "7",
                    "verse": "Wan muchiwki se mishti wan ne mishti kinkimilua, wan ijtik ne mishti mukakik: \u2014Ini nutelpuch yektasujtatuk, shikakikan!"
                },
                "8": {
                    "verse_nr": "8",
                    "verse": "Wan kwak tajtachiaket te nemituya aka; sema Yeshu kitaket inwan."
                },
                "9": {
                    "verse_nr": "9",
                    "verse": "Wan kwak temuket yajket katani, kintuktij ma te kineshtilikan aka tay kitztiwit sute hasta kwak ne Itelpuch ne Takat miktuk wan muyulkwijtuk."
                },
                "10": {
                    "verse_nr": "10",
                    "verse": "Wan te taneshtijket; wan mutajtanilijket ken ka ina ka yawi muyulkwi,"
                },
                "11": {
                    "verse_nr": "11",
                    "verse": "wan kitajtanilijket: \u2014Taika inat ne tajkwiluanimet ka Eliya nemi pal witz achtu?"
                },
                "12": {
                    "verse_nr": "12",
                    "verse": "Yaja kinhilwij: \u2014Kiane, Eliya yawi witz achtu kiektalia muchi, wan ken nemi tawawasujtuk, ne Itelpuch ne Takat nemi pal taekua wey wan yawit inat ka te tatka ipatiw,"
                },
                "13": {
                    "verse_nr": "13",
                    "verse": "melka uni, naja nimetzinhilwia ka Eliya walajtuka, wan kichiwket iwan tay kielewijket, ijkiunisan ken nemi tawawasujtuk."
                },
                "14": {
                    "verse_nr": "14",
                    "verse": "Kipajtia se mijmiki - Wan kwak ajsiket itech ne mumachtianimet, kitaket sujsul miak innawak wan tajkwiluanimet tajtanit."
                },
                "15": {
                    "verse_nr": "15",
                    "verse": "Wan nemanha, muchi kitaket ne Yeshu wan ishpuyawket wan kisket mutaluat pal kitajpaluat."
                },
                "16": {
                    "verse_nr": "16",
                    "verse": "Wan yaja kinhilwij: \u2014Tay ankintajtaniliat?"
                },
                "17": {
                    "verse_nr": "17",
                    "verse": "Wan se pal ne miaktal kilwij: \u2014Tamachtiani, nalwikak nikan nupiltzin ne kipia se nawal te weli taketza,"
                },
                "18": {
                    "verse_nr": "18",
                    "verse": "wan kwak kipewia, kikeluna wan yaja pupusuka wan tzalanit itajtan wan kuwaki. Wan nikinhilwij ne mumujmumachtiani ma tachiakan su kishtiliat wan te weliket."
                },
                "19": {
                    "verse_nr": "19",
                    "verse": "Wan yaja kinhilwia: \u2014Ay, ashan inte kanaj tayulmatilis! Hasta keman nemi pal ninaka anmutzalan nimetzinselia? Shalwika tel."
                },
                "20": {
                    "verse_nr": "20",
                    "verse": "Wan kiwikaket wan kwak kitak kijtzilikaltij ne nawal nemanha wan wetzki talchi muishmimilua wan pupusuka."
                },
                "21": {
                    "verse_nr": "21",
                    "verse": "Wan kitajtanilij ne iteku: \u2014Keski kichiwa ka nemi ijkiuni? wan ne iteku inak: \u2014Pejki kwak kunetzin katka,"
                },
                "22": {
                    "verse_nr": "22",
                    "verse": "wan seujseujti hasta kitamutak tik tit, wan nusan tik at, pal kipulua. Su tiweli, shiktasujta, shitechpalewi!"
                },
                "23": {
                    "verse_nr": "23",
                    "verse": "Ne Yeshu kilwij: \u2014Ken ka &#34;su tiweli&#34;? Muchi k\u00e1 tayulmati weli!"
                },
                "24": {
                    "verse_nr": "24",
                    "verse": "Nemanha tzajtzik ne iteku ne piltzin, ina: \u2014Naja nitayulmati! Tay inte nitayulmati shitapalewi!"
                },
                "25": {
                    "verse_nr": "25",
                    "verse": "Kwak ne Yeshu kitak ka miak ajsit mutaluat, kiajwak ne nawal teyek, kilwia: \u2014Iijiu te weli taketza wan te weli takaki, naja nimetztuktia ma shalkisa itech wan ma intea shimukwepa tikalaki itech!"
                },
                "26": {
                    "verse_nr": "26",
                    "verse": "Wan tzajtzik wan sujsul ijtzilikak wan walkiski; wan nakak ken miktuk, wan inaket muchi ka miktuk."
                },
                "27": {
                    "verse_nr": "27",
                    "verse": "Ne Yeshu kikwij ne imey wan kiketzki, wan yaja muyulkwij."
                },
                "28": {
                    "verse_nr": "28",
                    "verse": "Wan kwak kalak ka ichan, ne mumachtianimet kitajtanilijket ka ikwaj: \u2014Taika tejemet te tiweliket?"
                },
                "29": {
                    "verse_nr": "29",
                    "verse": "Wan kinhilwij: \u2014Kwak ken ini, semaya weli tikchiwat ma walkisa iwan teutajtanilis."
                },
                "30": {
                    "verse_nr": "30",
                    "verse": "Yeshu inak tay yawi panu - Kisket wan yajket pashaluat ijtik Galilaya, wan te kinekituya ma aka kimati,"
                },
                "31": {
                    "verse_nr": "31",
                    "verse": "ika yaja kinmachtia ne mumachtianimet wan kinhilwia ka temakat ne Itelpuch ne Takat ijtik inmejmey takamet wan yawit kimiktiat, wan kwak tamit kimiktiat wan panut yey tunal yawi muyulkwi."
                },
                "32": {
                    "verse_nr": "32",
                    "verse": "Yejemet te kimatit katka tay kineki ina wan te kitajtanilijket ika majmawit."
                },
                "33": {
                    "verse_nr": "33",
                    "verse": "K\u00e1 ne achtu? - Wan ajsiket Kaparnajum, wan kwak nemituya ka ichan kintajtanilij: \u2014Tay annemituyat tajtaketzat tik ne ujti?"
                },
                "34": {
                    "verse_nr": "34",
                    "verse": "Yejemet te inaket tatka ika tik ne ujti tajtaketzket yajket pal kimatit katiawel pal yejemet ne mas wey."
                },
                "35": {
                    "verse_nr": "35",
                    "verse": "Wan yaja mutalij wan kinnutzki ne majtakti-ume wan kinhilwia: \u2014Asu se kineki muchiwa achtu, yaja yawi ne tipan pal muchi wan ne tekitini pal muchi."
                },
                "36": {
                    "verse_nr": "36",
                    "verse": "Wan kikwij se kunetzin wan kitalij tatajku wan kinapaluj, wan kinhilwij:"
                },
                "37": {
                    "verse_nr": "37",
                    "verse": "\u2014K\u00e1 ne kikwi se pal ne kukunetzitzin ken ini tik nutukay naja nechkwi, wan k\u00e1 ne nechkwi inte naja nechkwi sute ne nechtuktijtuk."
                },
                "38": {
                    "verse_nr": "38",
                    "verse": "K\u00e1 inte techtejtenewa tuwan nemi - Yojan kilwij: \u2014Tamachtiani, tikitztiwit ajaka nawalkishtia tik mutukay, wan te tikajkawket ika yaja te yawi tuwan."
                },
                "39": {
                    "verse_nr": "39",
                    "verse": "Yeshu inak: \u2014Shikajkawakan yajuni, ika inte aka kichiwa tay wey tik nutukay yawi weli nechijilwia."
                },
                "40": {
                    "verse_nr": "40",
                    "verse": "Ika k\u00e1 inte techtejtenewa tuwan nemi."
                },
                "41": {
                    "verse_nr": "41",
                    "verse": "K\u00e1 metzinmaka chiupi at pal atit tik nutukay ika anmejemet anhipal ne Mawaltijtuk, kia nimetzinhilwia ka yawia kipia ne ipatiw."
                },
                "42": {
                    "verse_nr": "42",
                    "verse": "Sejseuk tay kinhilwij - [Nusan inak:] Wan k\u00e1 ne kitekukujmati se pal ini chijchikitik k\u00e1 tayulmatit, mas yek ma mupilu se burrojmetat itech ikechkuyu wan ma kitamimakan ijtik ne weyat."
                },
                "43": {
                    "verse_nr": "43",
                    "verse": "Wan su metztekukujmati ne mumey, shimumakutuna! Mas yek ma shiyultuk makutu wan te ma shu ne miktanshaput, tik ne tit te keman sewi, iwan ne ume mumey."
                },
                "44": {
                    "verse_nr": "44",
                    "verse": "."
                },
                "45": {
                    "verse_nr": "45",
                    "verse": "Wan su metztekukujmati ne mukshi, shimukshikutuna! Mas yek ma shiyultuk ikshikutu wan te ma metztamutakan iwan ne ume mukshi ka miktanshaput."
                },
                "46": {
                    "verse_nr": "46",
                    "verse": "."
                },
                "47": {
                    "verse_nr": "47",
                    "verse": "Wan su metztekukujmati ne muish, shikishti ne muish! Mas yek ma shikalaki tik ne itatekimakalis ne Teut ishpupuyut wan te ma metztamutakan iwan ne ujume muish ka miktanshaput,"
                },
                "48": {
                    "verse_nr": "48",
                    "verse": "n\u00e9 kan ne ijkwich inte miki wan ne tit inte musewia."
                },
                "49": {
                    "verse_nr": "49",
                    "verse": "Ika muchi yawi muistawia iwan tit."
                },
                "50": {
                    "verse_nr": "50",
                    "verse": "Melka yek ne istat, asu ne istat asesekisa, taiwan anyawit kikwepat ajwiak? Shikpiakan ijtik anmejemet istat, wan shinejmachnemikan sejse wan sejse."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Tay inak ipanpa ne munamiktijtiwit wan muajkawat - Wan muketzki wan kiski, wan yawi nepa Yudaya wan iten ne apan Yarden, wan ken achtu, miak yawit katka iwan, wan yaja kinmachtia ken senpa."
                },
                "2": {
                    "verse_nr": "2",
                    "verse": "Wan sejse Parishayuj ajsiket wan kitajtanilijket su nemi yek ma kiajkawa isiwaw se, pal kiejekuat."
                },
                "3": {
                    "verse_nr": "3",
                    "verse": "Yaja kinhilwij: \u2014Tay metzintuktia Moshe?"
                },
                "4": {
                    "verse_nr": "4",
                    "verse": "Yejemet inaket: \u2014Moshe inak ka weli mutawawasua se amat ina ka muajkawtiwit wan weli kiajkawa."
                },
                "5": {
                    "verse_nr": "5",
                    "verse": "Ne Yeshu kinhilwij: \u2014Metzinmakak uni tatuktilis ika anmejemet yujyultakwaknaj."
                },
                "6": {
                    "verse_nr": "6",
                    "verse": "Kwak ne Teut pejki kichiwa muchi, kinchiwki takat wan siwat;"
                },
                "7": {
                    "verse_nr": "7",
                    "verse": "neka ne takat kiajkawas iteku wan ne inan"
                },
                "8": {
                    "verse_nr": "8",
                    "verse": "wan ne ujume mukwepasket sanse innakayu; ijkiuni intea ume asunte se."
                },
                "9": {
                    "verse_nr": "9",
                    "verse": "Yajika, tay ne kisenputzuj ne Teut, ma inte kikupewa takat."
                },
                "10": {
                    "verse_nr": "10",
                    "verse": "Wan kwak mukweptiwita ichan, ne mumachtianimet kitajtanilijket tay kinekituya ina,"
                },
                "11": {
                    "verse_nr": "11",
                    "verse": "wan kinhilwia: \u2014K\u00e1 ne kiajkawa isiwaw wan munamiktia iwan ukse siwat, kiawiltia,"
                },
                "12": {
                    "verse_nr": "12",
                    "verse": "wan asu ne siwat kiajkawa ishulejyu wan munamiktia iwan seuk, mawiltia."
                },
                "13": {
                    "verse_nr": "13",
                    "verse": "Ne shujshulut - Wan kalinwikaket kukunetzitzin itech pal kinmatuka. Ne mumachtianimet kinhajwaket."
                },
                "14": {
                    "verse_nr": "14",
                    "verse": "Kwak ne Yeshu kitak kwalanik wan kinhilwij: \u2014Shikajkawakan walajsit ne kukunetzitzin, maka shikinhajwakan; ika ne itatekimakalis ne Teut yawi pal sejse kiane."
                },
                "15": {
                    "verse_nr": "15",
                    "verse": "Kia nimetzinhilwia: k\u00e1 te kikwi ne itatekimakalis ne Teut ken se kunetzin inte kalakis."
                },
                "16": {
                    "verse_nr": "16",
                    "verse": "Wan kinnapaluj, wan kitalij ijimey inhijpak wan kinteuchiwki."
                },
                "17": {
                    "verse_nr": "17",
                    "verse": "Uij ma kalaki se kipia wey tik ne itatekimakalis ne Teut! - Wan kwak pejki nejnemi tik ne ujti, ajsik mutalua se itech mutankwaketza wan kitajtanilij: \u2014Yek tamachtiani, tay weli nikchiwa pal niyultuk senpa?"
                },
                "18": {
                    "verse_nr": "18",
                    "verse": "Yeshu kilwij: \u2014Taika tinechnutza yek? Inte kanaj yejyek asunte sema se wan yaja ne Teut."
                },
                "19": {
                    "verse_nr": "19",
                    "verse": "Tikmatiaya tay nemi tuktijtuk: maka shitamikti; maka shimawilti; maka shitechteki; maka shina ka ukse kichiwki tay inte muchiwki; maka shitashijshiku; shikintakamati muteku wan munan."
                },
                "20": {
                    "verse_nr": "20",
                    "verse": "Yajuni kilwij: \u2014Tamachtiani, nikishpelwija muchi uni senpa."
                },
                "21": {
                    "verse_nr": "21",
                    "verse": "Ne Yeshu kitak wan kitasujtak, wan kilwij: \u2014Kinekiuk se: shu-shiknamaka muchi tay tikpia wan shikinmaka ne munekit, wan tikpias muchalchiw tik ne ilwikak, wan shiwi nikan nuipan."
                },
                "22": {
                    "verse_nr": "22",
                    "verse": "Yajuni yajki tristej ipanpa tay inak, ika tetekia wejwey ne ipalwan."
                },
                "23": {
                    "verse_nr": "23",
                    "verse": "Yeshu tajtachiak wan kinhilwia ne mumachtianimet: \u2014Ne kipiat wey, uij ma kalakikan ijtik ne itatekimakalis ne Teut!"
                },
                "24": {
                    "verse_nr": "24",
                    "verse": "Ishpuyawit ne mumachtianimet ipanpa tay inak. Ne Yeshu kinhilwia senpa: \u2014Kia nupilawan, sea uij ma kalakikan tik ne itatekimakalis ne Teut!"
                },
                "25": {
                    "verse_nr": "25",
                    "verse": "Uij ma kalaki se camelloj ijtik ne kuyuntuk ipal se agujajchin, mas uij ma kalaki se kipia wey ijtik ne itatekimakalis ne Teut!"
                },
                "26": {
                    "verse_nr": "26",
                    "verse": "Yejemet sujsul ishpuyawit, wan muilwiat: \u2014Wan k\u00e1 weli mupalewia?"
                },
                "27": {
                    "verse_nr": "27",
                    "verse": "Ne Yeshu kinhitak wan ina: \u2014Ne takamet te welit, ne Teut kia ika ne Teut weli muchi."
                },
                "28": {
                    "verse_nr": "28",
                    "verse": "Ne Pedro pejki taketza, kilwia: \u2014Tejemet nikan muchi tikajkawket wan tiwalajtiwit muwan."
                },
                "29": {
                    "verse_nr": "29",
                    "verse": "Inak ne Yeshu: \u2014Naja kia nimetzinhilwia: muchi k\u00e1 ne kiajkawtuk ikal wan iikawan wan ieltiwan wan inan wan iteku wan ipilawan wan itajtal nupanpa wan ipanpa ne yeknawatilis"
                },
                "30": {
                    "verse_nr": "30",
                    "verse": "yawia kipia, asu kiajkaw s\u00e9, sentzunti kal wan iikawan wan ieltiwan wan inajnan wan ipilawan wan tajtal, melka yawit kiejekuat; wan tik ne tay witz yawi yultuk senpa."
                },
                "31": {
                    "verse_nr": "31",
                    "verse": "Miak k\u00e1 ajachtu yawit tijtipan, wan tijtipan ajachtu."
                },
                "32": {
                    "verse_nr": "32",
                    "verse": "Tay yawi muchiwa tik Yerushalem - Tejkuket yajket ka Yerushalem wan ne Yeshu yawi katka inhishpan, wan ishpuyawit wan ne yawit iwan majmawit. Wan yaja kinnutzki ne majtakti-ume senpa wan pejki kinhilwia tay yawi panu:"
                },
                "33": {
                    "verse_nr": "33",
                    "verse": "\u2014Nikan titejkut ka Yerushalem, wan yawit temakat ne Itelpuch ne Takat iwan ne weypalejmet wan ne tajkwiluanimet, wan tatuktisket ma miki, wan kintemakasket iwan ne tejtechan,"
                },
                "34": {
                    "verse_nr": "34",
                    "verse": "wan yawit ajkawetzkat, yawit tachijchat ijpak, yawit kiwitekit wan yawit kimiktiat, wan kwak panutiwit yey tunal yawi muyulkwi."
                },
                "35": {
                    "verse_nr": "35",
                    "verse": "Ne ipilawan Zabday - Wan ajsit Yakob wan Yojan ne ipilawan Zabday kilwiat: \u2014Tamachtiani, timetztajtanit ma shitechchiwili se."
                },
                "36": {
                    "verse_nr": "36",
                    "verse": "Wan kinhilwij: \u2014Tay ankinekit ma nikchiwa?"
                },
                "37": {
                    "verse_nr": "37",
                    "verse": "Yejemet kilwijket: \u2014Ma mutali ne se tejemet ka mumayekkan wan ne seuk ka ukse ladoj muejmuetztuk kan tiaw titzitzinaka."
                },
                "38": {
                    "verse_nr": "38",
                    "verse": "Ne Yeshu kinhilwij: \u2014Inte ankimatit tay antajtanit! Tay anhinat, ka welit anhatit tik ne atiluni kan niaw niati naja wan welit anmumakat ne ulyuj ne niaw nimumaka?"
                },
                "39": {
                    "verse_nr": "39",
                    "verse": "Yejemet kilwijket: \u2014Tiwelit. Wan Yeshu kinhilwij: \u2014Melka anhatisket tik ne atiluni kan niati wan ne ulyuj ne naja nimumaka anmumakasket,"
                },
                "40": {
                    "verse_nr": "40",
                    "verse": "inte niweli nimetzinhilwia ma shimutalikan n\u00e9, asunte semaya k\u00e1 ipal muajshitilijtuk."
                },
                "41": {
                    "verse_nr": "41",
                    "verse": "Wan kwak ne majtakti takakket, pejket mukwalantiat iwan Yakob wan Yojan,"
                },
                "42": {
                    "verse_nr": "42",
                    "verse": "wan ne Yeshu kalinnutzki wan kinhilwia: \u2014Ankimatit ka ne mumatit ka tatuktiat tik sejse techan muchiwat tajtzitzinmet wan ne weymet kipiat tatuktilis ijpak muchi."
                },
                "43": {
                    "verse_nr": "43",
                    "verse": "Inte yawi ijkiuni ijtik anmejemet: k\u00e1 anmutzalan kielewiskia muchiwa wey, yawi tekiti anmupal,"
                },
                "44": {
                    "verse_nr": "44",
                    "verse": "wan k\u00e1 muchiwaskia ne achtu, muchiwas anmutekitini,"
                },
                "45": {
                    "verse_nr": "45",
                    "verse": "ika nusan ne Itelpuch ne Takat inte walaj pal tatekimaka asunte pal kintekipanua sejseuk wan pal temaka ne ialmaj pal kiane welit mumakishtiat muchi."
                },
                "46": {
                    "verse_nr": "46",
                    "verse": "Kipajtij ume pupuyut tik Yerijo - Wan ajsiket Yerijo, wan kwak kisat yawit tik Yerijo yaja wan ne mumachtianimet wan se wey miaktal, se pupuyut itukay Bar-Timay (ne ikunew Timay) nemituya tajtani muetztuk itech ne ujti;"
                },
                "47": {
                    "verse_nr": "47",
                    "verse": "wan kwak takakik ka yaja Yeshu pal Nazaret, pejki tzajtzi, ina: \u2014Ikunew Dawid, Yeshu, shinechpalewi!"
                },
                "48": {
                    "verse_nr": "48",
                    "verse": "Wan melka miak kiajwat ma takaktu, yaja tzajtzi mas: \u2014Ikunew Dawid, shinechpalewi!"
                },
                "49": {
                    "verse_nr": "49",
                    "verse": "Wan Yeshu muketzki wan inak: \u2014Shalnutzakan yajuni! Wan kinutzat ne pupuyut, kilwiat: \u2014Yek nemi, shimuketza, yaja metznutza."
                },
                "50": {
                    "verse_nr": "50",
                    "verse": "Kikutaminki talchi ne ikwenyu wan ijisiwki muketza wan yajki itech Yeshu,"
                },
                "51": {
                    "verse_nr": "51",
                    "verse": "wan Yeshu taketzki iwan ne pupuyut, inak: \u2014Tay tikneki ma nikchiwa mupal? Wan ne pupuyut kilwij: \u2014Nutamachtiani, ma nitachia!"
                },
                "52": {
                    "verse_nr": "52",
                    "verse": "Wan Yeshu kilwij: \u2014Shiawa. Ne mutayulmatilis metzpalewtuk. Wan tachishki nemanha wan yajki iwan tik ne ujti."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Kalaki tik Yerushalem - Wan kwak tzinkisket Yerushalem wan ajsiket Bet-Page wan Bet-Anya inakastan ne Olivajtepet, yaja kintuktia ume pal ne mumachtianimet"
                },
                "2": {
                    "verse_nr": "2",
                    "verse": "wan kinhilwia: \u2014Shumet uni techan nemi anmumelawka, wan kwak tamit anhajsit n\u00e9 anyawit ankiajsit se burrojchin ilpituk ne inteuk mutalij aka ijpak: shiksutumakan wan shalwikakan."
                },
                "3": {
                    "verse_nr": "3",
                    "verse": "Wan su aka metzintajtanilia taika ankichiwat ijkiuni, shinakan: &#34;Ne itekuyu muneki, nemanha yawi kikwepa.&#34;"
                },
                "4": {
                    "verse_nr": "4",
                    "verse": "Wan yajket wan kiajsiket se burrojchin ilpituk itech se tentzakka n\u00e9 kan munamikit ne ujujti, wan kisutumat."
                },
                "5": {
                    "verse_nr": "5",
                    "verse": "Wan nemituyat sejse ka n\u00e9 wan kinhilwijket: \u2014Tay ankichiwat? Taika ankisutumat ne burrojchin?"
                },
                "6": {
                    "verse_nr": "6",
                    "verse": "Yejemet kinhilwijket ijkiunisan ken inatuya ne Yeshu, wan kinhajkawket,"
                },
                "7": {
                    "verse_nr": "7",
                    "verse": "wan kalwikaket ne burrojchin kanka nemituya Yeshu, wan kitaliat inkwajkwach ijpak wan kitalijket ne Yeshu muetztuk ijpak."
                },
                "8": {
                    "verse_nr": "8",
                    "verse": "Wan miak kichayawket ne inkwajkwach pak ne ujti, wan sejseuk kitekaket ijiswat ne kikutuntiwit tik ne kojtan,"
                },
                "9": {
                    "verse_nr": "9",
                    "verse": "wan ne yawit iishpan wan iipan tzajtziket yajket: \u2014Hosha-na! Teutasujtatuk ne witz tik itukay Tutajwan!"
                },
                "10": {
                    "verse_nr": "10",
                    "verse": "Teutasujtatuk ne tatekimakalis witz ipal ne tuteku Dawid! Hosha-na tik ne wejwejkapan!"
                },
                "11": {
                    "verse_nr": "11",
                    "verse": "Wan kalak tik Yerushalem. Yajki ne teupan, wan tajtachiak nujme. Kwak teutaka, kiski wan yajki Bet-Anya iwan ne majtakti-ume."
                },
                "12": {
                    "verse_nr": "12",
                    "verse": "Ne kwawit inte tamaka itakil - Ne ukse tunal kwak kisat tik Bet-Anya, mayanki."
                },
                "13": {
                    "verse_nr": "13",
                    "verse": "N\u00e9 wejka kitak se kuyu amat tentuk wan ijiswat, wan ajsik itech kita su kipia itakil, wan kwak ajsik te kiajsik tatka, semaya ijiswat, ika te nemituya ne metzti pal kipia itakil,"
                },
                "14": {
                    "verse_nr": "14",
                    "verse": "wan yaja kilwij: \u2014Ma aka intea keman kikwa ne mutakil! Wan ne mumachtianimet kikakket."
                },
                "15": {
                    "verse_nr": "15",
                    "verse": "Ajsik ne teupan - Wan ajsit Yerushalem, wan Yeshu ajsik ne teupan wan pejki kishtia ne tanamakanimet wan ne takuanimet nemituyat itech ne teupan wan kishtapachuj ne mejmesaj pal ne tuminpatanimet wan ne kujkuijpal pal ne kinamakat wijwilut;"
                },
                "16": {
                    "verse_nr": "16",
                    "verse": "wan te kiajkawa katka ma aka kisajsaka nian se taijtik tik ne teupan."
                },
                "17": {
                    "verse_nr": "17",
                    "verse": "Wan yaja tamachtia katka wan kinhilwia katka: \u2014Anka inte ankimatit ka nemi tajkwilujtuk: &#34;Ne nukal munutzas se kal ipal teutajtanilis ipal muchi ne tejtechan&#34;? Ankichiwtiwit ka mukweptuk se ustut pal techtekinimet!"
                },
                "18": {
                    "verse_nr": "18",
                    "verse": "Wan takakket ne weypalejmet wan ne tajkwiluanimet, wan pejket tatejtemuat ken kipuluskiat. Yejemet majmawit ika muchi ishpuyawit katka iwan ne itamachtilis."
                },
                "19": {
                    "verse_nr": "19",
                    "verse": "Wan kwak kalaki ne tunal, kisat tik ne weytechan."
                },
                "20": {
                    "verse_nr": "20",
                    "verse": "Ne kwawit inte tamaka itakil (senpa) - Wan kwak panut ka peyna, kitaket ne kuyu amat wan muchi nemituya kuwaktuk, hasta ne inejnelwayu,"
                },
                "21": {
                    "verse_nr": "21",
                    "verse": "wan ne Pedro kielnamik wan kilwij: \u2014Tajtzin, shikita ne kuyu amat tikchiwki maldictar! Kuwaktuka!"
                },
                "22": {
                    "verse_nr": "22",
                    "verse": "Wan ne Yeshu kinhilwij: \u2014Shikyulmatikan ne Teut!"
                },
                "23": {
                    "verse_nr": "23",
                    "verse": "Naja kia nimetzinhilwia: asu se kilwiskia uni tepet: &#34;Shimuketza wan shimutamuta tik ne wey at!&#34; wan asu kimati tik iyulu ka ne tay ina yawi muchiwa, yawi muchiwa."
                },
                "24": {
                    "verse_nr": "24",
                    "verse": "Yajika nimetzinhilwia: muchi tay ankitajtanit kwak ankinujnutzat ne Teut, shitayulmatikan ka ankikwijketa wan ankipiasket."
                },
                "25": {
                    "verse_nr": "25",
                    "verse": "Wan kwak anteutajtanit, asu aka metzchiwilij se tay teyek shikelkawaya, pal kiane ne anmuteku ne nemi ajku nusan yawi kitapupulwia muchi tay ankichiwtiwit tay teyek."
                },
                "26": {
                    "verse_nr": "26",
                    "verse": "."
                },
                "27": {
                    "verse_nr": "27",
                    "verse": "K\u00e1 kituktia Yeshu? - Wan ajsit Yerushalem senpa wan kwak yaja nejnemi itech ne teupan, itech ajsit ne weypalejmet wan ne tajkwiluanimet wan ne noymet,"
                },
                "28": {
                    "verse_nr": "28",
                    "verse": "wan kilwiat: \u2014Katiawel ne tatuktilis pal tiweli tikchiwa muchi uni, wan k\u00e1 metzmakak pal taja tiweli tikchiwa?"
                },
                "29": {
                    "verse_nr": "29",
                    "verse": "Ne Yeshu kinhilwij: \u2014Naja nikpia se pal nimetzintajtanilia: shinechilwikan ini wan niaw nimetzinhilwia katiawel ne tatuktilis pal niweli nikchiwa."
                },
                "30": {
                    "verse_nr": "30",
                    "verse": "Ne teulyujmakalis ipal Yojan walkiski ka ilwikak o itech takamet? Shinechilwikan!"
                },
                "31": {
                    "verse_nr": "31",
                    "verse": "Wan inat tik inyujyulu: &#34;Asu tejemet tinat ka ilwikak, yawi ina: taika tel inte ankiyulmatket?"
                },
                "32": {
                    "verse_nr": "32",
                    "verse": "Asu tinat itech takamet...&#34; Majmawit ika muchi ne miaktal kimatit ka tejkia ka Yojan se taketzani pal ne Teut."
                },
                "33": {
                    "verse_nr": "33",
                    "verse": "Wan yejemet kilwijket Yeshu: \u2014Te tikmatit. Wan Yeshu kinhilwia: \u2014Naja nusan inte nimetzinhilwia katiawel ne tatuktilis pal nikchiwa tay nikchiwa!"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ne talchiwanimet tik ne shukumekamil - Wan pejki kinhilwia cajcasoj. Inak: \u2014Se takat kitukak se shukumekamil, wan kiyawaluj iwan se kulal, wan kikuyun ne shaput kan mupachua ne itakil ne shukumekat pal muishtia ne iayu pal muchiwa kushushaj, wan kiketzki se tepekal pal tapachiwiat, wan kwak tamik kichiwa muchi kiajkaw ne mil tik inmejmey talchiwanimet wan yajki wejka."
                },
                "2": {
                    "verse_nr": "2",
                    "verse": "Wan kwak ajsik ne horaj, kituktij ka n\u00e9 se tekitini pal ne talchiwanimet kimakat ne itakil ne shukumekamil,"
                },
                "3": {
                    "verse_nr": "3",
                    "verse": "wan kitzkijket wan kiwitekket wan kishtijket ka n\u00e9, wan te kimakaket tatka."
                },
                "4": {
                    "verse_nr": "4",
                    "verse": "Wan kituktij senpa ka n\u00e9 ukse tekitini, wan kitzunchalujket wan kitzuntekket."
                },
                "5": {
                    "verse_nr": "5",
                    "verse": "Wan kituktij ukseuk wan yaja nusan kimiktijket, wan muchi k\u00e1 kintuktia kichiwat katka kenha: kiwitekit sejse wan kimiktiat sejseuk."
                },
                "6": {
                    "verse_nr": "6",
                    "verse": "Ne takat kipiatuya se itelpuch k\u00e1 sujsul kitasujta, wan pal tami kituktij yajuni ika ina katka: &#34;Yawit kitakamatit ne nutelpuch.&#34;"
                },
                "7": {
                    "verse_nr": "7",
                    "verse": "Wan uni talchiwanimet muilwijket: &#34;Kwak miki ne tutekuyu muchi yawi ipal yajini. Tikmiktikan wan muchi yawi tupal!&#34;"
                },
                "8": {
                    "verse_nr": "8",
                    "verse": "Wan kitzkijket wan kimiktijket wan kishtijket tik ne shukumekamil."
                },
                "9": {
                    "verse_nr": "9",
                    "verse": "Tay yawi kichiwa ne itekuyu ipal ne mil? Yawi witz wan yawi kinwilewa ne talchiwanimet wan yawi kinmaka ne mil sejseuk."
                },
                "10": {
                    "verse_nr": "10",
                    "verse": "Te ankimatit nian ini tay ijkwilujtuk? &#34;Ne tet ne kitejtenewket ne kalketzanimet mukwepki ne itzinteu kal!"
                },
                "11": {
                    "verse_nr": "11",
                    "verse": "Tutajwan yajasan kichijki, wan titachiat wan tishpuyawit.&#34;"
                },
                "12": {
                    "verse_nr": "12",
                    "verse": "Tatejtemuat katka pal kitzkiat. Melka uni, majmawit katka ika muchi kimatit ka yaja inak uni casoj inpanpa yejemet. Wan kinhajkaw wan yajki."
                },
                "13": {
                    "verse_nr": "13",
                    "verse": "Shikmakakan ne taltikpaktuktiani tay ipal ne taltikpaktuktiani - Wan kintuktiat sejse pal ne Parishayujmet wan ne itepewa pal Herodes pal kitat su welit kipewiat ma ina se pal kitzkiat,"
                },
                "14": {
                    "verse_nr": "14",
                    "verse": "wan ajsiket wan kilwiat: \u2014Tamachtiani, tikmatit ka taja tina tay tejkia wan te tikishtemua aka ika muchi kenhat mupal wan semaya titamachtia ne ujti yek ipal ne Teut. Tiknekit timetztajtaniliat su nemi yek ma tiktashtawakan tumin ne taltikpaktuktiani ipal Roma. Tiawit titamakat o te tiawit titamakat?"
                },
                "15": {
                    "verse_nr": "15",
                    "verse": "Yaja kimatiaya ka kinekituyat kishijshikuat wan kinhilwij: \u2014Taika annechejekuat? Shalwikakan se tumin ma nikita."
                },
                "16": {
                    "verse_nr": "16",
                    "verse": "Kalwikaket wan yaja kinhilwia: \u2014K\u00e1 ipal ne itachialis wan ne itukay tik ini pesoj? Inaket: \u2014Ipal ne taltikpaktuktiani."
                },
                "17": {
                    "verse_nr": "17",
                    "verse": "Yeshu kinhilwij: \u2014Shikmakakan ne taltikpaktuktiani tay ipal ne taltikpaktuktiani wan shikmakakan ne Teut tay ipal ne Teut. Wan ishpuyawket."
                },
                "18": {
                    "verse_nr": "18",
                    "verse": "Ne miktiwit yawit walmukwepat? - Wan walajsit Tzadukayujmet, yejemet k\u00e1 inat katka ka te tiawit timuyulkwepat kwak timikit, wan kitajtaniliat:"
                },
                "19": {
                    "verse_nr": "19",
                    "verse": "\u2014Tamachtiani, Moshe techilwij ijtik iamaw: &#34;Asu miki ne imanuj se wan naka ne isiwaw wan te kiajkaw se ikunew, ne iikaw nemi pal kikwi ipal ne isiwaw ne miktuk pal kiketza ne ishinach ne imanuj.&#34;"
                },
                "20": {
                    "verse_nr": "20",
                    "verse": "Nemiket chikume takat k\u00e1 muchi tekniwan wan ne achtu munamiktij wan mikik wan te kiajkaw ishinach,"
                },
                "21": {
                    "verse_nr": "21",
                    "verse": "wan ne iikaw kikwij ne siwat wan mikik wan nusan te kiajkaw ishinach, wan ne yey kenha,"
                },
                "22": {
                    "verse_nr": "22",
                    "verse": "wan ijkiuni hasta ne chikume kenhaya wan nian se pal ne chijchikume kiajkaw ishinach; wan ne siwat nusan mikik."
                },
                "23": {
                    "verse_nr": "23",
                    "verse": "Kwak yawit muyulkwepat muchi, katiawel ne ishulejyu uni siwat? Ika ne chijchikume munamiktijtiwit iwan!"
                },
                "24": {
                    "verse_nr": "24",
                    "verse": "Ne Yeshu kinhilwij: \u2014Nina ka anmushijshikuat ika inte ankimatit tay nemi tajkwilujtuk, nian tay weli ne Teut."
                },
                "25": {
                    "verse_nr": "25",
                    "verse": "Kwak yawit muyulkwepat, ne takamet wan siwatket inte yawit munamiktiat, muchiwat ken tanawatianimet tik ne ilwikak."
                },
                "26": {
                    "verse_nr": "26",
                    "verse": "Inte ankimatit tay ne metzinhilwij ne Teut ijtik ne kwawit mimilaka (tik iamaw Moshe) ipanpa kwak muyulkwepat ne miktiwit? Ina: &#34;Naja ne Teut ipal Abraham wan ne Teut ipal Itzak wan ne Teut ipal Yakob.&#34;"
                },
                "27": {
                    "verse_nr": "27",
                    "verse": "Yaja inte ne Teut ipal ne miktiwit asunte ipal ne yujyultuk. Anmushijshikuat sujsul!"
                },
                "28": {
                    "verse_nr": "28",
                    "verse": "Katiawel ne mas wey tay nemi tuktijtuk? - Wan ajsik se pal ne tajkwiluanimet. Yaja takakik ken kitajtaniliat wan kitak ka yaja nankilij yek, wan kitajtan: \u2014Katiawel ne achtu ipal muchi tay nemi tuktijtuk?"
                },
                "29": {
                    "verse_nr": "29",
                    "verse": "Ne Yeshu inak ka ini ne achtu: &#34;Shitakaki Israel, Tutajwan ne Teut, Tutajwan sesan."
                },
                "30": {
                    "verse_nr": "30",
                    "verse": "Wan tiktasujtas ne muteku ne Teut iwan muchi muyulu, muchi mualmaj, muchi mutamatilis wan muchi mutajpal.&#34;"
                },
                "31": {
                    "verse_nr": "31",
                    "verse": "Ini ne ukseuk: &#34;Tiktasujtas ne muiknew ken tajasan timutasujta.&#34; Yejemet ne wejwey tay techtuktijtuk; inte kanaj nian tatka mas wey."
                },
                "32": {
                    "verse_nr": "32",
                    "verse": "Wan ne tajkwiluani kilwij: \u2014Yek, tamachtiani, tinak tay tejkia, ka yaja sesan wan te nemi ukseuk, semaya yajasan,"
                },
                "33": {
                    "verse_nr": "33",
                    "verse": "wan su tiktasujtat iwan muchi tuyulu wan muchi tutamatilis wan muchi tutajpal wan su tiktasujtat tuiknew ken tejemetsan timutasujtat, mas wey ipatiw uni que muchi ne tay weliskiat tiktatiat ipal ne Teut wan tiktakuliat ne Teut."
                },
                "34": {
                    "verse_nr": "34",
                    "verse": "Wan ne Yeshu kwak kitak ka taketzki iwan tamatilis kilwij: \u2014Te tinemi wejka ne itatekimakalis ne Teut. Wan tea su aka kitajtanilia tatka ika majmawit."
                },
                "35": {
                    "verse_nr": "35",
                    "verse": "K\u00e1 ne Mawaltijtuk? - Wan ne Yeshu taketzki kwak tamachtia nemi itech ne teupan, ina: \u2014Ken ka inat ne tajkwiluanimet ka ne Mawaltijtuk itelpuch Dawid?"
                },
                "36": {
                    "verse_nr": "36",
                    "verse": "Dawid yajasan inak itech ne Ijiutzin: &#34;Ne Nuteku kilwij ne nutajtzin: Shimutali ka nuyekkan hasta ma niktali k\u00e1 ne kinekit metzijtakuat ken se kuijpal ka itan mujmukshi.&#34;"
                },
                "37": {
                    "verse_nr": "37",
                    "verse": "Asu Dawid yajasan kilwia &#34;nutajtzin&#34;, ken weli ma ikunew? Wan miak pakit kikakit."
                },
                "38": {
                    "verse_nr": "38",
                    "verse": "Maka shimuchiwakan ken ne Parishayujmet - Wan tik ne itamachtilis ina katka: \u2014Cuidadoj iwan ne tajkwiluanimet ne kinekit pashaluat tik wijwipil weyak wan ma muchi kintajpalukan tik ne tiankis,"
                },
                "39": {
                    "verse_nr": "39",
                    "verse": "wan kinekit ne ajachtu mutalijka tik ne kalsennemit, wan kinekit nemit itzalan ne weymet tik yujyualu."
                },
                "40": {
                    "verse_nr": "40",
                    "verse": "Yejemet kalakit inchan lajlamajtzitzinmet kikwat muchi, wan taketzat wey pal kinutzat ne Teut semaya pal muitat. Yejemetsan yawit muchiwat juzgar!"
                },
                "41": {
                    "verse_nr": "41",
                    "verse": "Ne tetakulis ipal ne inte kipia tatka - Wan nemik muetztuk imelawka ne cajaj ipal ne teupan kan musentepewa tumin wan nemik tachia wan kita katka ken muchi kiajkawat itumin tik ne cajaj. Wan miak k\u00e1 kipiatuyat wey kitakuliat katka wey."
                },
                "42": {
                    "verse_nr": "42",
                    "verse": "Wan walaj se lamajtzin te kipiatuya tatka wan kitamutilij ume centavojchin (kineki ina chiupichin tumin),"
                },
                "43": {
                    "verse_nr": "43",
                    "verse": "wan Yeshu kinnutzki wan kinhilwij ne mumachtianimet: \u2014Kia nimetzinhilwia: uni lamajtzin ne inte kipia tatka kitakulij mas que muchi ne kitalijket tumin tik ne cajaj,"
                },
                "44": {
                    "verse_nr": "44",
                    "verse": "ika muchi kishtijtiwit ijtik tay kipiat wan tepewi ne intumin; yaja inte, yaja tamakak muchi tay kipia pal mutekipanua."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Muchi ini yawi tami - Wan kwak kisa tik ne teupan, se pal ne mumachtianimet kilwij: \u2014Tamachtiani! Shikita ini tejtet galantzin! Shikita ini kajkal!"
                },
                "2": {
                    "verse_nr": "2",
                    "verse": "Wan ne Yeshu kilwij: \u2014Tikita uni kajkal hombron? Inte yawi mukawa nian se tet ijpak seuk ne inte mutajkali."
                },
                "3": {
                    "verse_nr": "3",
                    "verse": "Wan yaja mutalij ijpak ne Olivajtepet imelawka ne teupan, wan ajsiket Pedro wan Yakob wan Yojan wan Andreas ka inkwaj kitajtanit:"
                },
                "4": {
                    "verse_nr": "4",
                    "verse": "\u2014Shitechilwi keman yawi panu uni wan ken yawi muishmati ka yawia tami muchi ini?"
                },
                "5": {
                    "verse_nr": "5",
                    "verse": "Ne Yeshu pejki kinhilwia: \u2014Cuidadoj ma inte metzinshijshikukan."
                },
                "6": {
                    "verse_nr": "6",
                    "verse": "Miak walasket tik nutukay inat: &#34;Naja ne!&#34; wan miak yawit mushijshikuat."
                },
                "7": {
                    "verse_nr": "7",
                    "verse": "Kwak antakakit ka musumat nujme ne talmet, maka shimajmawikan; melka nemi pal muchiwa, muchi inteuk tamis."
                },
                "8": {
                    "verse_nr": "8",
                    "verse": "Ika yawit musumat itzalan ne tejtechan wan itzalan ne talmet, yawi ulini nujme wan yawit mayanat. Yaja kwak pewas wey takukulis kenha ken kwak yawia puni se."
                },
                "9": {
                    "verse_nr": "9",
                    "verse": "Shiktalikan cuidadoj! Tik ne kajkalpuli yawit metzintemakat, wan tik ne kajkalsennemit yawit metzinwitekit, wan yawit metzinwikat ishpan tatuktianimet nupanpa pal kiane mumati tay kichijtiwit."
                },
                "10": {
                    "verse_nr": "10",
                    "verse": "Wan achtu nemi pal munajnawatia ne yeknawatilis tik muchi ne tejtechan."
                },
                "11": {
                    "verse_nr": "11",
                    "verse": "Wan keman metzinwikat pal metzintemakat, maka shiyujyulkakasiwikan ipanpa tay anyawit inat, semaya shinakan muchi tay tik uni horaj ankimatit, ika inte anmejemet ne taketzat asunte ne Ijiutzin."
                },
                "12": {
                    "verse_nr": "12",
                    "verse": "Wan ne se yawi temaka ne iikaw pal kimiktiat, wan ne seuk ne iteku ijkiasan; wan tepilawan kintejtenewasket tetekuwan wan kinmiktisket."
                },
                "13": {
                    "verse_nr": "13",
                    "verse": "Wan yawit metzinhishijiat ipanpa nutukay. K\u00e1 ne kiselia muchi ini hasta ma tami, yawi mupalewia."
                },
                "14": {
                    "verse_nr": "14",
                    "verse": "Kwak ankitat ken nujme muwilewa sujsul ejkatuk kan te nemi pal nemi (k\u00e1 amatachia ma kimati tay ini kineki ina), kwakuni k\u00e1 nemit tik Yudaya ma chulukan ka tepet;"
                },
                "15": {
                    "verse_nr": "15",
                    "verse": "k\u00e1 nemi pak itzunpan ne ikal ma inte kutemu kalaki kalijtik kikwi tatka;"
                },
                "16": {
                    "verse_nr": "16",
                    "verse": "wan k\u00e1 nemi tik ne kojtan ma inte mukwepa ka ichan pal kalkwi ne ikwajkwach!"
                },
                "17": {
                    "verse_nr": "17",
                    "verse": "Tik uni tujtunal, ay pobrejchichin ne wejweyijti wan ne tachichit!"
                },
                "18": {
                    "verse_nr": "18",
                    "verse": "Shiktajtanikan ne Teut ma inte muchiwa tik ne shupan,"
                },
                "19": {
                    "verse_nr": "19",
                    "verse": "ika yawi sea uij tik uni tujtunal: kwak tamik ne Teut kichiwa muchi hasta ashan inte keman muitztuk tatka kenha,"
                },
                "20": {
                    "verse_nr": "20",
                    "verse": "wan asu Tutajwan inte kikutunaskia ne tujtunal, inte mupalewiskia iweyka nian se; wan semaya kikutunki ne tujtunal ipanpa ne ijishpejpentuk ne kinhishpejpen."
                },
                "21": {
                    "verse_nr": "21",
                    "verse": "Wan kwakuni asu aka metzinhilwia: &#34;Shikita, nikan nemi ne Mawaltijtuk!&#34; &#34;Shikita, uni nemi!&#34; maka shumet shitayulmatikan,"
                },
                "22": {
                    "verse_nr": "22",
                    "verse": "ika muketzasket sejse k\u00e1 inat ka yejemet ne Mawaltijtuk wan tashijshikuat, wan tamakasket sejse pal mumati ka tejkia pal kiane, asu weli, ma kipulukan ne ujti ne muishpejpentiwit."
                },
                "23": {
                    "verse_nr": "23",
                    "verse": "Shitachiakan, nimetzinhilwijtuka!"
                },
                "24": {
                    "verse_nr": "24",
                    "verse": "Kwak tamit uni tujtunal sujsul uij, ne tunal yawi kunyuakisa wan tea yawi tajtawia ne metzti,"
                },
                "25": {
                    "verse_nr": "25",
                    "verse": "wan yawit kuwetzit talchi ne sitalmet, wan ne itajtajpal ipal ne ilwikak mutzejtzelusket."
                },
                "26": {
                    "verse_nr": "26",
                    "verse": "Wan kwakuni yawit kitat witz ne Itelpuch ne Takat ijpak mijmishti iwan itajpal wey wan tzitzinaka."
                },
                "27": {
                    "verse_nr": "27",
                    "verse": "Wan kwakuni yaja yawi kintuktia ne itajtanawatiani, wan yawi kinsenputzua ne ijishpejpentuk pal nujme ne taltikpak itzun ne tal wan hasta itzun ne ilwikak."
                },
                "28": {
                    "verse_nr": "28",
                    "verse": "Shimumachtikan tay techmachtia ne casoj pal ini kwawit: kwak ne imajtzal nemiuk selek wan pewat takatit ijiswayu, ankimatit ka witzaya ne shupan."
                },
                "29": {
                    "verse_nr": "29",
                    "verse": "Kenhaya, kwak ankitat ka muchi tay ninatuk muchiwa, shikmatikan ka uni witzaya; nemia tik ne tenkal!"
                },
                "30": {
                    "verse_nr": "30",
                    "verse": "Kia nimetzinhilwia: inte yasnekit itan tal ne takamet pal ashan hasta ma muchiwa muchi uni."
                },
                "31": {
                    "verse_nr": "31",
                    "verse": "Ne ilwikak wan ne tal san panusket, wan ini tay nina inte yawi panu!"
                },
                "32": {
                    "verse_nr": "32",
                    "verse": "Inte kimati aka keman yawi ajsi uni tunal wan horaj: nian ne tanawatianimet ka ikajku, nian ne Itelpuch, semaya ne Teteku."
                },
                "33": {
                    "verse_nr": "33",
                    "verse": "Shitachiakan, maka shikuchikan, ika te ankimatit keman ne horaj."
                },
                "34": {
                    "verse_nr": "34",
                    "verse": "Yaja ken se takat kiajkawa ne ikal pal yawi pashalua wejka, wan kinhajkawilia ne itejtekitini, wan sejse kipia ne itekiw, wan kituktia ne tajpiani pal ne tenkal kishpelwia."
                },
                "35": {
                    "verse_nr": "35",
                    "verse": "Shitaishpelwikan tel, ika inte ankimatit keman yawi witz ne itekuyu ne kal: ka teutak, ka tajkuyua, o kwak tatwi wan takwikaya ne ukichtijlan;"
                },
                "36": {
                    "verse_nr": "36",
                    "verse": "maka shikajkawakan ma ajsi kwak ankuchit!"
                },
                "37": {
                    "verse_nr": "37",
                    "verse": "Tay nimetzinhilwia, nimetzinhilwia muchi: shitaishpelwikan!"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Musenputzujket pal kitat ken welit kimiktiat Yeshu - Kwak kinekiuk ume tunal pal ne ilwit itukay Paskwaj kan te mukwa ne tay kipia shukutishti, ne weypalejmet wan ne tajkwiluanimet tatejtemuat katka ken welituyat kichiwat pal kishijshikuat Yeshu pal kitzkiat wan kimiktiat,"
                },
                "2": {
                    "verse_nr": "2",
                    "verse": "ika inat katka: \u2014Inte tik ne ilwit, ma inte mukumunti ne techan."
                },
                "3": {
                    "verse_nr": "3",
                    "verse": "Se siwat kimaka pajtipuputuka - Wan kwak yaja nemituya tik Bet-Anya, ichan Shimon ne shinpiani, kan takwa ajsik se siwat kipiatuya se botellaj iwan ushit yek sujsul wey ipatiw, wan kitapan wan kikushinij ijpak ne itzuntekun."
                },
                "4": {
                    "verse_nr": "4",
                    "verse": "Sejse kwalanket, inat tik inyujyulu: &#34;Taipal ankinekit kitzunpuluat ijkiuni ne ushit?"
                },
                "5": {
                    "verse_nr": "5",
                    "verse": "Ini ushit weliskia munamaka tik ne tiankis ka mas que yey tzunti tumin wan welit tikinmakat ne munekit!&#34; Yeshu kiajajwaket."
                },
                "6": {
                    "verse_nr": "6",
                    "verse": "Inak: \u2014Shikajkawakan! Taika ankijilwiat? Nemi yek tay kichiwki nupal,"
                },
                "7": {
                    "verse_nr": "7",
                    "verse": "ika senpa ankipiasket anmuwan sejse k\u00e1 munekit; welit ankipalewiat kwak ankinekit. Naja inte, te annechpiasket senpa."
                },
                "8": {
                    "verse_nr": "8",
                    "verse": "Yaja kichiwki tay welik: walaj peyna kitalilia pajtipuputuka ne nuweyka pal kiekchiwa pal kitalpachuat."
                },
                "9": {
                    "verse_nr": "9",
                    "verse": "Kia nimetzinhilwia: nujme kan yawi munajnawatia ne yeknawatilis tik ne taltikpak, yawit taketzat ipanpa tay kichiwki ini siwat pal muelnamiki."
                },
                "10": {
                    "verse_nr": "10",
                    "verse": "Yuda Ishkaryot - Yuda Ishkaryot, se pal ne majtakti-ume, yajki itech ne weypalejmet pal temaka."
                },
                "11": {
                    "verse_nr": "11",
                    "verse": "Kwak takakket pakiket wan inaket ka yawit kimakat tumin. Wan pejki tatejtemua ne horaj yek pal temaka."
                },
                "12": {
                    "verse_nr": "12",
                    "verse": "Ne tipan Paskwaj - Wan tik ne achtu tunal pal ne ilwit kwak te mukwa shukutishti wan mumiktia katka ne ichkakunet ipal Paskwaj, ne mumachtianimet kilwijket: \u2014Kan tikneki ma titaekchiwakan pal tikwa ne Paskwaj?"
                },
                "13": {
                    "verse_nr": "13",
                    "verse": "Wan yaja kituktia ume pal ne mumachtianimet wan kinhilwia: \u2014Shumet ne techan wan yawi metzinnamiki se takat kisajsaka se tzutzukul iwan at. Shumet iwan,"
                },
                "14": {
                    "verse_nr": "14",
                    "verse": "wan kan ne kalaki shikilwikan ne itekuyu ne kal ka ne tamachtiani ina: &#34;Kan nemi ne takutun ipal ne kal kan ne niaw nikwa ne Paskwaj iwan ne numujmumachtiani?&#34;"
                },
                "15": {
                    "verse_nr": "15",
                    "verse": "Wan yajuni yawi metzinhilwitia se wey ka ikajku ajshitijtuk, shikekchiwakan ikuni tupal."
                },
                "16": {
                    "verse_nr": "16",
                    "verse": "Wan kisket ne mumachtianimet wan yajket ne techan wan kiajsiket ken yaja kinhilwij, wan kiekchiwket ne Paskwaj."
                },
                "17": {
                    "verse_nr": "17",
                    "verse": "Wan kwak tayuakik walaj iwan ne majtakti-ume,"
                },
                "18": {
                    "verse_nr": "18",
                    "verse": "wan kwak musentalijket wan nemituyat takwat, ne Yeshu inak: \u2014Kia nimetzinhilwia: se anmejemet yawi nechtemaka, wan ashan sentakwa nuwan."
                },
                "19": {
                    "verse_nr": "19",
                    "verse": "Pejket mutechtiat. Se wan ukse pejket kitajtanit: \u2014Naja ne?"
                },
                "20": {
                    "verse_nr": "20",
                    "verse": "Yaja kinhilwij: \u2014Yaja se pal ne majtakti-ume ne tajwilia nemi nuwan tik ne yayu!"
                },
                "21": {
                    "verse_nr": "21",
                    "verse": "Ika tejkia ka yawia ne Itelpuch ne Takat, ijkiunisan ken nemi ijkwilujtuk. Melka uni, ay! uni takat k\u00e1 temaka ne Itelpuch ne Takat! Mas yek su te nestuskia yajuni!"
                },
                "22": {
                    "verse_nr": "22",
                    "verse": "Wan kwak nemituyat takwat, kikwij se tamal wan kiteuchiwki wan kipitzakuj wan kinmakak wan inak: \u2014Shikwikan: ini ne nuweyka."
                },
                "23": {
                    "verse_nr": "23",
                    "verse": "Wan kikwij se atiluni wan inak panpadiush wan kinmakak, wan muchi atiket,"
                },
                "24": {
                    "verse_nr": "24",
                    "verse": "wan kinhilwij: \u2014Ini ne nuesyu ipal ne sentaketzat, ne mushinia pal muchi."
                },
                "25": {
                    "verse_nr": "25",
                    "verse": "Kia nimetzinhilwia: intea niaw nikuni iayu shukumekat senpa hasta ma nikuni ne yankwik tik uni tunal ijtik ne itatekimakalis ne Teut."
                },
                "26": {
                    "verse_nr": "26",
                    "verse": "Wan takwikaket, wan mukwepket Olivajtepet."
                },
                "27": {
                    "verse_nr": "27",
                    "verse": "Gat-Shemani - Wan ne Yeshu kinhilwia: \u2014Muchi anmejemet yawit mutekukujmatit, ika nemi tajkwilujtuk: Nikchalus ne tajpiani wan ne takwalmet musentalusket."
                },
                "28": {
                    "verse_nr": "28",
                    "verse": "Kwak tami nimuyulkwi, niasneki Galilaya anmuishpan."
                },
                "29": {
                    "verse_nr": "29",
                    "verse": "Ne Pedro kilwij: \u2014Melka mutekukujmatit muchi, naja inte!"
                },
                "30": {
                    "verse_nr": "30",
                    "verse": "Wan ne Yeshu kilwia: \u2014Kia nimetzilwia ka taja ashan tayua, achtu ka takwika ukpa ne ukichtijlan, tiaw tina yeshpa ka inte tinechishmati."
                },
                "31": {
                    "verse_nr": "31",
                    "verse": "Yaja ina katka uksenpa: \u2014Melka nemi pal nimiki muwan tesu niaw nina ka te ninemi muwan! Wan muchi yejemet nusan inaket kenha."
                },
                "32": {
                    "verse_nr": "32",
                    "verse": "Wan yajket hasta kan itukay Gat-Shemani, wan kinhilwia ne mumachtianimet: \u2014Shimutalikan ka nikan. Naja niaw niknutza ne Teut."
                },
                "33": {
                    "verse_nr": "33",
                    "verse": "Wan kikwij iwan Pedro wan Yakob wan Yojan, wan pejki ishpuyawi wan tajselia,"
                },
                "34": {
                    "verse_nr": "34",
                    "verse": "wan kinhilwia: \u2014Nechkukua nualmaj hasta nimiki. Shinakakan nikansan taishpelwiat."
                },
                "35": {
                    "verse_nr": "35",
                    "verse": "Wan yajki achi iishpan wan wetzki talchi kinutza ne Teut pal kitajtani ma te kiseli uni horaj su weli muishtilia,"
                },
                "36": {
                    "verse_nr": "36",
                    "verse": "ina: \u2014Nutata, taja tinuteku wan tiweli muchi, shinechishtili ini atiluni. Melka uni, inte ken naja nikneki asunte ken taja tina."
                },
                "37": {
                    "verse_nr": "37",
                    "verse": "Wan ajsi wan kita ka kuchit. Wan kilwia ne Pedro: \u2014Shimon, tikuchi? Inte welik tinaka tikishpelwia nian se horaj?"
                },
                "38": {
                    "verse_nr": "38",
                    "verse": "Shikishpelwikan wan shiktajtanikan ne Teut ma inte shikalakikan ijtik taejekulis. Melka kineki ne tuyulu, ne tuweyka inte weli."
                },
                "39": {
                    "verse_nr": "39",
                    "verse": "Wan yajki senpa wan tanutzki kenha."
                },
                "40": {
                    "verse_nr": "40",
                    "verse": "Wan mukwepki wan kitak senpa ka kuchit ika ne inhijish etekistiwit wan te kimatit tay nankiliskiat."
                },
                "41": {
                    "verse_nr": "41",
                    "verse": "Yajki wan walaj senpa wan kinhilwia: \u2014Shikuchikan tel wan shimusewikan. Ajsik ne horaj! Yawia mutemaka ne Itelpuch ne Takat tik ijimey ne tateyekchiwat!"
                },
                "42": {
                    "verse_nr": "42",
                    "verse": "Shimuketzakan, tiawita! Nemia nikan ne nechtemaka!"
                },
                "43": {
                    "verse_nr": "43",
                    "verse": "Wan nemanha, kwak yaja nemituya taketza, walaj Yuda, ne se pal ne majtakti-ume, wan miak walajket iwan kiwikat majmachej wan kwajkwawit itzalan ne weypalejmet wan ne tajkwiluanimet wan ne nojnoymet."
                },
                "44": {
                    "verse_nr": "44",
                    "verse": "Kinmakatuya yajuni k\u00e1 temaka se pal mumati, inatuya: \u2014K\u00e1 ne niaw niktennamiki, yaja ne, shikitzkikan wan shikwikakan tzaktuk."
                },
                "45": {
                    "verse_nr": "45",
                    "verse": "Wan walaj wan nemanha ajsik itech wan kilwia: \u2014Tajtzin! Wan kitejtennamik."
                },
                "46": {
                    "verse_nr": "46",
                    "verse": "Kitzkijket tik inmejmey wan kikwijket."
                },
                "47": {
                    "verse_nr": "47",
                    "verse": "Se pal ne nemituyat ka n\u00e9 kiajkewki iespadaj wan kichaluj ne itekitini ne weypalej wan kikutun ne inakas."
                },
                "48": {
                    "verse_nr": "48",
                    "verse": "Wan ne Yeshu kinhilwij: \u2014Anwalkisket nechitzkiat ken ankikwit se techteki, iwan majmachej wan kwajkwawit?"
                },
                "49": {
                    "verse_nr": "49",
                    "verse": "Ninentuk anmuwan mujmusta nitamachtia ka teupan, wan te anwalajket annechkwit! Nemi pal yekawi tay nemi ijkwilujtuk."
                },
                "50": {
                    "verse_nr": "50",
                    "verse": "Wan muchi kiajkawket wan chulujket."
                },
                "51": {
                    "verse_nr": "51",
                    "verse": "Wan senyawi katka iwan se takapiltzin kiwika semaya se ikwenyu;"
                },
                "52": {
                    "verse_nr": "52",
                    "verse": "kiajkawilij ne ikwenyu wan yaja chuluj petznaj."
                },
                "53": {
                    "verse_nr": "53",
                    "verse": "Yeshu ilpituk - Wan kiwikaket ne Yeshu itech ne weypalej, wan musentepewat muchi ne weypalejmet wan ne noymet wan ne tajkwiluanimet ka n\u00e9."
                },
                "54": {
                    "verse_nr": "54",
                    "verse": "Wan Pedro yajki iipan wan nejnenki wejka hasta ichan ne weypalej, wan mutalij tik ne tenkal kan nemituyat ne tekitinimet mututuniat tentit."
                },
                "55": {
                    "verse_nr": "55",
                    "verse": "Ne weypalejmet wan muchi ne kalpuli tatejtemuat katka pal kiajsit k\u00e1 inaskia tay kichiwtuk ne Yeshu pal welit kimiktiat, wan te kiajsit tatka,"
                },
                "56": {
                    "verse_nr": "56",
                    "verse": "ika miak inat katka ka muchiwki tay te muchiwki, wan tay ina katka ne se te kenha ken tay ina ne seuk."
                },
                "57": {
                    "verse_nr": "57",
                    "verse": "Wan muketzket sejse sankataketzat, inat:"
                },
                "58": {
                    "verse_nr": "58",
                    "verse": "\u2014Tejemet tikakket ina: &#34;Ne ijimey sejse kichiwket ini teupan wan naja niaw niktajkali wan ijtik yey tunal niaw niketza ukseuk sin que nikwi nujnumey.&#34;"
                },
                "59": {
                    "verse_nr": "59",
                    "verse": "Wan nian ijkiuni kenha katka tay inatuya ne se wan ne seuk ipanpa."
                },
                "60": {
                    "verse_nr": "60",
                    "verse": "Wan ne weypalej muketzki tatajku wan kitajtanilij Yeshu: \u2014Tesu tina tatka? Tay ini yejemet inat ka tikchiwki?"
                },
                "61": {
                    "verse_nr": "61",
                    "verse": "Yaja nemik takaktuk wan te inak tatka, wan ne weypalej kitajtanilij senpa: \u2014Taja ne Mawaltijtuk, ne itelpuch ne Yektenejtuk?"
                },
                "62": {
                    "verse_nr": "62",
                    "verse": "Yeshu inak: \u2014Naja ne, wan san ankitasket ne Itelpuch ne Takat muetztuk ka imayekkan ne Weli Wey walejku pak ne mijmishti ipal ne ilwikak."
                },
                "63": {
                    "verse_nr": "63",
                    "verse": "Ne weypalej kitapanki ne iwipil, wan ina: \u2014Intea muneki ma aka ina tatka!"
                },
                "64": {
                    "verse_nr": "64",
                    "verse": "Ankikakket tay kukujtaketzki. Tay anhinat? Wan muchi inaket ma kimiktikan."
                },
                "65": {
                    "verse_nr": "65",
                    "verse": "Wan sejse pejket tachijchat ijpak, wan kishtzakwat iwan se kwachti wan pejket kimakat, wan kilwiat: \u2014Shitanutza ken se taketzani! Wan ne tekitinimet kichalujket iwan inmajmatashkal."
                },
                "66": {
                    "verse_nr": "66",
                    "verse": "Pedro ina ka inte kishmati - Wan ajsi se pal ne siwapipil ne tekitit tik ne ikal ne weypalej kan nakak Pedro tik ne tenkal,"
                },
                "67": {
                    "verse_nr": "67",
                    "verse": "wan kitak ne Pedro mututunia tentit, tachiak wan ina: \u2014Taja nusan tinemik iwan Yeshu pal Nazaret!"
                },
                "68": {
                    "verse_nr": "68",
                    "verse": "Yaja inak: \u2014Tesu! Te nikishmati, wan te nikmati tay tina! Wan kiski ne tenkal,"
                },
                "69": {
                    "verse_nr": "69",
                    "verse": "wan ne siwapil kitak wan pejki kinhilwia ne nemituyat inawak senpa: \u2014Uni se pal yejemet!"
                },
                "70": {
                    "verse_nr": "70",
                    "verse": "Ne Pedro ina senpa ka tesu. Panuk chiupichin wan ne nemituyat inawak kilwijket ne Pedro senpa: \u2014Ijkia, taja se pal yejemet, ika nusan tiwitz Galilaya!"
                },
                "71": {
                    "verse_nr": "71",
                    "verse": "Yaja pejki kichiwa maldictar wan kichiwa jurar ka: \u2014Te nikishmati ini takat k\u00e1 anhinat."
                },
                "72": {
                    "verse_nr": "72",
                    "verse": "Wan nemanha takwikak ne ukichtijlan ukpa, wan Pedro kielnamik tay kilwijtuya ne Yeshu: &#34;Achtu ka takwika ukpa ne ukichtijlan, tiaw tina yeshpa ka inte tinechishmati.&#34; Kishketzki wan pejki chuka."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Ishpan Pilatus - Wan nemanha, ka tapuyawa, sentajtaketzket ne weypalejmet iwan ne noymet, ne tajkwiluanimet wan muchi ne kalpuli pal kitat tay yawit kichiwat, wan kiwikaket ilpituk pal temakat iwan Pilatus."
                },
                "2": {
                    "verse_nr": "2",
                    "verse": "Wan ne Pilatus kitajtanilij: \u2014Taja ne tatuktiani ipal ne Yudayujmet? Wan kilwia: \u2014Taja tina!"
                },
                "3": {
                    "verse_nr": "3",
                    "verse": "Wan ne weypalejmet inaket miak tay kichiwtuk."
                },
                "4": {
                    "verse_nr": "4",
                    "verse": "Pilatus kitajtanilia senpa, ina: \u2014Tesu tina tatka? Shikita keski inat ka tikchiwtuk!"
                },
                "5": {
                    "verse_nr": "5",
                    "verse": "Ne Yeshu te inak tatka, hasta ishpuyawik ne Pilatus."
                },
                "6": {
                    "verse_nr": "6",
                    "verse": "Ikman kwak nemi katka se ilwit, ne tatuktiani kichulultia katka se ilpituk k\u00e1 kitajtanit,"
                },
                "7": {
                    "verse_nr": "7",
                    "verse": "wan ijtik muchi ne ijilpituk nemituya se itukay Bar-Aba; yaja wan sejse ikunpa tasuntuyat wan tamiktijtuyat tik ne techan."
                },
                "8": {
                    "verse_nr": "8",
                    "verse": "Wan waltejkuket wan pejket tajtanit ken senpa,"
                },
                "9": {
                    "verse_nr": "9",
                    "verse": "wan Pilatus kinhilwij: \u2014Ankinekit ma nikchululti ne tatuktiani ipal ne Yudayujmet?"
                },
                "10": {
                    "verse_nr": "10",
                    "verse": "Ika yaja kimati ka ne weypalejmet temakatiwit ne Yeshu ipanpa envidiaj."
                },
                "11": {
                    "verse_nr": "11",
                    "verse": "Ne weypalejmet ne kikumuntijket ne takamet wan siwatket pal kilwiat ma kichululti ne Bar-Aba."
                },
                "12": {
                    "verse_nr": "12",
                    "verse": "Ne Pilatus kinhilwij ukseujti: \u2014Tay niaw nikchiwa tel iwan yajini k\u00e1 ankinutzat ne tatuktiani ipal ne Yudayujmet?"
                },
                "13": {
                    "verse_nr": "13",
                    "verse": "Yejemet tzajtziket senpa: \u2014Shikcruzpilu!"
                },
                "14": {
                    "verse_nr": "14",
                    "verse": "Ne Pilatus kinhilwij: \u2014Tay kichiwki? Tzajtziket uksenpa: \u2014Shikcruzpilu!"
                },
                "15": {
                    "verse_nr": "15",
                    "verse": "Pilatus kitak yek ma muchiwa ken kielewia ne miaktal. Yajika, kichulultij ne Bar-Aba. Tatuktij ma kiwitekikan ne Yeshu wan ma kiwikakan pal kicruzpiluat."
                },
                "16": {
                    "verse_nr": "16",
                    "verse": "Yeshu cruzpilujtuk - Ne tasumanimet kikalaktijket ijtik ne weykal itukay Praytorioj, wan kalnutzat muchi ne tasumanimet,"
                },
                "17": {
                    "verse_nr": "17",
                    "verse": "wan kitalilijket kwajkwachti galantzin, wan kipikit se yawal pal wijwitzti wan kitzunyawalujket,"
                },
                "18": {
                    "verse_nr": "18",
                    "verse": "wan pejket kitajpaluat wan kipakiliat, inat: &#34;Oj! Tatuktiani pal ne Yudayujmet!&#34;"
                },
                "19": {
                    "verse_nr": "19",
                    "verse": "wan kitasat ne itzuntekun iwan se uat, wan tachijchat ijpak, wan temut mutankwaketzat iishpan."
                },
                "20": {
                    "verse_nr": "20",
                    "verse": "Wan kwak tamiket kipajpakiliat, kishtilijket ne ikwajkwach galantzin wan mukwepket kitaliliat ne ikwajkwach wan kishtiat pal kicruzpiluat."
                },
                "21": {
                    "verse_nr": "21",
                    "verse": "Wan kituktijket se takat itukay Shimon pal Kurene, ne inteku Aleksandro wan Rufus. Yaja witz ne kojtan wan panu ka n\u00e9, wan kituktijket kiwika ne icruz ne Yeshu,"
                },
                "22": {
                    "verse_nr": "22",
                    "verse": "wan kiwikat hasta ajsit kan itukay Golgota (tik Nawat kineki ina &#34;kan nemi ne tzuntekumat&#34;)."
                },
                "23": {
                    "verse_nr": "23",
                    "verse": "Kimakaket kushushaj chichik, pero yaja te kiunik tatka,"
                },
                "24": {
                    "verse_nr": "24",
                    "verse": "wan kipiluat tik ne cruz wan kitakutuntijket ne ikwajkwach wan kitamutaket chivos pal kitat k\u00e1 ipal muchi."
                },
                "25": {
                    "verse_nr": "25",
                    "verse": "Ka chiknawi horaj kicruzpilujket,"
                },
                "26": {
                    "verse_nr": "26",
                    "verse": "wan ka ijpak itzuntekun nemituya tawawasujtuk ne taika, wan ina: &#34;Ne intatuktiani ne Yudayujmet.&#34;"
                },
                "27": {
                    "verse_nr": "27",
                    "verse": "Nusan kincruzpilujket ume techtekini inawak, ne se ka iyekkan wan ne se ka ukse ladoj."
                },
                "28": {
                    "verse_nr": "28",
                    "verse": "."
                },
                "29": {
                    "verse_nr": "29",
                    "verse": "Ne panut itech kukujtaketzat katka wan muishkekelutzat, inat: \u2014Ja! Taja, ne weli tiktajkali ne teupan wan tiketza senpa ijtik yey tunal,"
                },
                "30": {
                    "verse_nr": "30",
                    "verse": "ashan shimupalewi! Shaltemu tik mucruz!"
                },
                "31": {
                    "verse_nr": "31",
                    "verse": "Ijkiasan ne weypalejmet wetzkat muilwiat iwan ne tajkwiluanimet: \u2014Kinpalewij sejseuk, wan yajasan te weli mupalewia!"
                },
                "32": {
                    "verse_nr": "32",
                    "verse": "Ne Mawaltijtuk, ne tatuktiani ipal Israel, ashan ma waltemu tik ne cruz pal kiane tiawit tikitat wan tikmatit! Nusan ne mucruzpilujtiwit inawak kijilwiat katka."
                },
                "33": {
                    "verse_nr": "33",
                    "verse": "Wan ajsik tajkutunal wan kunyuakiski nujme ne tal hasta yey horaj ka teutak,"
                },
                "34": {
                    "verse_nr": "34",
                    "verse": "wan ka yey horaj ne Yeshu tzajtzik: \u2014Elohi Elohi, lema shebaktani? ne kineki ina tik Nawat: Nuteut Nuteut, taika tinechajkaw?"
                },
                "35": {
                    "verse_nr": "35",
                    "verse": "Wan sejse pal ne nemituyat inawak kikakket wan inat: \u2014Shikita, kinutza Eliya!"
                },
                "36": {
                    "verse_nr": "36",
                    "verse": "Kiski mutalua ajaka kitema se esponjaj iwan yayushukuk wan kisaluj tik se uat wan pejki kimaka pal ati, wan ina: \u2014Tiawit tikitat asu witz Eliya kitemultia!"
                },
                "37": {
                    "verse_nr": "37",
                    "verse": "Ne Yeshu tzajtzik wey, wan sewik."
                },
                "38": {
                    "verse_nr": "38",
                    "verse": "Wan tzayanik itajku ne kwachtzakka tik ne teupantzin."
                },
                "39": {
                    "verse_nr": "39",
                    "verse": "Ne sentzuntuktiani ne nemituya inawak, kwak kitak ka sewik, inak: \u2014Tejkia ka ini takat Itelpuch ne Teut!"
                },
                "40": {
                    "verse_nr": "40",
                    "verse": "Unisan nemituyat sijsiwatket tajtachiat nusan. Ijtik yejemet nemituya Maryam ne ipal Magdala, wan Maryam ne innan Yakob Chikitik wan Yose, wan Shalome \u2014"
                },
                "41": {
                    "verse_nr": "41",
                    "verse": "yejemet katka ne senyajtiwit kwak yaja nemik tik Galilaya wan kitekipanuat katka \u2014 wan sejseuk k\u00e1 tejkutiwit iwan hasta Yerushalem."
                },
                "42": {
                    "verse_nr": "42",
                    "verse": "Ne shaput - Nemituyat ne tunal ipal tajshitilis achtu ka pewa ne sewilis, wan kwak tayuakik"
                },
                "43": {
                    "verse_nr": "43",
                    "verse": "walaj Yosep pal Ramatay, se yek takat ipal ne kalpuli k\u00e1 nusan tejchia ma wiki ne itatekimakalis ne Teut. Yaja yajki kita Pilatus pal kitajtani ne mikini."
                },
                "44": {
                    "verse_nr": "44",
                    "verse": "Pilatus ishpuyawik ka yaja miktuka wan kalnutzki ne sentzuntuktiani pal kitajtanilia su tejkia ka miktuya,"
                },
                "45": {
                    "verse_nr": "45",
                    "verse": "wan kimatki itech ne sentzuntuktiani ka kiane, wan temakak ne mikini iwan Yosep."
                },
                "46": {
                    "verse_nr": "46",
                    "verse": "Wan kikujki se ikwenyu pal kikimilua wan kikutemultij ne Yeshu wan kitakentij wan kitalij ijtik se shaput ne muwawantuk tik ne tesual, wan kimimiluj se tet wan kalkwij ne iten ne shaput."
                },
                "47": {
                    "verse_nr": "47",
                    "verse": "Ne Maryam pal Magdala wan Maryam ne inan Yose nakaket tachiat kan nemituya tekatuk."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Muyulkwi - Wan kwak tamik ne sewilis, Maryam pal Magdala wan Maryam ne innan Yakob wan Shalome kikujket pajtipuputuka pal ajsit kimajmawaltiat,"
                },
                "2": {
                    "verse_nr": "2",
                    "verse": "wan sujsul peyna tik ne achtu tunal ipal ne semanaj walejkut ne shaput kwak tanesi"
                },
                "3": {
                    "verse_nr": "3",
                    "verse": "wan muilwiat: \u2014K\u00e1 yawi kijkwani ne tet tupal pal kitapua ne iten ne shaput?"
                },
                "4": {
                    "verse_nr": "4",
                    "verse": "Wan kwak tachiaket kitat ka mijkwantuka ne tet, wan yaja sujsul tumak!"
                },
                "5": {
                    "verse_nr": "5",
                    "verse": "Wan kalakket ijtik ne shaput wan kitaket se pipil muetztuk ka imayekkan tik se weyak wipil istak, wan ishpuyawket."
                },
                "6": {
                    "verse_nr": "6",
                    "verse": "Yaja kinhilwia: \u2014Maka shishpuyawikan! Anwalajtiwit ankitemuat Yeshu pal Nazaret, ne cruzpilujtuk. Muyulkwij, inte nemi nikan. Shikitakan kan ne kiajkawket."
                },
                "7": {
                    "verse_nr": "7",
                    "verse": "Shumet shikilwikan ne mumachtianimet wan ne Pedro ka yawia anmuishpan ka Galilaya. San ankitasket ka ikuni ken metzinhilwij."
                },
                "8": {
                    "verse_nr": "8",
                    "verse": "Wan kisket mutaluat tik ne shaput ijtzilikat wan ishpuyawit, wan te kilwijket tatka aka ika majmawit."
                },
                "9": {
                    "verse_nr": "9",
                    "verse": "Ken inat sejse ka tami ini amat - [[ Yeshu muyulkwij peyna tik ne achtu pal ne semanaj wan achtu kiski ishpan Maryam pal Magdala, k\u00e1 yaja kishtilijtuya chikume nawal teyek;"
                },
                "10": {
                    "verse_nr": "10",
                    "verse": "yajuni yajki kinhilwia ne iwan nejnentiwit kan ne chukat,"
                },
                "11": {
                    "verse_nr": "11",
                    "verse": "wan yejemet kwak kikakket ka nemituya yultuk wan muneshtijtuk iishpan ne Maryam, inte kiyulmatket."
                },
                "12": {
                    "verse_nr": "12",
                    "verse": "Nemanha muneshtij iwan ukse iweyka ishpan ume nemituyat pashaluat tik ne kojtan,"
                },
                "13": {
                    "verse_nr": "13",
                    "verse": "wan yajket kinhilwiat muchi, wan yejemet nusan te kiyulmatket."
                },
                "14": {
                    "verse_nr": "14",
                    "verse": "Tipan kiski ishpan ne majtakti-se kwak nemituyat sentakwat wan kinhajwak ika te kipiatuyat tayulmatilis wan yujyultakwaknaj ika te kinyulmatket ne kitztiwit kwak tamik muyulkwi."
                },
                "15": {
                    "verse_nr": "15",
                    "verse": "Wan kinhilwij: \u2014Shumet nujme ne taltikpak, shikinnajnawatikan muchi ne yeknawatilis."
                },
                "16": {
                    "verse_nr": "16",
                    "verse": "K\u00e1 ne tayulmati wan mumaka ulyuj yawi mupalewia, wan k\u00e1 ne inte tayulmatit inte yejyek."
                },
                "17": {
                    "verse_nr": "17",
                    "verse": "Pal ne tayulmatit, ini tay yawi pal muishmati: tik nutukay yawit kishtiat nawalmet teyek; yawit tanutzat tik yajyankwik taketzalis;"
                },
                "18": {
                    "verse_nr": "18",
                    "verse": "yawit welit kianat kujkuat tik inmejmey wan kiunit tay tamiktia, wan te yawit kukuyat; kwak kitaliat ijimey ijpak kukuyanimet yawit yektiat."
                },
                "19": {
                    "verse_nr": "19",
                    "verse": "Kiane tel ne tajtzin Yeshu, kwak tamik kinnutza, mukwij ka ikajku wan mutalij ka imayekkan ne Teut."
                },
                "20": {
                    "verse_nr": "20",
                    "verse": "Wan yejemet kisket tanajnawatiat nujme, wan ne Tajtzin kinpalewia wan kichiwa sejse pal muishmati pal tailwitia ka tejkia.]]"
                }
            }
        }
    }
}