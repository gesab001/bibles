{
    "version": "NBTN",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naja, Yuda, itekitini Yeshu Mawaltijtuk wan iechkaw Yakob, nimetzintajpalua muchi k\u00e1 ne Teut kintasujta wan munutztiwit pal Yeshu Mawaltijtuk ma tajpia."
                },
                "2": {
                    "verse_nr": "2",
                    "verse": "Ma metzinpalewi ne Teut wan ma shikpiakan nejmachnemilis wan wey tetasujtalis."
                },
                "3": {
                    "verse_nr": "3",
                    "verse": "Yejyektasujtatuk, nijisiwi nitajkwilua pal nimetzinhilwia ipanpa ne tutamakishtilis tupal muchi, wan muneki ma nimutajtaweli anmuwan ma shimutatejtemuilikan ipanpa ne tayulmatilis ne ikman mutemakak inwan ne tayulmatit,"
                },
                "4": {
                    "verse_nr": "4",
                    "verse": "ika kalaktiwit sejse ne ikman muijkwilujtuyat tik ne amat pal muchiwat juzgar, ne inte kitasujtat ne Teut, ne kipatat ne itetasujtalis ne Teut ipatka susultailwitilis, wan ne inte kikwit ne tutekuyu ne isel tikpiat, Yeshu Mawaltijtuk."
                },
                "5": {
                    "verse_nr": "5",
                    "verse": "Nimetzinhelnamiktiliskia ne tay ankimatket, ka kwak seujti ne Tutajwan tamik kimakishtia ne techan tik Egipto, tipan kinwilej ne inte tayulmatit;"
                },
                "6": {
                    "verse_nr": "6",
                    "verse": "nusan ne tanawatianimet ne inte tajpishket tay ipal kwak pejki wan kinaktijket kan muchantiat katka, yaja tajpishtuk tik kunyua ijilpituk pal senpa hasta ne juicioj ipal ne wey tunal;"
                },
                "7": {
                    "verse_nr": "7",
                    "verse": "ken Sodom wan Gomora wan ne tejtechan innawak kenhaya ne kisket kitemuat tepal inakayu muishpanujket ken se ejemploj wan kiselijket tit pal senpa."
                },
                "8": {
                    "verse_nr": "8",
                    "verse": "Melka uni, kenhaya ini temikinimet kisusulwiat innakayu, kielkawat tajtzinkayu wan kukujtaketzat ne tay wey."
                },
                "9": {
                    "verse_nr": "9",
                    "verse": "Ne Mikael, ne weytanawatiani, kwak muijilwia nemi iwan ne Tamintuk wan tajtaketzat ipanpa ne iweyka ne Moshe, ipanpa mawi inte kinekik kitenewa ika kukujtaketzki, asunte inak: &#34;Tutajwan ma metzajwa!&#34;"
                },
                "10": {
                    "verse_nr": "10",
                    "verse": "Muchi tay inte kimatit yejemet kukujtaketzat, wan muchi tay kimatit insel ken ne takwalmet inte welit taketzat, iwan muchi uni wilewit."
                },
                "11": {
                    "verse_nr": "11",
                    "verse": "Ay pobrejchichin, ika nejnemit tik ne iuj Kain, wan mushijshikuat ken Balaam kan mukushiniat ipal inpatiw, wan puliwit iwan ne inajnankilis Koraj."
                },
                "12": {
                    "verse_nr": "12",
                    "verse": "Yejemet kwak sentakwat tik ne anmuyujyualu ipal tetasujtalis inte majmawit wan yejemet ken tejtet itan at; insel mutakwaltiat; mijmishti wajwaktuk ne kinhishpitzat ne ejejekat; kwajkwawit kwak inteuk wetztuk ne at ne inte kipiat intakil, miktiwit ume wipta wan mutzinwiwittiwit;"
                },
                "13": {
                    "verse_nr": "13",
                    "verse": "at kwalani sea, pupusuka iwan ishpinawalis; sijsital muyawaluat nujme, ne inpal naka ne tiltik kunyua pal senpa."
                },
                "14": {
                    "verse_nr": "14",
                    "verse": "Hanok, ne chikume ipal ne ijishwiu Adam, kinhilwij tay yawi muchiwa, ina: &#34;N\u00e9 ajsik Tutajwan iwan sujsul miak santoj"
                },
                "15": {
                    "verse_nr": "15",
                    "verse": "kichiwat ne injuicioj muchi, wan kinhajajwaket muchi ne ajalmaj ipanpa muchi ne intejtekiw inte yejyek ipal Teut, wan ipanpa muchi ne tajtakwawak tay inaket ipanpa ne tateyekchiwat ne inte kitasujtat ne Teut.&#34;"
                },
                "16": {
                    "verse_nr": "16",
                    "verse": "Yejemet kikinakanimet, tejteijilwiat, ne nejnemit ken kielewiat; suluni ne inten iwan pajpalabraj; inat tay yektzin pal kinhishtiliat miak tay kinekit."
                },
                "17": {
                    "verse_nr": "17",
                    "verse": "Anmejemet, tajtasujtatuk, shikelnamikikan ne pajpalabraj ne metzinhilwijket ne itijtitanijtuk ne tutajtzin Yeshu Mawaltijtuk"
                },
                "18": {
                    "verse_nr": "18",
                    "verse": "k\u00e1 inat katka ka tik ne tijtipan tunal yawit nemit ajkawetzkanimet muwikat ken kielewiat wan te kitasujtat ne Teut."
                },
                "19": {
                    "verse_nr": "19",
                    "verse": "Yejemet tetakutuntianimet, ajalmaj inte kipiat iijiu."
                },
                "20": {
                    "verse_nr": "20",
                    "verse": "Anmejemet, tajtasujtatuk, shimuketzakan ijpak ne anmutayulmatilis wey wan shiktajtanikan ne Ijiutzin."
                },
                "21": {
                    "verse_nr": "21",
                    "verse": "Shinemikan yek iwan itetasujtalis Teut, wan shikchiakan ma yawi techpalewia ne tutajtzin Yeshu Mawaltijtuk pal tiyujyultuk senpa."
                },
                "22": {
                    "verse_nr": "22",
                    "verse": "Shikinpalewikan sejse ijishtemujtuk,"
                },
                "23": {
                    "verse_nr": "23",
                    "verse": "shikinhishtikan sejse tik tit pal ankinpalewiat, wan sejse shikinpalewikan iwan mawi, melka ankijiat ne inwipil tilwijtuk itech ne innakayu."
                },
                "24": {
                    "verse_nr": "24",
                    "verse": "Wan ne weli metzintajpia pal te antatzunchaluat wan weli metzinhishpanua ken inte ankipiat nian se ipelech tik itachialis ne itzitzinakalis yajane, iwan pakilis,"
                },
                "25": {
                    "verse_nr": "25",
                    "verse": "ne Teut wan tutamakishtiani isel tikpiat, ipanpa Yeshu Mawaltijtuk ne tutajtzin, ma inakan ka wey, iwan itajpal wan itatuktilis pal senpa, tik ne tujtunal pal ashan wan pal senpa, amen."
                }
            }
        }
    }
}