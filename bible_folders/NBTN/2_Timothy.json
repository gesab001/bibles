{
    "version": "NBTN",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naja, Pawlo, ititanijtuk ne Mawaltijtuk Yeshu ipanpa itaelewilis Teut ipanpa ne promesaj ipal yulkwilis ijtik ne Mawaltijtuk Yeshu,"
                },
                "2": {
                    "verse_nr": "2",
                    "verse": "niktuktia ini tajkwilul itech Timoteo nukunew tasujtatuk. Ma metzinmakakan ne Teut tuteku wan ne Mawaltijtuk Yeshu tutajtzin tetasujtalis, tepalewilis wan nejmachnemilis."
                },
                "3": {
                    "verse_nr": "3",
                    "verse": "Tashtawi ne Teut, k\u00e1 ipal naja wan nunoywan pal ikman titekitit iwan chipawak tasenmatilis, ken inte nimukawa nimetzelnamiki kwak niktajtani ne Teut ka tayua wan ka tunal."
                },
                "4": {
                    "verse_nr": "4",
                    "verse": "Nikelewia nimetzita ika nikelnamiki ken tichukak, pal nitemi iwan pakilis."
                },
                "5": {
                    "verse_nr": "5",
                    "verse": "Nikelnamiki ne yekkaya tayulmatilis ijtik taja, ne nemik achtu ijtik ne munoya Lois wan ne munan Ewnike, wan nikmati ka nusan ijtik taja."
                },
                "6": {
                    "verse_nr": "6",
                    "verse": "Yajika nimetzelnamiktilia ma mimilaka ne itetakulis ne Teut ne muajsi ijtik taja ika niktalij nujnumey mujpak,"
                },
                "7": {
                    "verse_nr": "7",
                    "verse": "ika ne Teut tesu techmakatuk se tuijiu ipal mawi sute se tuijiu ipal tutajpal wan tetasujtalis wan pal tikpiat yek tutzuntekun."
                },
                "8": {
                    "verse_nr": "8",
                    "verse": "Yajika, maka shishpinawa ipanpa ne taneshtilis ipal ne Tutajtzin nian nupanpa naja, ne iilpituk; shikeku tay te yek taja nusan ka imaku ne yeknawatilis iwan itajpal Teut."
                },
                "9": {
                    "verse_nr": "9",
                    "verse": "Yaja techmakishtijtuk wan technutztuk iwan itanutzalis Teut, tesu ipanpa tay tejemet tikchijtiwit sute ipanpa itajshitilis wan itetasujtalis ne techmakak ipanpa ne Mawaltijtuk Yeshu kwak intea pejtuya muchi,"
                },
                "10": {
                    "verse_nr": "10",
                    "verse": "wan ashan muneshtija ika walaj ne tutamakishtiani ne Mawaltijtuk Yeshu, k\u00e1 ne kipulua ne mikilis wan kitawilua ne nemilis wan yulkwilis pal senpa ipanpa ne yeknawatilis"
                },
                "11": {
                    "verse_nr": "11",
                    "verse": "ne ipal nechtalijtuk ken tanawatiani wan titanijtuk wan tamachtiani,"
                },
                "12": {
                    "verse_nr": "12",
                    "verse": "wan yajika nusan nitaekua; melka uni te nishpinawa ika nikishmati ne nikyulmattuk wan nikmati ka weli tajpia ne nutalilijtuk hasta uni tunal."
                },
                "13": {
                    "verse_nr": "13",
                    "verse": "Shikwi ken ejemploj ne yejyek palabraj ne tikakik nutech iwan tayulmatilis wan tetasujtalis ne nemi ijtik ne Mawaltijtuk Yeshu."
                },
                "14": {
                    "verse_nr": "14",
                    "verse": "Shitajpia ne yek talilijtuk iwan ne Ijiutzin ne muchantia ijtik tejemet."
                },
                "15": {
                    "verse_nr": "15",
                    "verse": "Tikmati ken nechajkawtiwit muchi tik Asia; ijtik yejemet, Pugelos wan Hermogenes."
                },
                "16": {
                    "verse_nr": "16",
                    "verse": "Ma kinpalewi ne Tajtzin muchi ichan Onesiporos ika seujseujti nechpalewij wan te ishpinajki ipanpa ne nutejtepusilpika;"
                },
                "17": {
                    "verse_nr": "17",
                    "verse": "kwak nemik tik Roma munelwij nechtemua wan nechajsik."
                },
                "18": {
                    "verse_nr": "18",
                    "verse": "Ma kiajkawa ne Tajtzin ma kiajsi tepalewilis itech ne Tajtzin tik uni tunal, wan tikmati yek keski tekit kichijki tik Epesos."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Taja tel, nukunew, shichikawaya iwan ne tetasujtalis ne nemi ijtik ne Mawaltijtuk Yeshu,"
                },
                "2": {
                    "verse_nr": "2",
                    "verse": "wan tay ne tikaktuk nutech tik itachialis miak, uni shikinhilwi takamet ne tayulmatit pal kiane yejemet nusan welit kinmachtiat sejseuk."
                },
                "3": {
                    "verse_nr": "3",
                    "verse": "Shitaeku taja nusan ken se yek tasumani ipal ne Mawaltijtuk Yeshu."
                },
                "4": {
                    "verse_nr": "4",
                    "verse": "Se tasumani te keman mukwelpachua ijtik ne tay kichiwat muchi ne takamet, pal kiane weli kipaktia ne kitekimaka."
                },
                "5": {
                    "verse_nr": "5",
                    "verse": "Nusan se mutaluani su te muishnamiki ken muneki, te yawit kimakat premioj."
                },
                "6": {
                    "verse_nr": "6",
                    "verse": "Ne talchiwani ne kujkutia, nemi pal kiejekua ne itakil ne achtu."
                },
                "7": {
                    "verse_nr": "7",
                    "verse": "Shikejketza tay ne nina, ika ne Tajtzin metzmakas tamatilis tik muchi."
                },
                "8": {
                    "verse_nr": "8",
                    "verse": "Shikelnamiki ka Yeshu Mawaltijtuk muyulkwij kwak miktuya, ne ishinach Dawid, ken ina ne nuyeknawatilis."
                },
                "9": {
                    "verse_nr": "9",
                    "verse": "Melka nitaekua ipanpa hasta ma nechilpijtiwit ken se tateyekchiwani, inte weli muilpia ne ipalabraj ne Teut."
                },
                "10": {
                    "verse_nr": "10",
                    "verse": "Neka nikselia muchi ka inmaku ne ijishpejpentuk, pal kiane yejemet nusan yawit kipiat tamakishtilis ne nemi ijtik ne Mawaltijtuk Yeshu pal senpa tzitzinaka."
                },
                "11": {
                    "verse_nr": "11",
                    "verse": "Ini tejkia, ka: Su timiktiwit iwan, nusan tiawit tiyujyultuk iwan;"
                },
                "12": {
                    "verse_nr": "12",
                    "verse": "su titaekuat, nusan titatuktisket iwan; su tiknaktiat, yajuni nusan technaktis."
                },
                "13": {
                    "verse_nr": "13",
                    "verse": "Su te tikyulmatit, yaja kenhayuk yawi melawak ika te weli munaktia."
                },
                "14": {
                    "verse_nr": "14",
                    "verse": "Muchi ini shikinhelnamiktili wan shikinnawati tik itachialis ne Teut ma inte musumakan iwan pajpalabraj: te techpalewia pal tatka, sema pal muishtapachuat ne takakit."
                },
                "15": {
                    "verse_nr": "15",
                    "verse": "Shimutatemuili pal tikisa iishpan ne Teut ken yaja kita yek, ken se tekitini ne te kipia taika ishpinawaskia, ne tamachtia ken melawak ne yekkaya palabraj."
                },
                "16": {
                    "verse_nr": "16",
                    "verse": "Shikajkawa muchi tay tajtaketzat ne te kipia ipatiw, ika itech semaya yawi kisa mas tay teyek,"
                },
                "17": {
                    "verse_nr": "17",
                    "verse": "wan ne tay taketzat yawi mulini ken se gangrenaj. Uni muchijki iwan Humenayos wan Piletos,"
                },
                "18": {
                    "verse_nr": "18",
                    "verse": "k\u00e1 ne kiajkawtiwit ne ujti ipal ne tejkia ika inat ka ne muyulkwepalis muchijkia, wan inpanpa tea tayulmatit sejse."
                },
                "19": {
                    "verse_nr": "19",
                    "verse": "Melka uni, ne yek tetzilnaj ipal ne Teut naka ejkatuk wan kipia ini ken selloj: &#34;Ne Tajtzin kishmati k\u00e1 ne ipal&#34;, wan nusan: &#34;Ma te kichiwakan tay teyek muchi k\u00e1 kitukaytiat ne itukay ne Tajtzin&#34;."
                },
                "20": {
                    "verse_nr": "20",
                    "verse": "Tik se wey kal, te nemit semaya tajtaijtik ipal teukwit wan tumin, nusan nemit sejseuk ipal kwawit wan sukit, sejse ipal honor wan sejse inte."
                },
                "21": {
                    "verse_nr": "21",
                    "verse": "Yajika tel, su se muishtilia ne tay te yejyek, yaja muchiwas se taijtik ipal honor, teuchijtuk, ne kipia ipatiw ipal ne itekuyu, ekchijtuk ipal muchi ne itekiw yejyek."
                },
                "22": {
                    "verse_nr": "22",
                    "verse": "Shichulu itech ne intajtaelewilis piltzinmet; shiktemu tamelakchiwalis, tayulmatilis, yek, nejmachnemilis iwan yejemet k\u00e1 kinutzat ne Tajtzin iwan inyujyulu yek."
                },
                "23": {
                    "verse_nr": "23",
                    "verse": "Maka shikaki ne intajtajtanilis ne melemet wan ne te kimatit tatka ika tikmati ka kichiwat kwajkwalan."
                },
                "24": {
                    "verse_nr": "24",
                    "verse": "Itekitini ne Tajtzin te nemi pal kwalani sute muneki ma muwika yek inwan muchi, ma kinmachti, ma kiseli melka te yek;"
                },
                "25": {
                    "verse_nr": "25",
                    "verse": "ma kinhiskali iwan yulyamanikayu ne inte kinekit, wan anka ne Teut yawi kinmaka yulpatalis pal kishmatit ne tejkia,"
                },
                "26": {
                    "verse_nr": "26",
                    "verse": "wan pal nejmachnemit wan pal chuluat tik ne itajpewal ne Tamintuk, k\u00e1 ne kintilan ika yajuni kielewij."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Shikmati ini: ka tik ne tijtipan tunal walasket ujuij tiempoj,"
                },
                "2": {
                    "verse_nr": "2",
                    "verse": "ika ne takamet yejemetsan insel mutasujtasket, muchiwasket tuminhelewianit, muweytenewasket, muweymatisket, kukujtaketzasket, te kitakamatisket intejteku, te inasket panpadiush, kichiwasket tay te muneki,"
                },
                "3": {
                    "verse_nr": "3",
                    "verse": "te kipiasket tetasujtalis, te kinekisket sentajtaketzat, tatejtenewasket, muajkawasket, muwikasket ken tekwanimet, te kielewisket tay yek,"
                },
                "4": {
                    "verse_nr": "4",
                    "verse": "muchiwasket temakanimet, tzunhejekamet, tzujtzunsuluntuk, sejse sema kinekit mukwesuat wan te kitasujtat ne Teut,"
                },
                "5": {
                    "verse_nr": "5",
                    "verse": "sejse kipiat tachialis ipal yek wan te kinekit kipiat itajpal. Maka shikpia tatka inwan."
                },
                "6": {
                    "verse_nr": "6",
                    "verse": "Ijkiuni nemit ne kalakit tik ne kajkal wan kikwit ijilpituk siwatzitzin tajtakimiltijtuk iwan tajtateyekchijtuk ika ankakeski taelewilis kinwikatiwit."
                },
                "7": {
                    "verse_nr": "7",
                    "verse": "Senpa mumachtiat nemit wan te keman welit ajsit ne yekkaya taishmatilis."
                },
                "8": {
                    "verse_nr": "8",
                    "verse": "Ken Yanes wan Yambres ne kinajnankilijket Moshe, ijkiuni yejemet nusan nankilijket iishpan ne tejkia. Wilewik ne intamatilis, te yejyek pal tayulmatit."
                },
                "9": {
                    "verse_nr": "9",
                    "verse": "Tea yasnekit inhishpan, ika muchi kimatisket ne inkwalan, ken muchijki iwan ne sejseuk."
                },
                "10": {
                    "verse_nr": "10",
                    "verse": "Taja tikishmati yek nutamachtilis, numuwikalis, nutajshitilis, nutayulmatilis, nuweytejchialis, nutetasujtalis, nutanejmachselilis,"
                },
                "11": {
                    "verse_nr": "11",
                    "verse": "ken nechtalultijtiwit wan ken nitaekujtuk tay muchijtuk nuwan tik Antiokea, tik Ikonion, tik Lustra. Muchi uni nitaekujtuk wan ne Tajtzin nechpalewij."
                },
                "12": {
                    "verse_nr": "12",
                    "verse": "Wan muchi k\u00e1 kinekit nemit ken yek iwan ne Mawaltijtuk Yeshu, mutalultisket."
                },
                "13": {
                    "verse_nr": "13",
                    "verse": "Takamet te yejyek wan tashijshikuanimet yawit mukwepat mas te yejyek; tashijshikusket wan mushijshikusket."
                },
                "14": {
                    "verse_nr": "14",
                    "verse": "Taja tel shinaka iwan tay ne timumachtijtuk ika tikmati k\u00e1 itech timumachtij,"
                },
                "15": {
                    "verse_nr": "15",
                    "verse": "wan hasta kwak tishulut katka tikmatki ne amamatilis ipal ne teupan ne weli metzmachtia ken welit timumakishtiat iwan tayulmatilis ipal ne Mawaltijtuk Yeshu."
                },
                "16": {
                    "verse_nr": "16",
                    "verse": "Muchi tay ijkwilujtuk walaj itech Teut wan techpalewia pal titamachtiat, pal tikajsit tajtaika, pal tikmelawat tay muneki, pal titanawatiat tay yek,"
                },
                "17": {
                    "verse_nr": "17",
                    "verse": "pal muajshitia wan nemi ekchijtuk ne takat ipal ne Teut pal kichiwa muchi ne itekiw yek."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nimetznawatia tik itachialis ne Teut wan ne Mawaltijtuk Yeshu ne yawi kichiwa juzgar ne yujyultuk wan ne miktiwit, wan nimetznawatia ipanpa ne imuneshtilis wan ne itatekimakalis:"
                },
                "2": {
                    "verse_nr": "2",
                    "verse": "shiknajnawati ne palabraj; shikchiwa tay muneki su ne horaj yek wan nusan su te. Shiteajwa wan shimutajtaweli iwan weytejchialis wan tamachtilis senpa,"
                },
                "3": {
                    "verse_nr": "3",
                    "verse": "ika yawi ajsi ne horaj kwak te yawit kichiwiliat casoj ne yejyek tamachtilis; yawit kichiwat tay kinekit wan insel kintalisket tamachtianimet pal kikakit tay ne kinekit takakit;"
                },
                "4": {
                    "verse_nr": "4",
                    "verse": "yawit kishkwepat intakakilis, pal kiane te takakit ne tejkia sute sema cuejcuentoj."
                },
                "5": {
                    "verse_nr": "5",
                    "verse": "Taja tel shinejmachnemi tik muchi; shikeku ne tay te yek; shikchiwa itekiw se tayeknawatiani wan ne itekitilis nusan shikchiwa yek."
                },
                "6": {
                    "verse_nr": "6",
                    "verse": "Nuesyu yawia mushinia wan witzaya ne tunal pal niajkewi."
                },
                "7": {
                    "verse_nr": "7",
                    "verse": "Nitasuntuk ne yek tasumalis, niktamij ne nutekiw, nitajpishki ne tayulmatilis;"
                },
                "8": {
                    "verse_nr": "8",
                    "verse": "ashan nechchia ne yawal ipal tamelakchiwalis ne yawi nechmaka ne Tajtzin, ne yek juez, tik uni tunal; tesu naja nusel, muchi ne kitasujtatiwit ne imuneshtilis."
                },
                "9": {
                    "verse_nr": "9",
                    "verse": "Shimutatemuili pal tiajsi nutech talul,"
                },
                "10": {
                    "verse_nr": "10",
                    "verse": "ika Demas nechajkawtuk; sujsul kitasujta ne taltikpak pal ashan wan yajtuk tik Tesalonika, Kreskes tik Galatia, Titus tik Dalmatia."
                },
                "11": {
                    "verse_nr": "11",
                    "verse": "Nuwan naka isel Lukas. Shikwi Marcus wan shikwika muwan, ika nechpalewia sujsul iwan ne tekitilis."
                },
                "12": {
                    "verse_nr": "12",
                    "verse": "Niktitanijtuk Tukikos tik Epesos."
                },
                "13": {
                    "verse_nr": "13",
                    "verse": "Ne nutaken ne nikajkaw tik Troyas ichan Karpos shalwika kwak tiwitz, wan ne ajamat, wan tay mas muneki, ne ajamatzitzin."
                },
                "14": {
                    "verse_nr": "14",
                    "verse": "Aleksandro ne kashchiwani nechchiwilijtuk miak inteyek. Ma kitashtawi ne Teut ipanpa tay kichijtuk."
                },
                "15": {
                    "verse_nr": "15",
                    "verse": "Taja nusan shikishpelwi, ika sujsul kinankilij ne tupajpalabraj."
                },
                "16": {
                    "verse_nr": "16",
                    "verse": "Tik ne nuachtu juicioj, te aka ajsik nechpalewia, muchi nechnaktijket. Ma te mupua pal tashtawiat!"
                },
                "17": {
                    "verse_nr": "17",
                    "verse": "Ne Tajtzin nechpalewij wan kichijki ma nichikawaya pal kiane weli yekawi ne tanajnawatilis wan pal takakit muchi ne tejtechan. Wan nimumakishtij itech iten ne tekwani."
                },
                "18": {
                    "verse_nr": "18",
                    "verse": "Ne Tajtzin yawi nechmakishtia itech muchi tay yawi muchiwa tay te yek, wan yawi nechtajpia ipal ne itatekimakalis tik ne ilwikak. Ma inakan ka wey senpa wan senpa, amen."
                },
                "19": {
                    "verse_nr": "19",
                    "verse": "Shiktajpalu Prisca wan Aquila wan muchi ichan Onesiporos."
                },
                "20": {
                    "verse_nr": "20",
                    "verse": "Erasto nakatuk tik Korinto. Nikajkaw Tropimos tik Miletos ika kukuya."
                },
                "21": {
                    "verse_nr": "21",
                    "verse": "Shimutatemuili pal tiwitz kwak teuk ajsi ne shupan. Metztajpalua Ewbulos wan Pudes wan Linos wan Claudia wan muchi ne tukniwan."
                },
                "22": {
                    "verse_nr": "22",
                    "verse": "Ma nemi ne Tajtzin iwan ne muijiu. Ma nemi ne teutasujtalis anmuwan."
                }
            }
        }
    }
}