{
    "version": "NBTN",
    "book_name": "Revelation",
    "book_nr": "66",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ne taneshtilis ipal Yeshu Mawaltijtuk ne kimakak ne Teut, pal kinhilwitia ne itejtekitini tay nemi pal muchiwa nemanha. Wan pal taneshtia kititanij ne itanawatiani itech Yojan itekitini,"
                },
                "2": {
                    "verse_nr": "2",
                    "verse": "k\u00e1 inatuk ka tejkia muchi tay kitztuk: ne ipalabraj ne Teut wan ne tay inak Yeshu Mawaltijtuk."
                },
                "3": {
                    "verse_nr": "3",
                    "verse": "Kipia suertej ne kita ini amat wan ne takakit ne pajpalabraj ipal ne teutaketzalis wan ne tajpiat tay nemi ijkwilujtuk ijtik yaja, ika ne tunal witzaya."
                },
                "4": {
                    "verse_nr": "4",
                    "verse": "Naja, Yojan, nikintajpalua ne chikume sennemit ne nemit tik Asia: ma metzinmaka tetasujtalis wan nejmachnemilis yajane k\u00e1 nemi wan nentuk wan yawi witz, wan ne chikume nawal nemit tik itachialis ne ikuijpal,"
                },
                "5": {
                    "verse_nr": "5",
                    "verse": "wan Yeshu Mawaltijtuk ne ina tay tejkia, ne achtupunijtuk ipal ne miktiwit wan ne achtu ipal ne tatuktianimet ipal ne taltikpak. Ne techtasujta wan techishtilia ne tutajtateyekchijtuk iwan ne iesyu"
                },
                "6": {
                    "verse_nr": "6",
                    "verse": "wan techchijki se tatekimakalis wan palejmet ipal Teut, wan ne iteku, ma inakan ka wejwey wan ma kipiakan intajpal senpa wan senpa, amen."
                },
                "7": {
                    "verse_nr": "7",
                    "verse": "Uni witz iwan ne mijmishti wan n&#39; ijish muchi kitasket, wan yejemet k\u00e1 kikuyunijket, wan ipanpa chukasket muchi ne trijtribuj ipal ne tal. Ijkia, amen."
                },
                "8": {
                    "verse_nr": "8",
                    "verse": "&#34;Naja ne A wan ne Z&#34; ina ne tajtzin Teut, ne nemik wan ne nemi wan ne witz, ne weli muchi."
                },
                "9": {
                    "verse_nr": "9",
                    "verse": "Naja, ne anmuiknew Yojan, wan ikunpa ijtik ne uijkayu wan tatekimakalis wan tanejmachselilis iwan Yeshu, ninemik tik ne islaj itukay Patmos ipanpa ne ipalabraj ne Teut wan ne itaneshtilis Yeshu."
                },
                "10": {
                    "verse_nr": "10",
                    "verse": "Nimuchijki iwan iijiu tik ne tunal ipal ne Tajtzin wan nikakik ka nuipan se tzajtzi wey ken se trompetaj,"
                },
                "11": {
                    "verse_nr": "11",
                    "verse": "ina: &#34;Shitajkwilu tay ne tikita tik se amat wan shiktukti itech ne chikume sennemit: Epesos, Smurna, Pergamos, Tuateyra, Sardis, Piladelpia wan Laodikea.&#34;"
                },
                "12": {
                    "verse_nr": "12",
                    "verse": "Wan nimuishkwepki nitachia pal nikita k\u00e1 nechnutza, wan kwak nimuishkwepki nikitak chikume tawilkal ipal teukwit,"
                },
                "13": {
                    "verse_nr": "13",
                    "verse": "wan tatajku ne tajtawilkal se kenha ken ne Itelpuch ne Takat, takentijtuk tik ikwajkwach ne ajsit ne ijikshi, wan yawalujtuk ne ielpan iwan se cinchoj ipal teukwit."
                },
                "14": {
                    "verse_nr": "14",
                    "verse": "Ne itzuntekun wan ne itzunkal ijistak ken ne ichkat, istak ken ne nievej, wan ne iijish ken ne tit,"
                },
                "15": {
                    "verse_nr": "15",
                    "verse": "wan ne ijikshi kenha ken tumin wey ipatiw, ken tatatuk ijtik se hornilloj, wan kwak taketza mukaki ken wey at,"
                },
                "16": {
                    "verse_nr": "16",
                    "verse": "wan kipia ijtik imayekkan chikume sital, wan tik ne iten kisa se espadaj tzuntamej kipia ume itan, wan ne ishkalyu ken ne tunal tajtawia iwan itajpal."
                },
                "17": {
                    "verse_nr": "17",
                    "verse": "Wan kwak nikitak nimutamutak itech ne ijikshi ken nimiktuk, wan kitalij ne imayekkan nujpak wan ina: \u2014Maka shimajmawi. Naja ne achtu wan ne tipan,"
                },
                "18": {
                    "verse_nr": "18",
                    "verse": "wan ne niyultuk wan nimiktuk, wan ashan niyultuk pal senpa wan senpa, wan nikpia ne tejtepusti ne iwan mutentzakwat ne mikilis wan ne miktan."
                },
                "19": {
                    "verse_nr": "19",
                    "verse": "Shitajkwilu, tel, tay tikitztuk wan tay nemi wan tay yawi muchiwa tipan:"
                },
                "20": {
                    "verse_nr": "20",
                    "verse": "ne ichtaka ipal ne chikume sital ne tikitak ijpak ne numayekkan, wan ne chikume tawilkal ipal teukwit. Ne chikume sital tanawatianimet ipal ne chikume sennemit, wan ne chikume tawilkal ne chikume sennemit."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tay tajkwiluj ipal ne chikume sennemit - Shitajkwilu ipal ne tanawatiani ipal ne sennemit tik Epesos: &#34;Ini tay ina ne kipia ne chikume sital tik imayekkan, ne nejnemi tatajku ne chikume tawilkal ipal teukwit:"
                },
                "2": {
                    "verse_nr": "2",
                    "verse": "Nikmati ka titekiti wan tikujkutia wan titejchia nejnejmach, wan ka inte tiweli tikselia ne inte yejyek wan tikejekuj ne k\u00e1 inat ka yejemetsan tijtitanijtuk wan te ijkia, wan tikajsit ka taketzat sanka;"
                },
                "3": {
                    "verse_nr": "3",
                    "verse": "wan tikpia tanejmachselilis wan tikselij ka numaku wan te tikujkutiak."
                },
                "4": {
                    "verse_nr": "4",
                    "verse": "Melka uni, nikpia se ipanpa nimetzajwaskia: tay ne achtu tiktasujtak, intea tiktasujta kenha."
                },
                "5": {
                    "verse_nr": "5",
                    "verse": "Shikelnamiki tel ken tinentuk achtu wan ashan tiwetztuk, wan shimuyulpata, wan shikchiwa ne mutekiw ken achtu. Asu inte, niaw niajsi mutech nikijkwani ne mutawilkal asu inte timuyulpata."
                },
                "6": {
                    "verse_nr": "6",
                    "verse": "Melka ini, tikpia se tay yek, ka tikishijia ne itekiw ne itepewa Nikolaos; naja nusan nikishijia."
                },
                "7": {
                    "verse_nr": "7",
                    "verse": "K\u00e1 ne kipia takakilis, ma takaki tay ne Ijiutzin kinhilwia ne sejsennemit. Niktakwaltis ne welituk tay ipal ne kwawit yultuk ne nemi tik ne iyekmil ne Teut.&#34;"
                },
                "8": {
                    "verse_nr": "8",
                    "verse": "Shitajkwilu ipal ne tanawatiani ipal ne sennemit tik Smurna: &#34;Ini tay ina ne achtu wan ne tipan ne mikik wan muyulkwepki:"
                },
                "9": {
                    "verse_nr": "9",
                    "verse": "Nikmati ka tikpia uij wan timuneki, melka tikpia wey, wan ka kukujtaketzat yejemet k\u00e1 inat ka Yudayujmet wan te ijkiuni, yejemet se sennemit ipal ne Tenewani."
                },
                "10": {
                    "verse_nr": "10",
                    "verse": "Maka shimajmawi ika weli titaekua. Ashan ne Tamintuk yawi kintzakwa sejse anmejemet pal anmuejekuat wan anyawit kipiat uij ijtik majtakti tunal. Shimuchiwa yek hasta mikilis wan niaw nimetzmaka ne yawal yultuk."
                },
                "11": {
                    "verse_nr": "11",
                    "verse": "K\u00e1 ne kipia takakilis, ma takaki tay ne Ijiutzin kinhilwia ne sejsennemit. Iwan ne welituk inte yawi muchiwa tatka tik ne ukse mikilis.&#34;"
                },
                "12": {
                    "verse_nr": "12",
                    "verse": "Shitajkwilu ipal ne tanawatiani ipal ne sennemit tik Pergamos: &#34;Ini tay ina ne kipia ne espadaj kipia ume itan tik ne iten:"
                },
                "13": {
                    "verse_nr": "13",
                    "verse": "Nikmati kan timuchantia, kan nemi ne ikuijpal ne Tenewani, wan tinechpalewia, wan titayulmatki ka numaku nusan tik ne tujtunal ipal Antipas, ne tanutzki yek nupanpa, wan kimiktijket tik anmutechan kan ne Tenewani muchantia."
                },
                "14": {
                    "verse_nr": "14",
                    "verse": "Melka uni, nikpia sejse ipanpa nimetzajwaskia: tikpia ikuni ankakeski ne yawit iwan ne itamachtilis Balaam, ne kimachtij Balak ma kitali se tatzunchaluas tik itachialis ne ipilawan Israel, ma kikwa ne tay mutakulijtuk ne teujteutzitzin wan ma tatzinhejenchiwa."
                },
                "15": {
                    "verse_nr": "15",
                    "verse": "Ijkiasan tikpia taja nusan sejse yawit iwan ne intamachtilis ne itepewa Nikolaos."
                },
                "16": {
                    "verse_nr": "16",
                    "verse": "Shimuyulpata tel, asu inte niaw nimunelwia niajsi mutech nimusuma inwan iwan ne espadaj ipal ne nuten."
                },
                "17": {
                    "verse_nr": "17",
                    "verse": "K\u00e1 ne kipia takakilis, ma takaki tay ne Ijiutzin kinhilwia ne sejsennemit. Nikmakas ne welituk chiupi manaj inashtuk wan nikmakas se kusti istak, wan ijpak ne kusti ijkwilujtuk se itukay ne inte weli aka, sema ne kikwijtuk.&#34;"
                },
                "18": {
                    "verse_nr": "18",
                    "verse": "Shitajkwilu ipal ne tanawatiani ipal ne sennemit tik Tuateyra: &#34;Ini tay ina ne Itelpuch ne Teut ne kipia ne iijish ken tit wan ne ijikshi kenha ken tumin wey ipatiw:"
                },
                "19": {
                    "verse_nr": "19",
                    "verse": "Nikishmati mutekiw wan mutetasujtalis wan mutayulmatilis wan mutekitilis wan mutanejmachselilis, wan nikmati ka ne tipan mas wey que ne achtu."
                },
                "20": {
                    "verse_nr": "20",
                    "verse": "Melka uni, nikpia se ipanpa nimetzajwaskia: tikajkawa ne siwat itukay Izebel, ne ina ka yaja taketzani, kinmachtia wan kinshijshikua ne nutejtekitini, tatzinhejenchiwa wan kikwa tay mutakulijtuk ne teujteutzitzin,"
                },
                "21": {
                    "verse_nr": "21",
                    "verse": "wan nikmakak tiempoj pal muyulpata wan te kinekik kiajkawa itatzinhejenchiwalis."
                },
                "22": {
                    "verse_nr": "22",
                    "verse": "Ashan niktamuta pak se petat wan muchi k\u00e1 mawiltiat iwan yawit kipiat miak penaj asu inte muyulpatat ipanpa tay kichijtiwit,"
                },
                "23": {
                    "verse_nr": "23",
                    "verse": "wan niaw nikmiktia ne ipilawan, wan muchi ne sejsennemit yawit kimatit ka naja ne k\u00e1 niktejtemua tik ne inyujyulu ne takamet, wan niaw nimetzinmaka muchi sejse ken itekiw."
                },
                "24": {
                    "verse_nr": "24",
                    "verse": "Anmejemet ne sekit tik Tuateyra ne inte yawit iwan uni tamachtilis wan te kishmattiwit miktan ipal ne Tenewani, ken inat, naja nimetzinhilwia ka inte nimetzintamutilia ukse kimil;"
                },
                "25": {
                    "verse_nr": "25",
                    "verse": "sema shikitzkikan tay ankipiat hasta ma niwiki."
                },
                "26": {
                    "verse_nr": "26",
                    "verse": "Wan ne welituk wan ne tajpia itekiw hasta ma tami, nikmaka tatuktilis ijpak ne tejtechan,"
                },
                "27": {
                    "verse_nr": "27",
                    "verse": "wan yawi kintekimaka iwan itupil ipal tepusti; ken kujkumit ipal sukit yawit kelunit,"
                },
                "28": {
                    "verse_nr": "28",
                    "verse": "ken naja nusan nikwij itech ne nuteku, wan nikmakas ne sital ipal tapuyawa."
                },
                "29": {
                    "verse_nr": "29",
                    "verse": "K\u00e1 ne kipia takakilis, ma takaki tay ne Ijiutzin kinhilwia ne sejsennemit.&#34;"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Shitajkwilu ipal ne tanawatiani ipal ne sennemit tik Sardis: &#34;Ini tay ina ne kipia ne chikume nawal ipal Teut wan ne chikume sital: Nikishmati ne mutejtekiw. Inat ka taja tiyultuk, wan taja miktuk."
                },
                "2": {
                    "verse_nr": "2",
                    "verse": "Shipewa tikishpelwia wan shikmaka ifuerzaj ne tay nakat wan yawit mikit, ika inte nikita ka ne mutejtekiw yekajtiwit tik itachialis ne nuTeut."
                },
                "3": {
                    "verse_nr": "3",
                    "verse": "Shikelnamiki tel ken tikwij wan titakakik, wan shitajpia wan shimuyulpata, ka asu inte tikishpelwia niaw niwitz ken se techtekini wan te tikmati tay horaj niaw niajsi mutech."
                },
                "4": {
                    "verse_nr": "4",
                    "verse": "Melka uni, tikpia ankakeski tik Sardis ne inte kisusulwijtiwit ne inkwajkwach wan nejnemisket nuwan tik istak ika yejyek."
                },
                "5": {
                    "verse_nr": "5",
                    "verse": "Ne welituk ijkiuni yawi mutakentia tik ikwajkwach istak, wan te niaw nikishtia ne itukay tik ne amat yultuk, wan niaw nina ka yek ne itukay tik itachialis ne nuteku wan tik itachialis ne itajtanawatiani."
                },
                "6": {
                    "verse_nr": "6",
                    "verse": "K\u00e1 ne kipia takakilis, ma takaki tay kinhilwia ne Ijiutzin ne sejsennemit.&#34;"
                },
                "7": {
                    "verse_nr": "7",
                    "verse": "Shitajkwilu ipal ne tanawatiani ipal ne sennemit tik Piladelpia: &#34;Ini tay ina ne ipal Teut, ne yekkaya, ne kipia ne itepus Dawid, ne tatentapua wan te aka weli kitentzakwa, wan tatentzakwa wan te aka weli kitentapua:"
                },
                "8": {
                    "verse_nr": "8",
                    "verse": "Nikishmati ne mutejtekiw. Ashan niktalijtuk muishpan se tentzakka tapujtuk ne inte aka yawi weli kitzakwa, ika tikpia chiupi mutajpal wan titajpishki ne nupalabraj wan te inak ka inte ne nutukay."
                },
                "9": {
                    "verse_nr": "9",
                    "verse": "Ashan niaw nimetzmaka sejse ipal ne isennemit ne Tenewani, ne inat ka yejemet Yudayujmet wan inte tejkia, yejemet inat sanka; ashan niaw nikchiwa ma wikikan mutankwaketzat ishpan mujmukshi wan ma kimatikan ka naja nimetztasujta;"
                },
                "10": {
                    "verse_nr": "10",
                    "verse": "ika titejchishki nejnejmach ken ninak, wan naja nusan niaw nikchiwa se mupal, niaw nimetzishtilia ne horaj ipal taejekulis ne yawi ajsi ipal muchi ne tajtal kinhejekua ne chanejket ipal ne tal."
                },
                "11": {
                    "verse_nr": "11",
                    "verse": "Niaw niwitz nemanha. Shikitzki ne tay tikpia pal te aka yawi kikwi ne muyawal."
                },
                "12": {
                    "verse_nr": "12",
                    "verse": "Ne welituk niaw nikchiwa se taketzal tik ne iteupantzin ne Teut, wan intea yawi kisa tatenpan, wan niaw nitajkwilua ijpak ne itukay ne nuTeut wan ne itukay ne itechan ne nuTeut, ne yankwik Yerushalem, ne kutemutuk tik ne ilwikak itech ne nuTeut, wan ne nutukay yankwik."
                },
                "13": {
                    "verse_nr": "13",
                    "verse": "K\u00e1 ne kipia takakilis, ma takaki tay ne kinhilwia ne Ijiutzin ne sejsennemit.&#34;"
                },
                "14": {
                    "verse_nr": "14",
                    "verse": "Shitajkwilu ipal ne tanawatiani ipal ne sennemit tik Laodikea: &#34;Ini tay ina ne Amen, ne tanutzki yek wan ina tejkia ne iwan pejki muchi tay kichijki ne Teut."
                },
                "15": {
                    "verse_nr": "15",
                    "verse": "Nikishmati ne mutejtekiw, ka taja nian tisesek nian titutunik. Niknekiskia ma shisesek o ma shitutunik."
                },
                "16": {
                    "verse_nr": "16",
                    "verse": "Ijkiuni, ika nian tisesek nian titutunik asunte tiyamanka, niaw nimetzisuta tik ne nuten,"
                },
                "17": {
                    "verse_nr": "17",
                    "verse": "ika tina: &#39;Nikpia wey, wan wey nutumin, wan te nimuneki tatka&#39;, wan te tikmati ka tajasan ne k\u00e1 nechkukua nuyulu wan tamaka lastimaj wan te kipia tatka wan pupuyut wan petznaj."
                },
                "18": {
                    "verse_nr": "18",
                    "verse": "Naja nimetzilwia ma shinechkuili teukwit tatatuk tik tit pal tikpia, wan mukwajkwach istak pal timutzakwa wan te timuilwitia wan tishpinawa ipanpa ne mupetztikayu, wan ma shikmawalti ne mujmuish iwan ishpajti pal tiweli titachia."
                },
                "19": {
                    "verse_nr": "19",
                    "verse": "Muchi k\u00e1 nikintasujta naja nikinhajwa wan nikinhiskalia; shikishpelwi tel wan shimuyulpata."
                },
                "20": {
                    "verse_nr": "20",
                    "verse": "Nikan ninemi itech ne tentzakka niktujtunwia. Asu aka nechkaki wan kitapua, niaw nikalaki ka ichan wan niaw sentakwa iwan wan yaja nuwan."
                },
                "21": {
                    "verse_nr": "21",
                    "verse": "Ne welituk niaw nikajkawa mutalia nunawak tik nukuijpal, ken naja nusan niwelik wan nimutalijtuk inawak ne nuteku tik ne ikuijpal."
                },
                "22": {
                    "verse_nr": "22",
                    "verse": "K\u00e1 ne kipia takakilis, ma takaki tay kinhilwia ne Ijiutzin ne sejsennemit.&#34;"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ne ikuijpal ne Teut - Tipan nitachishki wan nikitak ka tapuik tik ne ilwikak wan ne kupak ne nikakik achtu ken se trompetaj nechnutza wan ina: &#34;Shaltejku ka nikan wan niaw nimetzilwitia tay ne yawi muchiwa tipan.&#34;"
                },
                "2": {
                    "verse_nr": "2",
                    "verse": "Nemanha nimuchijki iwan iijiu, wan n\u00e9 nemituya se kuijpal tik ne ilwikak, wan se muetztuk ijpak ne kuijpal,"
                },
                "3": {
                    "verse_nr": "3",
                    "verse": "wan ne itachialis ne muetztuk ken kujkusti wejwey ipatiw, wan se kusamalut kiyawalua ne kuijpal, ne muita ken se esmeraldaj."
                },
                "4": {
                    "verse_nr": "4",
                    "verse": "Wan ne kuijpal nemituya yawalujtuk iwan senpual-nawi kuijpal, wan ijpak ne kujkuijpal senpual-nawi noymet muejmuetztuk, tzajtzaktuk iwan inkwajkwach istak, wan ijpak intzujtzuntekun nemituyat yajyawal ipal teukwit."
                },
                "5": {
                    "verse_nr": "5",
                    "verse": "Wan tik ne kuijpal kisat sejse ken takipini, wan mukakit sejse ken tzalani wan tikwini, wan chikume tawil tatat iishpan ne kuijpal, yejemet ne chikume nawal ipal ne Teut,"
                },
                "6": {
                    "verse_nr": "6",
                    "verse": "wan iishpan ne kuijpal ken se at chipawak ipal vidrioj, wan nemit tik itajku ne kuijpal wan kiyawaluat ne kuijpal nawi tay yujyultuk, tejtentuk iwan inhijish ka ishpan wan ka ipan."
                },
                "7": {
                    "verse_nr": "7",
                    "verse": "Wan ne achtu tay yultuk ken se leon, wan ne ukse tay yultuk ken se turuj, wan ne yey kipiatuya ne iishkalyu ken se takat, wan ne nawi ken se kwawti patani."
                },
                "8": {
                    "verse_nr": "8",
                    "verse": "Wan ne nawi tay yultuk kipiatuyat sejse chikwasen iejtapal. Tatenpan wan taijtik tejtentuk iwan inhijish, wan te muketzat inat ka tunal wan ka tayua: &#34;Wey, wey, wey ne tajtzin Teut weli muchi, ne nemik, ne nemi wan ne witz.&#34;"
                },
                "9": {
                    "verse_nr": "9",
                    "verse": "Wan kwak ne tay yujyultuk yawit inat ka wey wan yawit kimakat respetoj wan panpadiush ne muetztuk ijpak ne kuijpal ne yultuk senpa wan senpa,"
                },
                "10": {
                    "verse_nr": "10",
                    "verse": "yawit wetzit talchi ne senpual-nawi noymet iishpan ne muetztuk ijpak ne kuijpal, wan yawit mutankwaketzat tik itachialis ne senpa wan senpa yultuk, wan yawit kitamutat ne inyajyawal iishpan ne kuijpal inat:"
                },
                "11": {
                    "verse_nr": "11",
                    "verse": "&#34;Yek ma shikwi, tutajtzin Teut, wey tzitzinakalis, respetoj wan mutajpal, ika taja tiketzki muchi, ipanpa mutaelewilis nemi wan muchijtuk.&#34;"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Wan nikitak ka iyekkan ne muetztuk ijpak ne kuijpal se amat kululujtuk tajkwilujtuk taijtik, wan ka ipan piktuk iwan chikume sajti,"
                },
                "2": {
                    "verse_nr": "2",
                    "verse": "wan nikitak se tanawatiani hombron tanajnawatia wan tzajtzi: &#34;K\u00e1 yek pal weli kitapua ne amat wan kitujtuma ne isajsaj?&#34;"
                },
                "3": {
                    "verse_nr": "3",
                    "verse": "Wan te aka tik ne ilwikak nian ijpak ne tal nian itan ne tal welituya kitapua ne amat wan tachia,"
                },
                "4": {
                    "verse_nr": "4",
                    "verse": "wan nichukak wey ika inte aka muajsik yek pal kitapua ne amat kululujtuk nian pal kita."
                },
                "5": {
                    "verse_nr": "5",
                    "verse": "Wan se pal ne noymet nechilwia: &#34;Maka shichuka: ne leon, ne kistuk itech ne itribuj Yuda, ne inelwayu Dawid, welik kitapua ne amat wan ne chikume isaj.&#34;"
                },
                "6": {
                    "verse_nr": "6",
                    "verse": "Wan nikitak, tatajku ne kuijpal wan ne nawi tay yujyultuk wan tatajku ne noymet, se ichkakunetzin ejkatuk ken miktijtuk; wan kipiatuya chikume cachoj wan chikume ijish, yejemet ne chikume nawal ipal ne Teut;"
                },
                "7": {
                    "verse_nr": "7",
                    "verse": "wan ajsik wan kikwij itech ne imayekkan ne muetztuk ijpak ne kuijpal."
                },
                "8": {
                    "verse_nr": "8",
                    "verse": "Wan kwak kikwijtuya ne amat, ne nawi tay yujyultuk wan ne senpual-nawi noymet mutamutaket talchi tik itachialis ne ichkakunetzin. Muchi kipiatuyat sejse iguitarraj wan wajwajkal tejtentuk iwan teukwit wan tapupuch, yejemet ne inteujteutajtanilis ne tayulmatit,"
                },
                "9": {
                    "verse_nr": "9",
                    "verse": "wan takwikaket se yankwik takwikalis, ina: &#34;Taja tiyek pal tikwi ne amat wan pal tiktapua n&#39; isajsaj, ika metzmiktijtiwit wan tikuilij ne Teut iwan ne muesyu sejse ipal muchi ne trijtribuj, tajtaketzalis wan tejtechan,"
                },
                "10": {
                    "verse_nr": "10",
                    "verse": "wan tikinchijki se tatekimakalis wan palejmet ipal tuTeut wan san tatekimakasket ijpak ne tal.&#34;"
                },
                "11": {
                    "verse_nr": "11",
                    "verse": "Wan nikitak wan nikakik taketzat miak tanawatiani ne kiyawaluat ne kuijpal wan ne tay yujyultuk wan ne noymet, wan tepewit ne tajtanawatianimet hasta kan te welituskiat mupuat, sujsul sujsul mijmiak."
                },
                "12": {
                    "verse_nr": "12",
                    "verse": "Wan tzajtzit: &#34;Ne ichkakunetzin miktijtuk yek pal kikwi ne itajpal wan tumin wan tamatilis wan honor wan tzitzinakalis wey wan bendicion.&#34;"
                },
                "13": {
                    "verse_nr": "13",
                    "verse": "Wan muchi tay muchijki ne nemi tik ne ejekat wan ijpak tal wan itan tal wan ijpak at wan muchi tay nemi nujme nikinkakik inat: &#34;Ma kipia ne muetztuk ijpak ne kuijpal ne bendicion wan ne honor wan ne weytzizinakalis wan ne itajpal pal senpa wan senpa.&#34;"
                },
                "14": {
                    "verse_nr": "14",
                    "verse": "Wan ne nawi tay yujyultuk inaket: &#34;Amen.&#34; Wan ne noymet mutamutaket talchi wan mutankwaketzket."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ne ichkakunetzin kintapua ne sajsajti - Wan nikitak ka ne ichkakunetzin kitapuj se ipal ne chikume sajti. Wan nikakik se ipal ne nawi tay yujyultuk tzajtzi ken tikwini, ina: &#34;Shiwi.&#34;"
                },
                "2": {
                    "verse_nr": "2",
                    "verse": "Wan nitachishki, wan nikitak se caballoj istak, wan ne ijpak muetztuk kipiatuya se imit. Wan kimakaket se yawal, wan kiski ken se weli, pal weli."
                },
                "3": {
                    "verse_nr": "3",
                    "verse": "Wan kwak kitapuj ukse sajti, ne seuk tay yultuk ina: &#34;Shiwi.&#34;"
                },
                "4": {
                    "verse_nr": "4",
                    "verse": "Wan kiski ukse caballoj chiltik, wan kimakaket ne ijpak muetztuk ma yaja weli kishtilia ne taltikpak ne nejmachnemilis, wan ma sejse kimiktikan sejseuk ijtik yejemet, wan kimakaket se wey espadaj."
                },
                "5": {
                    "verse_nr": "5",
                    "verse": "Wan kwak kitapuj ukse sajti, ne yey, nikakik ukse tay yultuk ina: &#34;Shiwi.&#34; Wan nitachishki wan nikitak se caballoj tiltik, wan ne ijpak muetztuk kipiatuya tik ne imey se tepustamachiwa."
                },
                "6": {
                    "verse_nr": "6",
                    "verse": "Wan nikakik se tatajku ne nawi tay yujyultuk ina: &#34;Se libraj trigoj ka se tumin, wan yey libraj cebadaj ka se tumin, wan maka shikchiwili tatka ne tumakka wan ne atata."
                },
                "7": {
                    "verse_nr": "7",
                    "verse": "Wan kwak kitapuj ukse sajti, ne nawi, nikakik ne tipan tay yultuk ina: &#34;Shiwi.&#34;"
                },
                "8": {
                    "verse_nr": "8",
                    "verse": "Wan nitachishki wan nikitak se caballoj tultik, wan ne ijpak muetztuk itukay Ne Mikilis, wan ne Miktan yawi iwan. Wan kinmakaket tatuktilis ijpak se nawtakutun ipal ne tal pal kinmiktiat iwan espadaj, mayan wan kukulis wan pal ne tekwanimet ipal ne tal kinmiktiat."
                },
                "9": {
                    "verse_nr": "9",
                    "verse": "Wan kwak kitapuj ukse sajti, ne makwil, nikitak itan ne tikashit ne inhajalmaj ne mumiktijtiwit ipanpa ne ipalabraj ne Teut wan ipanpa ne tay inaket ka tejkia;"
                },
                "10": {
                    "verse_nr": "10",
                    "verse": "wan tzajtziket wey wan inat: &#34;Taja titutekuyu wey wan yekkaya: hasta keman inte tikchiwa juzgar ne muchantiat tik ne tal wan tiktzunkwi ne tuesyu?&#34;"
                },
                "11": {
                    "verse_nr": "11",
                    "verse": "Wan kinmakaket sejse iwipil istak wan kinhilwijket ma musewikan chiupiuk hasta ma yekawi nusan iwan ne insejsentekitini wan inhikniwan ne yawit mumiktiat kenha ken yejemet.&#34;"
                },
                "12": {
                    "verse_nr": "12",
                    "verse": "Wan nitachishki kwak kitapuj ukse sajti, ne chikwasen, wan ulinik sujsul, wan tiltiak ne tunal ken se kushtal, wan ne metzti muchi muchijki ken esti,"
                },
                "13": {
                    "verse_nr": "13",
                    "verse": "wan ne sitalmet ka ikajku wetzket talchi ken se kuyu kitamima itajtakil selek kwak se wey ejekat kitzejtzelua;"
                },
                "14": {
                    "verse_nr": "14",
                    "verse": "wan ne ilwikak puliwik ken mukukulua se amat, wan muchi ne tejtepet wan ne ijislaj mijkwanket ka senkak."
                },
                "15": {
                    "verse_nr": "15",
                    "verse": "Wan ne tatuktianimet ipal ne taltikpak, wan ne weymet, wan ne miaktuktianimet, wan ne kipiat wey, wan ne tajtajpaltik, wan muchi ne tepaltekitinimet wan muchi ne insel intejtekuyu minashket ijtik ne ujustut wan ijtik ne tejtesual ipal ne tejtepet,"
                },
                "16": {
                    "verse_nr": "16",
                    "verse": "wan kinhilwiat ne tejtepet wan ne tejtesual: &#34;Shiwetzikan tujpak wan shitechinayakan ma inte techita ne muetztuk ijpak ne kuijpal wan itech ne ikwalan ne ichkakunetzin,"
                },
                "17": {
                    "verse_nr": "17",
                    "verse": "ika ajsik ne wey tunal ipal ne inkwalan, wan k\u00e1 weli naka ejkatuk?"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Tipan nikitak nawi tanawatiani ejejkatuk tik ne nawi itzun ne taltikpak kipachuat ne nawi ejekat ipal ne taltikpak pal se ejekat inte yawi kishpitza ne tal nian ne at nian muchi ne kwajkwawit."
                },
                "2": {
                    "verse_nr": "2",
                    "verse": "Wan nikitak ukse tanawatiani kutejku kan kisa ne tunal, wan kipiatuya ne isaj ne Teut yultuk. Wan se kintzajtzalij ne nawi tanawatiani ne kinmakaket ma welit kijtakuat ne tal wan ne at,"
                },
                "3": {
                    "verse_nr": "3",
                    "verse": "ina: &#34;Maka shikchiwili tatka ne tal nian ne at nian ne kwajkwawit hasta ma tiktalilikan ne tekitinimet ipal ne tuTeut se sajti pak ne inkwatapal.&#34;"
                },
                "4": {
                    "verse_nr": "4",
                    "verse": "Wan nitakakik keski ne musajtalilijket: nemiket sentzunti unpual wan nawi mil ne musajtalilijtiwit ipal muchi ne trijtribuj ipal ipilawan Israel:"
                },
                "5": {
                    "verse_nr": "5",
                    "verse": "ipal itribuj Yuda, majtakti-ume mil musajtalilijket; ipal itribuj Reuben, majtakti-ume mil; ipal itribuj Gad, majtakti-ume mil;"
                },
                "6": {
                    "verse_nr": "6",
                    "verse": "ipal itribuj Asher, majtakti-ume mil; ipal itribuj Naptalim, majtakti-ume mil; ipal itribuj Manashe, majtakti-ume mil;"
                },
                "7": {
                    "verse_nr": "7",
                    "verse": "ipal itribuj Shimon, majtakti-ume mil; ipal itribuj Lewi, majtakti-ume mil; ipal itribuj Isakar, majtakti-ume mil;"
                },
                "8": {
                    "verse_nr": "8",
                    "verse": "ipal itribuj Zebulun, majtakti-ume mil; ipal itribuj Yosep, majtakti-ume mil; ipal itribuj Ben-Yamin, majtakti-ume mil musajtalilijket."
                },
                "9": {
                    "verse_nr": "9",
                    "verse": "Tipan nitachishki wan nemik se wey miaktal inte aka weli kipua ipal muchi ne tejtechan, trijtribuj, tajtal wan tajtaketzalis ejejkatuk ishpan ne kuijpal wan tik itachialis ne ichkakunetzin ijtik ijistak wipil iwan pajpalmaj ijtik inmejmey,"
                },
                "10": {
                    "verse_nr": "10",
                    "verse": "wan tzajtzit: &#34;Techmakishtiat ne tuTeut ne muetztuk ijpak ne kuijpal wan ne ichkakunetzin.&#34;"
                },
                "11": {
                    "verse_nr": "11",
                    "verse": "Wan muchi ne tanawatianimet kiyawalujket ne kuijpal, ne noymet wan ne nawi tay yujyultuk; wan mutamutaket talchi iishpan ne kuijpal wan mutankwaketzket iishpan ne Teut"
                },
                "12": {
                    "verse_nr": "12",
                    "verse": "wan inat: &#34;Amen. Ma kipia ne tuTeut ne tayektenewalis wan ne respetoj wan ne itajpal pal senpa wan senpa. Amen.&#34;"
                },
                "13": {
                    "verse_nr": "13",
                    "verse": "Wan nankilij se pal ne noymet, yaja nechilwia: &#34;Ini k\u00e1 mutakentijtiwit ijtik inwijwipil istak, k\u00e1 yejemet wan kanka walajtiwit?&#34;"
                },
                "14": {
                    "verse_nr": "14",
                    "verse": "Wan nikilwij: &#34;Tajtzin, anka taja tikmati.&#34; Wan nechilwij: &#34;Yejemet ne kiseliat witzet wey uijkayu, wan kiapaktiwit ne inwijwipil wan kikweptiwit ijistak tik ne iesyu ne ichkakunetzin."
                },
                "15": {
                    "verse_nr": "15",
                    "verse": "Yajika nemit iishpan ne ikuijpal ne Teut wan tekitit ipal ka tunal wan ka tayua tik ne iteupantzin, wan ne muetztuk ijpak ne kuijpal kipia ne ikal intzalan."
                },
                "16": {
                    "verse_nr": "16",
                    "verse": "Intea yawit mayanat, wan intea yawit amikit, nian yawit nakat itan ne tunal nian mitunit,"
                },
                "17": {
                    "verse_nr": "17",
                    "verse": "ika ne ichkakunetzin tatajku ne kuijpal tajpias wan kinwikas itech ne ajat yultuk, wan ne Teut kiwatzas muchi ne inhishayu tik ne inhijish.&#34;"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Tatzutzunat ne tanawatianimet - Wan kwak kitapuj ne tipan sajti, ne chikume, tzitzikayak nujme ne ilwikak achka tajku horaj."
                },
                "2": {
                    "verse_nr": "2",
                    "verse": "Wan nikitak ne chikume tanawatiani ne nemituyat iishpan ne Teut, wan kinmakaket chikume trompetaj."
                },
                "3": {
                    "verse_nr": "3",
                    "verse": "Wan ukse tanawatiani ajsik wan mutalij itech ne tikashit. Kipiatuya se pupuchkumit ipal teukwit wan kimakaket wey tapupuch pal kitatia iwan ne teujteutajtanilis ipal muchi ne tayulmatit ijpak ne tikashit ipal teukwit ne nemi iishpan ne kuijpal."
                },
                "4": {
                    "verse_nr": "4",
                    "verse": "Wan ne ipukyu ne tapupuch iwan ne teujteutajtanilis ipal ne tayulmatit kiski tik imey ne tanawatiani wan tejkuk tik itachialis ne Teut."
                },
                "5": {
                    "verse_nr": "5",
                    "verse": "Wan ne tanawatiani kikwij ne pupuchkumit wan kiten iwan ne tit ipal ne tikashit wan kitamutak talchi. Wan tikwinik wan tzalanik wan takipinik wan ulinik."
                },
                "6": {
                    "verse_nr": "6",
                    "verse": "Wan ne chikume tanawatiani ne kipiatuyat ne chikume trompetaj kiajshitijket pal tatzutzunat."
                },
                "7": {
                    "verse_nr": "7",
                    "verse": "Wan tatzutzun ne achtu wan tepewket ne tejtesijkwil wan shinik tit malijtuk iwan esti wan mutamin ijpak ne tal, wan muchichinuj ne yeshtakutun ipal ne taltikpak wan mutatijket ne yeshtakutun ipal ne kwajkwawit, wan tatak muchi ne sakat shushuik."
                },
                "8": {
                    "verse_nr": "8",
                    "verse": "Wan tatzutzun ukse tanawatiani wan ken se tepet wey chichinujtuk tik tit mutamutak ijtik ne weyat, wan ne yeshtakutun ipal ne weyat muchijki esti,"
                },
                "9": {
                    "verse_nr": "9",
                    "verse": "wan mikik ne yeshtakutun ipal muchi tay muchijtuya yultuk tik ne weyat, wan ne yeshtakutun ipal ne bajbarcoj pulijket."
                },
                "10": {
                    "verse_nr": "10",
                    "verse": "Wan tatzutzun ukse tanawatiani, ne yey, wan kiski ka ikajku wan wetzki talchi se wey sital ken se ukut tata, wan wetzki ijpak ne yeshtakutun ipal ne ajapan wan ijpak ne ijishat kan punit ne ajat."
                },
                "11": {
                    "verse_nr": "11",
                    "verse": "Wan ne sital itukay ne Chichikwawit, wan ne yeshtakutun ipal ne ajat mukwepket chichikwawit wan ne takamet mikiket ipanpa ne at ika muchijki achichik."
                },
                "12": {
                    "verse_nr": "12",
                    "verse": "Wan tatzutzun ukse tanawatiani, ne nawi, wan kwaluk ne yeshtakutun ipal ne tunal, ne yeshtakutun ipal ne metzti wan ne yeshtakutun ipal ne sitalmet. Kunyuakisket ne yeshtakutun inpal, wan ne tunal inte tajtawij se yeshtakutun, wan ne tayua kenhaya."
                },
                "13": {
                    "verse_nr": "13",
                    "verse": "Wan nitachishki wan nikakik se kwawti tik itajku ne ilwikak tzajtzi wan ina: &#34;Ay, ay, ay, ne taltikpak chanejket, kwak yawi mukaki ne intrompetaj ne uksejse yey tanawatiani ne yawit tatzutzunat!&#34;"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Wan tatzutzunki ukse tanawatiani, ne makwil, wan nikitak se sital kistuk tik ne ilwikak wan wetztuk talchi. Wan kimakaket ne taiwan mutentzakwa wan mutentapua ne shaput ipal ne miktan,"
                },
                "2": {
                    "verse_nr": "2",
                    "verse": "wan kitapuj ne shaput ipal ne miktan, wan se kiski tik ne shaput wan waltejkuk ken pukti ipal se wey hornilloj, wan kunyuakiski ne tunal wan ne ejekat iwan ne ipukyu ne shaput,"
                },
                "3": {
                    "verse_nr": "3",
                    "verse": "wan kisket tik ne pukti se chapulintal nujme, wan kinmakaket tatuktilis kenha ken ne tatuktilis ipal ne kujkulut ipal ne tal,"
                },
                "4": {
                    "verse_nr": "4",
                    "verse": "wan kinhilwijket ma inte kichiwilikan tatka ne sakat ipal ne tal, nian muchi tay shushuik, nian muchi ne kwajkwawit, ma kinchiwilikan sema ne takamet ne inte kipiat ne isaj ne Teut ijpak inkwatapal."
                },
                "5": {
                    "verse_nr": "5",
                    "verse": "Wan kinmakaket ma inte welikan kinmiktiat asunte ma kichiwakan ma kikukua sejse makwil metzti, wan yaja ken techkukua kwak tatzupina se kulut."
                },
                "6": {
                    "verse_nr": "6",
                    "verse": "Wan tik uni tujtunal ne takamet yawit kitemuat mikilis, wan te yawit kiajsit, wan yawit kielewiat mikit wan ne mikilis chulua wejka."
                },
                "7": {
                    "verse_nr": "7",
                    "verse": "Wan ne chapulin muita kenha ken se caballoj ne muajshitijtuk pal tasuma, wan ijpak ne intzujtzuntekun ken yajyawal ne kenha ken teukwit, wan ne inhijishkalyu ken inhijishkalyu takamet."
                },
                "8": {
                    "verse_nr": "8",
                    "verse": "Wan kipiatuyat itzunkal ken itzunkal ne siwat, wan ne intajtan ken itajtan se leon."
                },
                "9": {
                    "verse_nr": "9",
                    "verse": "Wan ne inhejelpan ken ipal tepusti, wan kwak patanit ne ikuskus ne inhejtapal ken ne chachalaka ipal ne tajtawikani ne kisajsakat miak caballoj kwak mutaluat yawit tasumat."
                },
                "10": {
                    "verse_nr": "10",
                    "verse": "Wan kipiat inkwijkwitapil kenha ken kujkulut, wan kipiat tzujtzupinka, wan ijtik ne inkwijkwitapil kipiat ne intatuktilis pal kinchiwiliat tay teyek ne takamet ijtik makwil metzti."
                },
                "11": {
                    "verse_nr": "11",
                    "verse": "Kintekimaka se tatuktiani; yaja ne tanawatiani ipal ne miktan, tik itaketzalis ne Yudayujmet itukay Abadon, wan tik Nawat itukay Teijtakuani."
                },
                "12": {
                    "verse_nr": "12",
                    "verse": "Kiski se Ay. Tipan witzet uk ume Ay."
                },
                "13": {
                    "verse_nr": "13",
                    "verse": "Wan tatzutzun ukse tanawatiani, ne chikwasen, wan nikakik tzalani ken se ne nawi cachoj ipal ne tikashit ipal teukwit iishpan ne Teut"
                },
                "14": {
                    "verse_nr": "14",
                    "verse": "kinhilwiat ne tanawatiani chikwasen, ne kipiatuya ne trompetaj: &#34;Shikinmakishti ne nawi tanawatiani ijilpituk itech ne wey apan Perat.&#34;"
                },
                "15": {
                    "verse_nr": "15",
                    "verse": "Wan mumakishtijket ne nawi tanawatiani ne muajshitijtiwit ipal ne horaj wan tunal wan metzti wan shiwit, pal kinmiktiat ne yeshtakutun ipal ne takamet,"
                },
                "16": {
                    "verse_nr": "16",
                    "verse": "wan ne tasumanimet ijpak caballojmet nemiket ume tzunti mil wipta mil; nitakakik ne tapual."
                },
                "17": {
                    "verse_nr": "17",
                    "verse": "Wan ijkini nikitak ne itachialis ne caballojmet wan ne ijpak muejmuetztuk: kipiatuyat inhejelpan itachishka ne tit wan shushultik wan kustik, wan ne intzujtzuntekun ne caballojmet ken intzujtzuntekun lejleon, wan tik ne intejten kisa tit wan pukti wan azufrej."
                },
                "18": {
                    "verse_nr": "18",
                    "verse": "Iwan ini yey, ne tit wan ne pukti wan ne azufrej, ne yeshtakutun ipal ne takamet mikiket, wan ne tay kisa tik ne intejten,"
                },
                "19": {
                    "verse_nr": "19",
                    "verse": "ika ijtik ne caballojmet tatuktiat ne inten wan ne inkwijkwitapil, ka ne inkwijkwitapil kenha ken kujkuat, kipiat intzujtzuntekun wan inwan tachaluat."
                },
                "20": {
                    "verse_nr": "20",
                    "verse": "Wan ne uksejse takat ne inte mikiket inpanpa yejemet nusan inte muyulpataket ipanpa tay yejemetsan kichijtuyat pal te mutankwaketzat inhishpan nawalmet wan teujteutzitzin ipal teukwit wan tumin wan tet wan kwawit, ne inte welit tachiat o takakit o nejnemit,"
                },
                "21": {
                    "verse_nr": "21",
                    "verse": "wan te muyulpataket ika tamiktiat wan mupajtiat wan tatzinhejenchiwat wan techtekit."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Wan nikitak ukse tanawatiani hombron temu tik ne ilwikak takentijtuk iwan se mishti, kipia ne kusamalut ijpak ne itzuntekun, wan ne iishkalyu ken ne tunal, wan ne ijikshi ken tajtaketzal ipal tit;"
                },
                "2": {
                    "verse_nr": "2",
                    "verse": "wan kipiatuya tik ne imey se amatzin tapujtuk, wan kitalij ne ikshi iyekkan ijpak ne weyat wan ne ukse ikshi ijpak ne tal,"
                },
                "3": {
                    "verse_nr": "3",
                    "verse": "wan tzajtzik ken tzajtzi se leon, wan kwak tzajtzik tanutzket nusan ne chikume tikwinit iwan ne inkujkupak,"
                },
                "4": {
                    "verse_nr": "4",
                    "verse": "wan kwak tanutzket ne chikume tikwinit niknekituya nitajkwilua, wan nikakik se tik ne ilwikak ina: &#34;Shiktzakwa tay ne tanutzket ne chikume tikwinit, maka shitajkwilu tay inatiwit.&#34;"
                },
                "5": {
                    "verse_nr": "5",
                    "verse": "Wan ne tanawatiani ne nikitak ejkatuk ijpak ne weyat wan ijpak ne tal kiajkukij ne imey iyekkan hasta ne ilwikak,"
                },
                "6": {
                    "verse_nr": "6",
                    "verse": "wan kichijki jurar ipanpa ne yultuk pal senpa wan senpa, ne kichijki ne ilwikak wan muchi tay nemi ijtik yaja, wan ne tal wan muchi nemi ijtik yaja, wan ne weyat wan muchi tay nemi ijtik yaja, ka &#34;ne tujtunal intea kanaj,"
                },
                "7": {
                    "verse_nr": "7",
                    "verse": "wan tik ne tujtunal kwak yawi tanutza ne tanawatiani chikume, kwak yaja yawi tatzutzuna, yawi tami ne ichtaka ipal Teut ken kinyeknawatij ne itejtekitini wan itajtaketzani.&#34;"
                },
                "8": {
                    "verse_nr": "8",
                    "verse": "Wan yajane ne nikakik tik ne ilwikak nechnutzki senpa ina: &#34;Shu shalkwi ne amatzin tapujtuk tik ne imey ne tanawatiani ne ejkatuk ijpak ne weyat wan ijpak ne tal!&#34;"
                },
                "9": {
                    "verse_nr": "9",
                    "verse": "Wan niajki itech ne tanawatiani wan nikilwij ma nechmaka ne amatzin, wan nechilwia: &#34;Shikwi wan shiktulu, wan yawi chichikisa ne muijti, wan melka uni ne muten yawi nemi tzupelek ken nekti.&#34;"
                },
                "10": {
                    "verse_nr": "10",
                    "verse": "Wan nikwij ne amatzin tik ne imey ne tanawatiani wan niktuluj, wan yaja tik ne nuten ken nekti tzupelek, wan kwak nikwajtuya yaja mukwepki chichik tik nuijti,"
                },
                "11": {
                    "verse_nr": "11",
                    "verse": "wan nechilwiat: &#34;Tinemi pal titaketza senpa ishpan sujsul miak techan, tal, taketzalis wan tatuktiani.&#34;"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Wan nechmakaket se uat ne muita ken se kwawit, wan ina: &#34;Shu shiktamachiwa ne iteupantzin ne Teut wan ne tikashit wan ne mutankwaketzat kalijtik,"
                },
                "2": {
                    "verse_nr": "2",
                    "verse": "wan shikajkawa ne tenkal tatenpan ne teupantzin, maka shiktamachiwa uni, ika yaja ipal ne tejtechan, wan yawit taksat ijpak ne itechan Teut ijtik unpual-ume metzti."
                },
                "3": {
                    "verse_nr": "3",
                    "verse": "Wan nikinhajkawas ne ume ne taneshtiat ne tejkia nupanpa ma taketzakan ipal Teut mil-ume-tzunti-yeshpual tunal tajtakentijtuk tik kushtalkwachti.&#34;"
                },
                "4": {
                    "verse_nr": "4",
                    "verse": "Ini ne ume kuyuolivaj wan ne ume tawilkal ejejkatuk iishpan ne tajtzin ipal ne taltikpak."
                },
                "5": {
                    "verse_nr": "5",
                    "verse": "Wan su aka kineki kinchiwilia tatka, yawi kisa tit tik intejten wan yawi kintulua ne kinekit kijtakuat. Wan su aka yawi kineki kinchiwilia tatka, ijkiuni yawit mikit."
                },
                "6": {
                    "verse_nr": "6",
                    "verse": "Yejemet kipiat ne tatuktilis pal kitzakwat ne ilwikak pal kiane inte yawi wetzi at tik ne tujtunal ipal ne inteutaketzalis, wan kipiat tatuktilis ijpak ne at pal kikwepat esti wan pal kitasat ne tal iwan muchi ne kujkukulis keman kinekit."
                },
                "7": {
                    "verse_nr": "7",
                    "verse": "Wan kwak yawit tamit taneshtiat ne tejkia, ne tekwani ne kisa ne miktan wan tejku witz, yaja yawi kinsuma wan yaja weli mas wan yawi kinmiktia;"
                },
                "8": {
                    "verse_nr": "8",
                    "verse": "wan ne inmijmikini muajsisket tik itajku ne weytechan ne munutza ma tinakan Sodom wan Egipto, kan ne nusan mucruzpiluj ne intajtzin;"
                },
                "9": {
                    "verse_nr": "9",
                    "verse": "wan sejse ipal ne tejtechan wan trijtribuj wan tajtaketzalis kinhitasket ne inmijmikini ijtik yey tunal wan tajku, wan ne mijmikini inte kinhajkawasket kintaliat ijtik se shaput,"
                },
                "10": {
                    "verse_nr": "10",
                    "verse": "wan pajpakisket ne chanejket pak ne tal inpanpa wan muyulkwesusket wan mutakulisket sejse wan sejse, ika uni ume taketzani kichijket ka kinkukua ne chanejket pak ne tal."
                },
                "11": {
                    "verse_nr": "11",
                    "verse": "Wan kwak panutiwit ne yey tunal wan tajku, se iijiu yultuk ne kiski itech ne Teut kalakik ijtik yejemet wan muketzket ikshipan wan mumutijket ne tachiat nemit,"
                },
                "12": {
                    "verse_nr": "12",
                    "verse": "wan kikakket se tik ne ilwikak taketza wan ina: &#34;Shitejkukan nikan!&#34; Wan tejkuket ka ikajku ijtik ne mishti, wan tachishket ne kinekit kinhijtakuat."
                },
                "13": {
                    "verse_nr": "13",
                    "verse": "Wan tik uni horaj ulinik sujsul, wan wetzki se majtaktakutun ipal ne techan, wan tik ne talulin mikiket chikume mil takat, wan ne sejseuk nakaket iwan mawi wan inaket ka wey ne Teut ipal ne ilwikak."
                },
                "14": {
                    "verse_nr": "14",
                    "verse": "Yajki ne ukse Ay. N\u00e9 witz ne yey talul."
                },
                "15": {
                    "verse_nr": "15",
                    "verse": "Wan tatzutzun ne tipan tanawatiani, ne chikume, wan tzajtziket wey tik ne ilwikak inat: Ne tatekimakalis ipal ne taltikpak muchijtuk ipal ne tutajtzin, wan ipal ne imawaltijtuk, wan yaja tatekimakas pal senpa wan senpa.&#34;"
                },
                "16": {
                    "verse_nr": "16",
                    "verse": "Wan ne senpual-nawi noymet iishpan ne Teut, muejmuetztuk ijpak ne inkujkuijpal, mutamutaket talchi wan mutankwaketzket ishpan ne Teut,"
                },
                "17": {
                    "verse_nr": "17",
                    "verse": "wan inat: Timetzilwiat panpadiush, ne Tajtzin ne Teut weli muchi, ne nemi wan ne nentuk, ika tikwij ne mutajpal wey wan titatekimakatuk,"
                },
                "18": {
                    "verse_nr": "18",
                    "verse": "wan kwalantiwit ne tejtechan, wan walajtuk ne mukwalan, wan ne tunal pal ne miktiwit muchiwat juzgar, wan pal tiktashtawia ne inpatiw ne mutejtekitini ne taketzanimet wan ne tayulmatit wan ne metztakamatit chijchikitik wan wejwey, wan pal tikinpulua ne kipuluat ne taltikpak."
                },
                "19": {
                    "verse_nr": "19",
                    "verse": "Wan tapuik ne iteupantzin ne Teut ne nemi tik ne ilwikak, wan muitak ne takukal ipal ne isentaketzat tik ne iteupantzin. Wan takipinik wan tzalanik wan tikwinik wan ulinik wan tepewket wey tejtesijkwil."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Wan kiski tik ne ilwikak se pal muishmati: se siwat takentijtuk iwan ne tunal, wan ne metzti itankupa ne ijikshi, wan ijpak ne itzuntekun se yawal ipal majtakti-ume sital,"
                },
                "2": {
                    "verse_nr": "2",
                    "verse": "wan yaja weyijti. Wan yaja tzajtzi ika sujsul kikua pal puni."
                },
                "3": {
                    "verse_nr": "3",
                    "verse": "Wan kiski ukse pal muishmati tik ne ilwikak, wan n\u00e9 muitak se kuat majwey itachishka tit, kipia chikume itzuntekun wan majtakti cachoj, wan ijpak ne itzujtzuntekun chikume yawalilpika,"
                },
                "4": {
                    "verse_nr": "4",
                    "verse": "wan ne ikwitapil kitilana ne yeshtakutun ipal ne sitalmet ipal ne ilwikak wan kintamima talchi. Wan ne kuat majwey nakak ejkatuk tik itachialis ne siwat ne yawi puni pal kiane kwak puni ma kitulu ne ikunew."
                },
                "5": {
                    "verse_nr": "5",
                    "verse": "Wan kipunij se ukichkunet ne nemi pal tajpia muchi ne tejtechan iwan itupil ipal tepusti. Wan muitzkij ne kunet wan muwikak itech ne Teut wan itech ne ikuijpal."
                },
                "6": {
                    "verse_nr": "6",
                    "verse": "Wan ne siwat chuluj tik ne kojtan, kan ne Teut kiajshitilijtuya se kan nemiskia, pal ikuni yawit kitakwaltiat mil-ume-tzunti-yeshpual tunal."
                },
                "7": {
                    "verse_nr": "7",
                    "verse": "Wan tasunket tik ne ilwikak: ne Mikael wan ne itajtanawatiani musumat iwan ne kuat majwey, wan ne kuat majwey musuma katka, wan ne itanajnawatiani nusan,"
                },
                "8": {
                    "verse_nr": "8",
                    "verse": "wan te welik, wan tea su nemik kan nakaskia tik ne ilwikak."
                },
                "9": {
                    "verse_nr": "9",
                    "verse": "Wan kishtijket ne kuat majwey, ne kuat pal ikman panutuk, ne itukay ne Tamintuk wan ne Tenewani, ne kinshijshikua muchi ne taltikpakchanejket. Yaja kitaminket talchi wan ne itajtanawatiani iwan."
                },
                "10": {
                    "verse_nr": "10",
                    "verse": "Wan nikakik se taketza wey tik ne ilwikak wan ina: &#34;Ashan ajsik ne tamakishtilis wan ne itajpal wan ne itatekimakalis ne tuTeut, wan ne itatuktilis ne imawaltijtuk, ika mutamin ne tatenewani ne kintenewa ne tukniwan tik itachialis ne tuTeut ka tunal wan ka tayua."
                },
                "11": {
                    "verse_nr": "11",
                    "verse": "Wan ijpak yaja weliket ipanpa ne iesyu ne ichkakunetzin wan ika inatuyat tay tejkia wan te kitasujtaket ne inhajalmaj hasta mikilis."
                },
                "12": {
                    "verse_nr": "12",
                    "verse": "Yajika shimuyulkwesukan, ne ilwikak wan ne nepa muchantiat. Ay ne tal wan ne at! Ika waltemuk ne Tamintuk, ajsik tutech, wan kwalani wey ika kimati ka inte kipia wey tiempoj!"
                },
                "13": {
                    "verse_nr": "13",
                    "verse": "Wan kwak kitak ne kuat majwey ka kitaminket talchi, yajki mutalua ipan ne siwat ne kipunij ne ukich,"
                },
                "14": {
                    "verse_nr": "14",
                    "verse": "wan kinmakaket ne siwat ne ume iejejtapal ne wey kwawti pal weli patani tik ne kojtan hasta kan kipia pal mutakwaltia ikuni se shiwit wan uk shijshiwit wan uk se tajku shiwit wejka ne kuat."
                },
                "15": {
                    "verse_nr": "15",
                    "verse": "Wan ne kuat kitamutak ijtik ne iten ipan ne siwat ne at wey ken se apan, pal ma kiwika ne tepeat ne siwat,"
                },
                "16": {
                    "verse_nr": "16",
                    "verse": "wan ne tal kipalewij ne siwat, wan kitapuj ne tal ne iten wan kiunik ne tepeat ne kitamutak ne kuat majwey ijtik ne iten;"
                },
                "17": {
                    "verse_nr": "17",
                    "verse": "wan kwalanik ne kuat majwey iwan ne siwat, wan yajki musuma iwan ne sejseuk ipal ne ishinach, ne tajpiat ne tay tatuktij ne Teut wan inat tejkia ipanpa Yeshu."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Wan nikitak kisa tik ne weyat wan tejku se tekwani kipiatuya majtakti cachoj wan chikume itzuntekun wan ijpak ne icajcachoj majtakti yawalilpika, wan ijpak ne itzujtzuntekun itujtukay kukujtaketzalis."
                },
                "2": {
                    "verse_nr": "2",
                    "verse": "Wan ne tekwani nikitak muita ken se uselut, wan ne ijikshi ken ne osoj, wan ne iten ken ne iten ne leon. Wan ne kuat majwey kimakak ne itajpal wan ne ikuijpal wan ne itatuktilis."
                },
                "3": {
                    "verse_nr": "3",
                    "verse": "Wan se itzuntekun nemituya ken mutzuntektuk wan miktuk, wan ne chiraj ipal ne mikilis pajtituk. Wan ishpuyawik muchi ne tal ipan ne tekwani."
                },
                "4": {
                    "verse_nr": "4",
                    "verse": "Wan mutankwaketzket iishpan ne kuat majwey ika kimakak ne tekwani tatuktilis, wan mutankwaketzket iishpan ne tekwani wan inat: &#34;K\u00e1 kenha ken ne tekwani, wan k\u00e1 weli musuma iwan?&#34;"
                },
                "5": {
                    "verse_nr": "5",
                    "verse": "Wan kimakaket se iten tanutza wey wan kukujtaketza, wan kimakaket tatuktilis pal kichiwa ijtik unpual-ume metzti,"
                },
                "6": {
                    "verse_nr": "6",
                    "verse": "wan kitapuj ne iten kukujtaketza ne Teut, pal kukujtaketza ne itukay, wan ne itawipan, ne muchantiat tik ne ilwikak."
                },
                "7": {
                    "verse_nr": "7",
                    "verse": "Wan kimakaket ma weli musuma iwan ne tayulmatit wan weli mas que yejemet wan kimakaket tatuktilis ijpak muchi ne trijtribuj wan tajtaketzalis wan tejtechan."
                },
                "8": {
                    "verse_nr": "8",
                    "verse": "Wan iishpan mutankwaketzket muchi ne muchantiat pak ne tal ne itukay inte mujkwiluj tik ne iamaw yultuk ne ichkakunetzin kwak mutzintij ne taltikpak."
                },
                "9": {
                    "verse_nr": "9",
                    "verse": "Asu aka kipia takakilis, ma takaki:"
                },
                "10": {
                    "verse_nr": "10",
                    "verse": "Asu aka nemi ilpituk, ma ilpituk; asu aka nemi pal mumiktia iwan espadaj, ma mumikti iwan espadaj. Nikan nemi ne tanejmachselilis wan ne tayulmatilis ipal ne yejyek."
                },
                "11": {
                    "verse_nr": "11",
                    "verse": "Wan nikitak ukse tekwani kisa tik ne tal wan tejku, wan kipiatuya ume cachoj kenha ken se ichkakunetzin, wan tanutza ken se kuat majwey."
                },
                "12": {
                    "verse_nr": "12",
                    "verse": "Wan kichiwa muchi tay ne itatuktilis ne achtu tekwani tik itachialis. Wan kichiwa ka ne tal wan ne muchantiat ijtik yaja mutankwaketzat iishpan ne achtu tekwani, ne pajtik ne ichiraj imikilis."
                },
                "13": {
                    "verse_nr": "13",
                    "verse": "Wan kichiwa sejse wey pal muishmati, pal nusan kichiwa ka tit tik ne ilwikak waltemu talchi tik itachialis ne takamet,"
                },
                "14": {
                    "verse_nr": "14",
                    "verse": "wan kinshijshikua ne chanejket ijpak ne tal iwan sejse pal muishmati, ka kimakaket ma weli kichiwa iishpan ne tekwani, wan kinhilwia ne chanejket ijpak ne tal ma kichiwakan se tachialis ipal ne tekwani ne kipia ne ichiraj ne espadaj wan nemi yultuk."
                },
                "15": {
                    "verse_nr": "15",
                    "verse": "Wan kimakaket ma weli kimaka iijiu ne tachialis ipal ne tekwani, pal nusan weli tanutza ne tachialis ipal ne tekwani wan weli kichiwa ma muchi tay inte mutankwaketzat iishpan ne tachialis ipal ne tekwani ma mikikan."
                },
                "16": {
                    "verse_nr": "16",
                    "verse": "Wan kichiwa ka muchi, ne chijchikitik wan ne wejwey, wan ne kipiat wey wan ne munekit, wan ne isel itejtekuyu wan ne tepal tekitinimet, kikwit se kwikwil ijpak ne inmey inyekkan, wan asu inte ijpak ne inkwatapal,"
                },
                "17": {
                    "verse_nr": "17",
                    "verse": "wan ka inte aka weli takua nian tanamaka asu inte kipia wawasujtuk ne itukay ne tekwani o ne tapual ipal ne itukay."
                },
                "18": {
                    "verse_nr": "18",
                    "verse": "Nikan nemi ne tamatilis: k\u00e1 ne kipia tamatilis, ma tasenpua ne tapual ipal ne tekwani, ika yaja itapual takat, wan ne itapual yaja chikwasen-tzunti-yeshpual-chikwasen."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Wan nitachishki wan nikitak ne ichkakunetzin ejkatuk ijpak Tziontepet, wan iwan nemituyat se-tzunti-unpual-nawi-mil ne kipiatuyat ne itukay wan ne itukay ne iteku tajtawawasujtuk ijpak ne inkwajkwatapal."
                },
                "2": {
                    "verse_nr": "2",
                    "verse": "Wan nikakik taketza tik ne ilwikak ne mukaki ken wejwey at wan ken wey tikwini, wan ne tay nikakik mukaki ken guitarrajtzutzunanimet kitzutzunat ne inguijguitarraj,"
                },
                "3": {
                    "verse_nr": "3",
                    "verse": "wan takwikat ken se yankwik takwikalis iishpan ne kuijpal wan inhishpan ne nawi tay yujyultuk wan ne noymet, wan te aka weli mumachtia ne takwikalis asunte ini sentzunti-unpual-nawi-mil ne mukujtiwit itech ne taltikpak."
                },
                "4": {
                    "verse_nr": "4",
                    "verse": "Yejemet ne inte mususulwijtiwit iwan siwatket ika takapipiltzitzin. Yejemet ne yawit ipan ne ichkakunetzin nujme yaja yawi. Yejemet k\u00e1 ne Teut wan ne ichkakunetzin kinkujtiwit itech ne ajachtu takat,"
                },
                "5": {
                    "verse_nr": "5",
                    "verse": "wan tik ne inten inte muajsi nian se sanka; inte kipiat nian se inpelech."
                },
                "6": {
                    "verse_nr": "6",
                    "verse": "Wan nikitak ukse tanawatiani patani tik itajku ne ilwikak, ne kipiatuya se yeknawatilis ipal senpa pal kinyeknajnawatia ne nemit ijpak ne tal wan muchi ne tejtechan wan trijtribuj wan tajtaketzalis."
                },
                "7": {
                    "verse_nr": "7",
                    "verse": "Yaja tzajtzi wan ina: &#34;Shiktakamatikan ne Teut wan shinakan ka wey, ika ajsik ne horaj ipal ne ijuicioj, wan shimutankwaketzakan iishpan ne kichijki ne ilwikak wan ne tal wan ajat wan ajapunian.&#34;"
                },
                "8": {
                    "verse_nr": "8",
                    "verse": "Wan ukse tanawatiani walaj tipan ina: &#34;Wetzkia, wetzki ne wey Babelonia, ne kichijtuk ka muchi ne tejtechan kiunit ne atata ipal ne kwalan ipal ne itatzinhejenchiwalis.&#34;"
                },
                "9": {
                    "verse_nr": "9",
                    "verse": "Wan ukse tanawatiani, ne yey, walaj tzajtzi ka ipan, ina: &#34;Asu aka mutankwaketza iishpan ne tekwani wan ne itachialis wan kikwi se wawasujtuk ijpak ne ikwatapal o ijpak ne imey,"
                },
                "10": {
                    "verse_nr": "10",
                    "verse": "yaja nusan yawi kiuni ne atata ipal ne ikwalan ne Teut ne muekchijtuk iwan muchi itajpal tik ne atiluni ipal ne ikwalan, wan yawi chichinaka ijtik tit wan azufrej tik itachialis ne itajtanawatiani ne Teut wan tik itachialis ne ichkakunetzin;"
                },
                "11": {
                    "verse_nr": "11",
                    "verse": "wan ne ipukyu ne inchichinakalis pal senpa wan senpa yawi tejku, wan te yawit musewiat nian ka tunal nian ka tayua ne mutankwaketzat iishpan ne tekwani wan ne itachialis, wan su aka kikwi ne ikwikwil ne itukay."
                },
                "12": {
                    "verse_nr": "12",
                    "verse": "Nikan nemi ne intanejmachselilis ne tayulmatit, ne tajpiat tay tatuktij ne Teut wan kiyulmatit Yeshu.&#34;"
                },
                "13": {
                    "verse_nr": "13",
                    "verse": "Wan nikakik se tik ne ilwikak ina: &#34;Shitajkwilu: Kipiat suertej ne mikinimet ne ashan yawit mikit ipanpa ne Tajtzin. Ijkia, ina ne Ijiutzin, pal welit musewiat kwak kujkutiat, ika ne intejtekiw yawit nakat inwan.&#34;"
                },
                "14": {
                    "verse_nr": "14",
                    "verse": "Wan nitachishki wan nikitak se mishti istak, wan muetztuk ijpak ne mishti se muita ken ne Itelpuch ne Takat, ne kipia ijpak ne itzuntekun se yawal ipal teukwit, wan tik ne imey se machej tamej."
                },
                "15": {
                    "verse_nr": "15",
                    "verse": "Wan ukse tanawatiani kiski tik ne teupantzin kitzajtzalia ne muetztuk ijpak ne mishti: &#34;Shikwi ne mumachej wan shitapishka, ika ajsik ne horaj pal titapishkat ika waktuka ne tapishkal.&#34;"
                },
                "16": {
                    "verse_nr": "16",
                    "verse": "Wan ne muetztuk ijpak ne mishti kishtij ne imachej wan pejki tapishka, wan mupishkak ne tal."
                },
                "17": {
                    "verse_nr": "17",
                    "verse": "Wan kiski ukse tanawatiani ijtik ne teupantzin tik ne ilwikak, ne kipiatuya nusan yaja se machej tamej."
                },
                "18": {
                    "verse_nr": "18",
                    "verse": "Wan kiski ukse tanawatiani itech ne tikashit ne kipia tatuktilis ijpak ne tit, wan kitzajtzalij ne kipiatuya ne machej tamej ina: &#34;Shikwi ne mumachej tamej wan shikululu ne igajgajoj ne shukumekat ipal ne tal, ika uksituka ne itakil.&#34;"
                },
                "19": {
                    "verse_nr": "19",
                    "verse": "Wan ne tanawatiani kishtij ne imachej wan pejki tekiti wan kiululuj ne shukumekat ipal ne tal, wan kitamutilij ne shaput kan muishtia ne iayu ne shukumekat, yaja ne shaput ipal ne ikwalan ne wey Teut."
                },
                "20": {
                    "verse_nr": "20",
                    "verse": "Wan taksaket ijpak ne shukumekat ne tatenpan ne techan, wan kiski esti kan taksaket hasta ne intejtentepusti ne caballojmet, wan ne lagoj ajsik hasta yey tzunti kilometroj."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Ne tanawatianimet kikushiniat ne wajwajkal - Wan nikitak tik ne ilwikak ukse pal muishmati sujsul wey pal tishpuyawit: chikume tanawatiani, ne kipiatuyat chikume kukulis, wan yejemet ne tijtipan chikume ika inwan tamik ne ikwalan ne Teut."
                },
                "2": {
                    "verse_nr": "2",
                    "verse": "Wan nikitak ken se weyat ken vidrioj malijtuk iwan tit. Wan ne welitiwit mas que ne tekwani wan ne itachialis wan ne tapual ipal ne itukay nemituyat ejkatuk ijpak ne weyat ipal vidrioj, wan kipiatuyat iguijguitarraj ne Teut"
                },
                "3": {
                    "verse_nr": "3",
                    "verse": "wan takwikat ne itakwikalis Moshe ne itekitini ne Teut wan ne itakwikalis ne ichkakunetzin, inat: Wejwey tetekia sea ne mutejtekiw, Tajtzin Teut ne muchi weli! Mejmelawak wan yejyekkaya ne mujmuuj, taja ne miaktechantekimaka!"
                },
                "4": {
                    "verse_nr": "4",
                    "verse": "K\u00e1 inte yawi kitakamati, Tajtzin, wan ina ka wey ne mutukay? Ika sema taja tiyulchipawak! Ka walasket muchi ne tejtechan muishpan mutankwaketzat, ika muchi ne mutajtamelakchiwalis muneshtijtiwit."
                },
                "5": {
                    "verse_nr": "5",
                    "verse": "Wan tipan nitachishki wan tapuik ne teupantzin ipal ne tawipanti ipal ne yektaketzalis tik ne ilwikak,"
                },
                "6": {
                    "verse_nr": "6",
                    "verse": "wan kisket tik ne teupantzin ne chikume tanawatiani ne kipiat ne chikume kukulis, tajtakentijtuk iwan kwajkwachti ijistak chijchipawak, wan cijcinchoj ipal teukwit kiyawaluat ne iejelpan."
                },
                "7": {
                    "verse_nr": "7",
                    "verse": "Wan se ipal ne nawi tay yujyultuk kinmakak ne chikume tanawatiani chikume wajkal tejtentuk iwan ikwalan ne Teut yultuk pal senpa wan senpa,"
                },
                "8": {
                    "verse_nr": "8",
                    "verse": "wan ne teupantzin temik iwan ne itzitzinakalis wey ne Teut wan ne itajpal, wan te aka welik kalaki ijtik ne teupantzin hasta tamiket ne chikume inkukulis ne chikume tanawatiani."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Wan nikakik se tzajtzi tik ne teupantzin, kinhilwia ne chikume tanawatiani: &#34;Shumet shikishtapachukan talchi ne chikume wajkal ipal ne ikwalan ne Teut.&#34;"
                },
                "2": {
                    "verse_nr": "2",
                    "verse": "Wan yajki ne achtu wan kishtapachuj ne iwajkal tik ne tal, wan kiski se chiraj sujsul teyek ijpak ne takamet ne kipiat ne ikwikwil ne tekwani wan ne mutankwaketzat iishpan ne itachialis."
                },
                "3": {
                    "verse_nr": "3",
                    "verse": "Wan ne seuk kishtapachuj ne iwajkal ijtik ne weyat, wan muchijki esti ken ipal se mikini, wan muchi tay yultuk tik ne weyat mikik."
                },
                "4": {
                    "verse_nr": "4",
                    "verse": "Wan ne yey kishtapachuj ne iwajkal tik ne ajapan wan ne ajapunian, wan muchijki esti."
                },
                "5": {
                    "verse_nr": "5",
                    "verse": "Wan nikakik ne tanawatiani ipal ne apan ina: &#34;Taja tiyek, ne nemi wan ne nentuk, ne yulchipawak ika ijkini tikchijki juzgar,"
                },
                "6": {
                    "verse_nr": "6",
                    "verse": "ika kikushinijtiwit iesyu tayulmatit wan taketzanimet, wan esti tikinmakatuk pal kiunit. Yek ma kikwikan.&#34;"
                },
                "7": {
                    "verse_nr": "7",
                    "verse": "Wan nikakik ne tikashit ina: &#34;Ijkia Tajtzin, ne Teut ne muchi weli; yekkaya wan melawak tay tikchiwa juzgar.&#34;"
                },
                "8": {
                    "verse_nr": "8",
                    "verse": "Wan ne nawi kishtapachuj ne iwajkal ijpak ne tunal, wan kimakaket ma weli kinkalatatia ne takamet iwan tit,"
                },
                "9": {
                    "verse_nr": "9",
                    "verse": "wan kalatataket ne takamet iwan wey tutunka, wan kukujtaketzket ne itukay ne Teut ne kipia tatuktilis ijpak ini kujkukulis, wan te muyulpataket nian inaket ka yaja wey."
                },
                "10": {
                    "verse_nr": "10",
                    "verse": "Wan ne makwil kishtapachuj ne iwajkal ijpak ne ikuijpal ne tekwani, wan kiski ne intatekimakalis kunyua wan kichajchankwajket ne innenepil ipanpa ne yulpitzinilis,"
                },
                "11": {
                    "verse_nr": "11",
                    "verse": "wan kukujtaketzket ne Teut ipal ne ilwikak ipanpa ne inyulpitzinilis, wan ipanpa ne inchijchiraj, wan te muyulpataket ipanpa ne intejtekiw."
                },
                "12": {
                    "verse_nr": "12",
                    "verse": "Wan ne chikwasen kishtapachuj ne iwajkal ijpak ne wey apan itukay Perat, wan ishwakik ne apan pal kiane muajshitia ne ujti ipal ne tatuktianimet ipal ne kan nesi ne tunal."
                },
                "13": {
                    "verse_nr": "13",
                    "verse": "Wan nikitak kisat ijtik ne iten ne kuat majwey wan ne iten ne tekwani wan ne iten ne sankataketzani yey nawal te yejyek ken kajkalat,"
                },
                "14": {
                    "verse_nr": "14",
                    "verse": "ika yejemet inhijijiu nawalmet ne kichiwat sejse pal muishmati, wan kisat yawit tik ne talmet ipal muchi ne taltikpak kinsentepewat pal musumat tik ne wey tunal ipal ne Teut weli muchi:"
                },
                "15": {
                    "verse_nr": "15",
                    "verse": "&#34;Niaw niwitz ken techtekini. Suertej yawi kipia k\u00e1 ne kishpelwia wan tajpia ne ikwajkwach pal te yawi nejnemi petznaj wan yawit kitat ne iishpinawalis.&#34;"
                },
                "16": {
                    "verse_nr": "16",
                    "verse": "Wan kinsentepew n\u00e9 kan itukay Har-Megidon tik itaketzalis ne Yudayujmet."
                },
                "17": {
                    "verse_nr": "17",
                    "verse": "Wan ne chikume kishtapachuj ne iwajkal tik ne ejekat, wan mukakik ka tik ne teupantzin ipal ne kuijpal tzajtzi se wan ina: &#34;Muchijkia.&#34;"
                },
                "18": {
                    "verse_nr": "18",
                    "verse": "Wan takipinik wan tzalanik wan tikwinik, wan ulinik sujsul wey ken inte keman ulinik kwak nemia ne takat ijpak ne tal, pal tikmatit keski ulinik."
                },
                "19": {
                    "verse_nr": "19",
                    "verse": "Wan ne weytechan muchijki yey takutun wan tepal tejtechan wetzket; wan ne Teut kielnamik ne wey Babelonia wan kimakak ne atiluni iwan ne atata pal ne ikwalan wey;"
                },
                "20": {
                    "verse_nr": "20",
                    "verse": "wan muchi ne ijislaj chulujket wan tejtepet intea muajsiket."
                },
                "21": {
                    "verse_nr": "21",
                    "verse": "Wan shinik se wey tesijkwiltal, muchi ne tejtesijkwil ejetek katka ken se toneladaj, wan ne takamet kukujtaketzket ne Teut ipanpa ne kukulis ipal ne tesijkwiltal, ika yaja wey tetekia."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Ne wey Babelonia - Wan walaj se pal ne chikume tanawatiani ne kipiatuyat ne chikume wajkal, wan nechnutzki. Ina: &#34;Shiwi, niaw nimetzilwitia ne juicioj ipal ne wey siwapala ne nemi muetztuk ijpak miak at;"
                },
                "2": {
                    "verse_nr": "2",
                    "verse": "iwan yajane tatzinhejenchijket ne tatuktianimet ipal ne taltikpak wan tawanket ne taltikpakchanejket iwan ne atata ipal ne itatzinhejenchiwalis.&#34;"
                },
                "3": {
                    "verse_nr": "3",
                    "verse": "Wan nechwikak ka kojtan iwan se iijiu. Wan nikitak se siwat muetztuk ijpak se chiltik tekwani tentuk iwan kukujtaketzalis, ne kipiatuya chikume itzuntekun wan majtakti icachoj."
                },
                "4": {
                    "verse_nr": "4",
                    "verse": "Wan ne siwat nemituya takentijtuk tik moradoj wan chiltik, wan kitalijtuya teukwit wan kujkusti wan pejperlaj, wan kipiatuya tik ne imey se atiluni ipal teukwit tentuk iwan sejse tay ijijyak, wan susul iwan ne itajtatzinhejenchiwalis,"
                },
                "5": {
                    "verse_nr": "5",
                    "verse": "wan ijpak ne ikwatapal muwawasujtuk: Ichtaka, ne wey Babelonia, ne inan ne siwapalamet wan muchi tay ijyak tik ne taltikpak."
                },
                "6": {
                    "verse_nr": "6",
                    "verse": "Wan nikitak ne siwat tawantuk iwan ne inhesyu ne tayulmatit wan ne inhesyu yejemet k\u00e1 taketztiwit ka imaku Yeshu. Wan nishpuyawik tetekia sea kwak nikitak."
                },
                "7": {
                    "verse_nr": "7",
                    "verse": "Wan nechilwij ne tanawatiani: &#34;Taika tishpuyawik? Naja niaw nimetzilwia ne ichtaka ipal ne siwat wan ne tekwani ne kiwika ne kipia ne chikume itzuntekun wan ne majtakti icachoj."
                },
                "8": {
                    "verse_nr": "8",
                    "verse": "Ne tekwani ne tikita nemik wan te nemi. Wan yawi tejku tik ne miktan, wan nemi pal puliwi. Wan ne taltikpakchanejket yawit ishpuyawit, ne intujtukay inte mujkwilujket ijpak ne amat yultuk kwak pejki ne taltikpak, ika kitat ne tekwani ne nemik wan te nemi, wan yaja nemi n\u00e9."
                },
                "9": {
                    "verse_nr": "9",
                    "verse": "Ka nikan ne tamatilis pal tikmatit. &#34;Ne chikume itzuntekun chikume tepet kan ne ijpak mutalia ne siwat. Wan nemit chikume tatuktiani:"
                },
                "10": {
                    "verse_nr": "10",
                    "verse": "ne makwil wetzket, ne se nemi, ne seuk inteuk walaj, wan kwak witz nemi pal naka sema chiupi."
                },
                "11": {
                    "verse_nr": "11",
                    "verse": "Wan ne tekwani ne nemik wan te nemi, yaja ne chikwey, wan yaja se pal ne chikume wan yawi puliwi."
                },
                "12": {
                    "verse_nr": "12",
                    "verse": "&#34;Wan ne majtakti cachoj tikitztuk, yejemet majtakti tatuktiani, ne inteuk pejket tatuktiat. Melka uni, kikwit tatuktilis ken tatuktianimet ijtik se horaj iwan ne tekwani."
                },
                "13": {
                    "verse_nr": "13",
                    "verse": "Muchi yejemet inat kenha, wan temakat ne intajpal wan ne intatuktilis iwan ne tekwani."
                },
                "14": {
                    "verse_nr": "14",
                    "verse": "Yejemet yawit musumat iwan ne ichkakunetzin, wan ne ichkakunetzin yawi weli mas ika yajaya ne tajtzin ipal tajtzitzinmet wan ne tatuktiani ipal tatuktianimet, wan muchi k\u00e1 iwan nemit munutztiwit wan muishpejpentiwit wan tayulmatit.&#34;"
                },
                "15": {
                    "verse_nr": "15",
                    "verse": "Wan nechilwia: &#34;Ne ajat ne tikitak kan mutalia ne siwapala, yejemet tejtechan wan mijmiaktal wan tajtaketzalis."
                },
                "16": {
                    "verse_nr": "16",
                    "verse": "Wan ne majtakti cachoj ne tikitak, wan ne tekwani, yejemet yawit kishijiat ne siwapala, wan kishtilisket muchi tay kipia wan kiajkawasket petznaj, wan kikwasket ne inakayu wan kitatisket tik tit."
                },
                "17": {
                    "verse_nr": "17",
                    "verse": "Ika ne Teut kintalilij tik inyujyulu ma kichiwakan tay yaja inatuk wan ma kichiwakan muchi kenha, wan ma temakakan ne intatuktilis iwan ne tekwani hasta ma yekawikan ne ipajpalabraj ne Teut."
                },
                "18": {
                    "verse_nr": "18",
                    "verse": "Wan ne siwat ne tikitztuk ne wey techan ne kipia tatuktilis ijpak ne tatuktianimet ipal ne taltikpak."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Tipan nikitak ukse tanawatiani kisa ne ilwikak, waltemu iwan tatuktilis wey, wan ne tal mutawiluj iwan ne itzitzinakalis wey,"
                },
                "2": {
                    "verse_nr": "2",
                    "verse": "wan tzajtzik iwan ikupak hombron, ina: &#34;Wetzkia, wetzki ne wey Babelonia wan muchijtuk se muchantiluyan ipal kujkulmet, wan ne tetzakwiluyan ipal muchi ne nawalmet susul, wan ne tetzakwiluyan ipal muchi ne tujtutut susul, wan ne tetzakwiluyan ipal muchi ne tekwanimet susul wan ijyak;"
                },
                "3": {
                    "verse_nr": "3",
                    "verse": "ika ne atata ipal ne kwalan ipal ne itatzinhejenchiwalis muchi ne tejtechan kiunitiwit, wan iwan ne tatuktianimet ipal ne taltikpak tatzinhejenchijtiwit, wan ne tanamakanimet ipal ne taltikpak kitepewtiwit wey tumin ipanpa ne itaelewilis wey.&#34;"
                },
                "4": {
                    "verse_nr": "4",
                    "verse": "Wan nikakik seuk tik ne ilwikak ina: &#34;Nutechan, shikisakan ka n\u00e9 pal te ankikunpachiwat ne itajtateyekchijtuk, wan pal te anyawit kipiat ne kujkukulis kenha ken yejemet."
                },
                "5": {
                    "verse_nr": "5",
                    "verse": "Ika ne itajtateyekchijtuk tepewtiwit hasta ne ilwikak wan ne Teut kielnamiktuk tay kichijket."
                },
                "6": {
                    "verse_nr": "6",
                    "verse": "Shikwepilikan kenha ken yaja metzinmakak, wan tay ne yaja kichijki shikchiwilikan ume wipta. Tik ne atiluni ne kimalij yaja, shikmalikan ipal sujsul mas."
                },
                "7": {
                    "verse_nr": "7",
                    "verse": "Keski muweychijki wan pajpakik ken kielewij, shiktashtawikan ashan iwan chichinakalis wan mutechtilis, ika yaja tik iyulu ina: Naja nikan nitatuktia, naja inte se siwat kipuluj ishulejyu, te keman niaw nimutechtia."
                },
                "8": {
                    "verse_nr": "8",
                    "verse": "Yajika ijtik se tunal yawit ajsit ne ikujkukulisyu ipal mikilis wan mutechtilis wan mayan, wan yawi tata tik tit ika se hombron ne tajtzin Teut ne yawi kichiwa juzgar.&#34;"
                },
                "9": {
                    "verse_nr": "9",
                    "verse": "Wan ipanpa chukasket wan mutajtawelisket ne tatuktianimet ipal ne taltikpak ne iwan tatzinhejenchijtiwit wan pajpakitiwit kwak kitat ne pukti kan tata"
                },
                "10": {
                    "verse_nr": "10",
                    "verse": "wan nakasket wejka ika majmawit ipanpa ne ichichinakalis, wan inasket: &#34;Ay ne weytechan pal ne wey Babelonia, techan hombron, ka ijtik se horaj walaj ne ijuicioj!&#34;"
                },
                "11": {
                    "verse_nr": "11",
                    "verse": "Wan ne tanamakanit ipal ne taltikpak chukasket wan mutajtawelisket ipanpa, ika intea aka kinekis kikua ne ikimil,"
                },
                "12": {
                    "verse_nr": "12",
                    "verse": "ne ikimil tentuk iwan teukwit wan tumin, wan kujkusti wan pejperlaj, wan muchi ne gajgalantzin kwajkwachti moradoj wan chiltik wan sedaj, wan muchi ne ushit, wan muchi ne tajtaijtik ipal marfil wan muchi ne tajtaijtik ipal kwajkwawit wey ipatiw wan ipal tumin wan tepusti wan teskal,"
                },
                "13": {
                    "verse_nr": "13",
                    "verse": "wan canelaj wan shuchiajwiak wan tapupuch wan ushit wan kupal wan atata wan tumakka wan harinaj wan trigoj wan bujburroj wan ichkamet, wan ikimil ipal cajcaballoj wan cajcarroj wan inwejweyka sejse, wan nusan inhajalmaj takamet."
                },
                "14": {
                    "verse_nr": "14",
                    "verse": "&#34;Wan yajki n&#39; itakil uksik ipal n&#39; itaelewilis ne mualmaj, wan metzajkaw muchi tay tzupelek wan yektzin, wan tea keman yawit kiajsit.&#34;"
                },
                "15": {
                    "verse_nr": "15",
                    "verse": "Ne tanamakanit ne kinamakat muchi uni, ne kitepewket wey tumin iwan uni, nakasket wejka ika majmawit ipanpa ne chichinakalis, wan chukat wan mutajtaweliat,"
                },
                "16": {
                    "verse_nr": "16",
                    "verse": "inat: &#34;Ay ay, ne techan wey takentijtuk tik kwajkwachti moradoj wan chiltik, ne kiekchijket iwan teukwit, kujkusti wan pejperlaj,"
                },
                "17": {
                    "verse_nr": "17",
                    "verse": "ika ijtik se horaj puliwik muchi ipatiw. Wan muchi ne cajcapitan wan ne yawit ijtik bajbarcoj wan atakamet, wan muchi k\u00e1 tekitit ijpak ne weyat, nakaket wejka,"
                },
                "18": {
                    "verse_nr": "18",
                    "verse": "wan pejket tzajtzit kwak kitaket ne pukti kan tatak, inat: &#34;Katiawel kenha ken ne techan wey!&#34;"
                },
                "19": {
                    "verse_nr": "19",
                    "verse": "Wan kitamutaket tewti ijpak ne intzujtzuntekun wan tzajtzit wan chukat wan mutajtaweliat inat: &#34;Ay ay, ne techan wey kan ne kitepewket wey tumin muchi ne kipiat se barcoj tik ne weyat ipanpa ne ipatiw wey, ika ijtik se horaj puliwik.&#34;"
                },
                "20": {
                    "verse_nr": "20",
                    "verse": "Ilwikak, shimuyulkwesu ipanpa ini, wan ne tayulmatit wan ne tijtitanijtuk wan ne taketzanimet, ka itech yajane ne Teut metzintzunkwijtuk."
                },
                "21": {
                    "verse_nr": "21",
                    "verse": "Wan se tanawatiani hombron kiajkukij se tet ken se wey metat wan kitamin tik ne weyat, wan ina: Ijkiuni mutamimas Babelonia, ne techan wey, wan intea keman yawi muajsi,"
                },
                "22": {
                    "verse_nr": "22",
                    "verse": "wan guijguitirraj wan musicaj, ne pifanoj wan ne trompetaj intea keman yawit mutzutzunat ijtik taja, wan nusan ijtik taja inte yawit muajsit tekitinimet ipal muchi ne tejtekitilis, wan nusan intea keman yawi mukaki ijtik taja se metat,"
                },
                "23": {
                    "verse_nr": "23",
                    "verse": "wan tea tajtawis ijtik taja tawil tik se tawilkal, wan tea mukakis ijtik taja munamiktiat se munti wan isiwaw, ika ne tanamakat muchijket ne wejwey ipal ne taltikpak, ika iwan ne mukukuchpaj mushijshikujket muchi ne tejtechan,"
                },
                "24": {
                    "verse_nr": "24",
                    "verse": "wan ijtik yaja muajsik iesyu taketzanimet wan tayulmatit wan muchi ne mumiktijtiwit nujme ne taltikpak."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Munamiktia ne ichkakunetzin - Tipan nikakik tay ken se sujsul wey miaktal tik ne ilwikak inat: Halelu-Ya, shinakan ka wey Tutajwan! Ne Teut techmakishtia, tzitzinaka, n&#39; itajpal wey!"
                },
                "2": {
                    "verse_nr": "2",
                    "verse": "Ken tejkia wan melawak kichiwa juzgar; kichijki juzgar ne wey siwapala ne kishpuluj ne tal iwan n&#39; itatzinhejenchiwalis wan kitzunkwij n&#39; iesyu n&#39; itejtekitini ne yaja kishinijtuk."
                },
                "3": {
                    "verse_nr": "3",
                    "verse": "Wan inaket senpa: Halelu-Ya, shinakan ka wey Tutajwan! Wan n&#39; ipukyu tejku ka ilwikak pal senpa wan senpa."
                },
                "4": {
                    "verse_nr": "4",
                    "verse": "Wan ne senpual-nawi noymet wan ne nawi tay yujyultuk mutamutaket talchi wan mutankwaketzket iishpan ne Teut, ne muetztuk ijpak ne kuijpal, wan inat katka: &#34;Amen, Halelu-Ya.&#34;"
                },
                "5": {
                    "verse_nr": "5",
                    "verse": "Wan itech ne kuijpal mukakik ina se: &#34;Shinakan ka wey ne tuTeut muchi n&#39; itejtekitini wan ne kitakamatit chijchikitik wan wejwey.&#34;"
                },
                "6": {
                    "verse_nr": "6",
                    "verse": "Wan nikakik tay ken se wey miaktal tzajtzi wan ken miak ajat mutaluat wan ken sujsul wey tikwini, wan inat muchi: Halelu-Ya, pejki techtekimaka tutajtzin Teut ne muchi weli!"
                },
                "7": {
                    "verse_nr": "7",
                    "verse": "Tipajpakikan, timuyulkwesukan wan tinakan ka yaja wey! Munamiktia n&#39; ichkakunetzin, n&#39; isiwaw muekchijkia,"
                },
                "8": {
                    "verse_nr": "8",
                    "verse": "wan kimakatiwit ma mutakenti ikwajkwach yektzin chipawak!&#34; Ika ne kwajkwachti yektzin ne melaknajyu ipal ne tayulmatit."
                },
                "9": {
                    "verse_nr": "9",
                    "verse": "Wan nechilwia: &#34;Shitajkwilu: Suertej kipiat ne k\u00e1 munutztiwit pal ajsit sentakwat kan yawi munamiktia ne ichkakunetzin.&#34; Wan nechilwia: &#34;Ini ne ipajpalabraj yekkaya ne Teut.&#34;"
                },
                "10": {
                    "verse_nr": "10",
                    "verse": "Wan nimutamutak talchi nimutankwaketza itech ne ijikshi, wan nechilwia: &#34;Maka! Shikita, naja nimutekitini wan niintekitini ne mukniwan ne kipiat tay inatuk Yeshu. Ishpan ne Teut shimutankwaketza, ika tay inatuk Yeshu, yajaya ne iijiu ne teutaketzalis.&#34;"
                },
                "11": {
                    "verse_nr": "11",
                    "verse": "Ne mil shiwit - Wan nikitak ka tapuik ne ilwikak, wan muitak se caballoj istak wan ne ijpak muetztuk ne munutza yek wan yekkaya, wan ne kichiwa juzgar wan musuma iwan tamelakchiwalis."
                },
                "12": {
                    "verse_nr": "12",
                    "verse": "Ne ijish ken tit, wan ijpak ne itzuntekun kipia miak yawalilpika, wan kipia se itukay ijkwilujtuk ne inte aka kimati, semaya yajasan,"
                },
                "13": {
                    "verse_nr": "13",
                    "verse": "wan mutakentijtuk ijtik ikwajkwach ne ajwitiwit iwan esti, wan ne itukay munutza Ipalabraj ne Teut."
                },
                "14": {
                    "verse_nr": "14",
                    "verse": "Wan ne tasumanimet tik ne ilwikak yajket ipan ijpak caballojmet ijistak wan mutakentijtiwit tik inkwajkwach yektzin istak, chijchipawak."
                },
                "15": {
                    "verse_nr": "15",
                    "verse": "Wan tik ne iten kisa se espadaj tzuntamej pal iwan kinchalua ne tejtechan, wan iwan itupil ipal tepusti yaja yawi kintajpia. Wan yaja taksa tik ne shaput kan muchiwa ne atata ipal ne ikwalan wey ne Teut ne weli muchi."
                },
                "16": {
                    "verse_nr": "16",
                    "verse": "Wan kipia ijpak ne ikwajkwach wan ijpak ne imetzkuyu ijkwilujtuk itukay: Tatuktiani ipal Tatuktianimet wan Tajtzin ipal Tajtzitzinmet."
                },
                "17": {
                    "verse_nr": "17",
                    "verse": "Wan nikitak se tanawatiani ejkatuk tik ne tunal wan tzajtzik wey, kinhilwia muchi ne tujtutut patanit tik itajku ne ilwikak: &#34;Shalmusentepewakan tik ne iyualu wey ne Teut"
                },
                "18": {
                    "verse_nr": "18",
                    "verse": "pal ankikwat innajnakayu tatuktianimet, wan innajnakayu miaktuktianimet, wan innajnakayu hojhombron, wan innajnakayu cajcaballoj wan ne inhijpak muejmuetztuk, wan innajnakayu muchi ne insel intejtekuyu wan tepaltekitinimet, chijchikitik wan wejwey!&#34;"
                },
                "19": {
                    "verse_nr": "19",
                    "verse": "Wan nikitak ne tekwani wan ne tatuktianimet ipal ne taltikpak wan ne intajtasumani ne musentepewtiwit pal kisumat ne muetztuk ijpak ne caballoj wan ne itajtasumani."
                },
                "20": {
                    "verse_nr": "20",
                    "verse": "Wan kipewijket ne tekwani wan iwan ne sankataketzani ne kichijki sejse pal muishmati tik itachialis, wan ijkiuni kinshijshikuj ne kikwijtuyat ne ikwikwil ne tekwani wan ne mutankwaketzat iishpan ne itachialis. Kitamutilijket ne ujume ne timil ne tata iwan azufrej."
                },
                "21": {
                    "verse_nr": "21",
                    "verse": "Mumiktijket ne sekit iwan ne iespadaj ne muetztuk ijpak ne caballoj ne kiski tik ne iten, wan muchi ne tujtutut kikwajket ne innajnakayu."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Wan nikitak se tanawatiani waltemu tik ne ilwikak ne kipiatuya ne tay iwan mutentzakwa ne miktan, wan tik ne imey kipiatuya se wey tepusilpika."
                },
                "2": {
                    "verse_nr": "2",
                    "verse": "Wan kitzkij ne kuat majwey, ne kuat ipal ikman, yaja ne Tamintuk wan ne Tenewani, wan kilpij pal mil shiwit,"
                },
                "3": {
                    "verse_nr": "3",
                    "verse": "wan kitamutak ijtik ne miktan wan kitentzak wan kitetilij ne tentzakka pal kiane intea yawi kinshijshikua ne tejtechan hasta ma tamikan ne mil shiwit. Tipan nemi pal kiajkawat yawi chiupi tiempoj."
                },
                "4": {
                    "verse_nr": "4",
                    "verse": "Wan nikitak kujkuijpal, wan inhijpak mutalijket sejse, wan kinmakaket ma welikan kichiwat juzgar. Nusan nikitak ne inhajalmaj ne mutzunkutuntiwit ka imaku Yeshu wan ipanpa ne ipalabraj ne Teut; yejemet inte mutankwaketzket iishpan ne tekwani nian ne itachialis wan te kikwijket ne kwikwil ijpak ne inkwatapal wan ijpak ne inmey. Wan nemiket yultuk wan tatekimakaket mil shiwit iwan ne Mawaltijtuk."
                },
                "5": {
                    "verse_nr": "5",
                    "verse": "Ne uksejse mikini inte muyulkwijket hasta tamit ne mil shiwit. Ini ne achtu muyulkwepalis."
                },
                "6": {
                    "verse_nr": "6",
                    "verse": "Kipiat suertej, wan sujsul yejyek, ne nemit tik ne achtu muyulkwepalis. Inhijpak ne ukse mikilis inte yawi kipia tatuktilis, wan yejemet muchiwasket palejmet ipal ne Teut wan ne Mawaltijtuk, wan iwan yawit tatekimakat ijtik ne mil shiwit."
                },
                "7": {
                    "verse_nr": "7",
                    "verse": "Kwak panut mil shiwit - Wan kwak panut ne mil shiwit, yawit kishtiat ne Tenewani tik itetzakwiluyan,"
                },
                "8": {
                    "verse_nr": "8",
                    "verse": "wan yawi walkisa kinshijshikua ne tejtechan nujme ne taltikpak, Gog wan Magog, pal kinsentepewa pal musumat. Wey mupujket ken ne ashal itan ne weyat."
                },
                "9": {
                    "verse_nr": "9",
                    "verse": "Wan muchayawket nujme ne tal wan kiyawalujket ne cuartel ipal ne tayulmatit wan ne techan tasujtatuk. Wan kiski tit tik ne ilwikak wan kintuluj."
                },
                "10": {
                    "verse_nr": "10",
                    "verse": "Wan ne Tamintuk ne kinshijshikua, kitamutaket tik ne timil ipal azufrej kan ne yawit chichinakat ne tekwani wan ne sankataketza nusan ka tunal wan ka tayua pal senpa wan senpa."
                },
                "11": {
                    "verse_nr": "11",
                    "verse": "Wan nikitak se wey kuijpal istak, wan ne ijpak muetztuk, wan ne tal wan ne ilwikak chulujket wejka ne itachialis, wan te kanaj kan weliskiat nemit."
                },
                "12": {
                    "verse_nr": "12",
                    "verse": "Wan nikinhitak ne miktiwit, ne wejwey wan ne chijchikitik, ejejkatuk iishpan ne kuijpal, wan mutapujket sejse amat, wan nemanha mutapuj ukse amat, yaja ne amat yultuk, wan ne mikinit muchijket juzgar iwan ne tay nemi ijkwilujtuk tik ne ajamat wan kitaket su kichijtiwit tay yek o inte."
                },
                "13": {
                    "verse_nr": "13",
                    "verse": "Wan ne weyat temakak ne miktiwit ijtik yaja, wan ne mikilis wan ne Miktanshaput temakaket ne miktiwit ijtik yejemet, wan kitaket tay ne kichijtuya sejse wan muchijket juzgar muchi ne mikinimet."
                },
                "14": {
                    "verse_nr": "14",
                    "verse": "Wan kimutilijket ne mikilis wan ne Miktanshaput ne timil. Ini inte ne achtu mikilis, yaja ne seuk. Wan ne timil."
                },
                "15": {
                    "verse_nr": "15",
                    "verse": "Wan su aka inte muajsik tawawasujtuk tik ne amat yultuk, kitamutaket ijtik ne timil."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Ne yankwik ilwikak wan ne yankwik tal - Wan nikitak se yankwik ilwikak wan se yankwik tal, ika ne achtu ilwikak wan ne achtu tal panutiwit wan ne weyat intea nemi."
                },
                "2": {
                    "verse_nr": "2",
                    "verse": "Nusan nikitak ne itechan Teut, Yerushalem, waltemu tik ne ilwikak itech ne Teut, ajshitijtuk ken se siwamunti yektzinchijtuk ipal ne ishulejyu."
                },
                "3": {
                    "verse_nr": "3",
                    "verse": "Wan nikakik se tzajtzi tik ne kuijpal ina: &#34;N\u00e9 nemi ne tawipanti ipal ne Teut iwan ne takamet, wan yaja muchantis inwan wan yejemet muchiwasket itechan, wan ne Teut yajasan inwan nemis ken inTeut."
                },
                "4": {
                    "verse_nr": "4",
                    "verse": "Wan kiwatzas muchi ne inhishayu tik ne inhijish wan ne mikilis intea kanaj, nian mutechtilis, nian tzajtzilis, nian yulpitzinilis intea kanaj ika muchi tay pal ikman panuk.&#34;"
                },
                "5": {
                    "verse_nr": "5",
                    "verse": "Wan ne muetztuk ijpak ne kuijpal inak: &#34;Shikita, muchi nikchiwa yankwik.&#34; Wan ina: &#34;Shitajkwilu, ka ini ne pajpalabraj yek wan yekkaya.&#34;"
                },
                "6": {
                    "verse_nr": "6",
                    "verse": "Wan nechilwij: &#34;Muchijkia. Naja ne A wan ne Z, ne pewalis wan ne tamilis. Naja ne niktakulis ma ati ne amiki tik ne apunian ipal ne at yultuk."
                },
                "7": {
                    "verse_nr": "7",
                    "verse": "K\u00e1 ne weli ijpak muchi, yawi kipia muchi ini, wan naja niiTeut wan yaja nukunew."
                },
                "8": {
                    "verse_nr": "8",
                    "verse": "Ne sajsaytit wan te kipiat tayulmatilis wan ijijyak wan tamiktianimet, wan tatzinhejenchiwanimet, wan brujbrujoj, wan teutzintennamikinimet, wan muchi ne taketzat sajsanka, muchi yejemet yawit nemit tik ne timil kan tata wan nemi azufrej. Uni ne ukse mikilis, ne ume.&#34;"
                },
                "9": {
                    "verse_nr": "9",
                    "verse": "Wan walaj se ipal ne chikume tanawatiani ne kipiatuyat ne chikume wajkal tejtentuk iwan ne tipan chikume kukulis, wan nechnutzki, ina: &#34;Shiwi, ma nimetzilwiti ne siwamunti, ne isiwaw ne ichkakunetzin.&#34;"
                },
                "10": {
                    "verse_nr": "10",
                    "verse": "Wan nechwikak iwan iijiu ijpak se wey tepet sea kojtik wan nechilwitij ne techan ipal ne Teut, Yerushalem. Yaja temu witz tik ne ilwikak, itech ne Teut."
                },
                "11": {
                    "verse_nr": "11",
                    "verse": "Kipia ne itzitzinakalis wey ne Teut. Ne itawilyu muita ken se kusti sujsul wey ipatiw, ne sujsul tzitzinaka."
                },
                "12": {
                    "verse_nr": "12",
                    "verse": "Kipia se wey tepanti sea kojtik. Kipia majtakti-ume tentzakka, wan ijpak ne tejtentzakka majtakti-ume tanawatiani, wan ijpak muijkwilujtiwit ne intujtukay ne majtakti-ume tribuj ipal ne ipilawan Israel:"
                },
                "13": {
                    "verse_nr": "13",
                    "verse": "ka taneskan yey tentzakka, ka ajkuik yey tentzakka, ka tatzinu yey tentzakka, wan kan kalaki ne tunal uk yey tentzakka."
                },
                "14": {
                    "verse_nr": "14",
                    "verse": "Wan ne tepanti ipal ne techan kipia majtakti-ume tetzilnaj, wan inhijpak nemit ne majtakti-ume intukay ne majtakti-ume ititanijtuk ne ichkakunetzin."
                },
                "15": {
                    "verse_nr": "15",
                    "verse": "Wan ne nuwan taketza kipiatuya se akat ipal teukwit pal tatamachiwa, pal yaja kitamachiwa ne techan wan ne itejtentzakka wan ne tepanti."
                },
                "16": {
                    "verse_nr": "16",
                    "verse": "Wan ne techan kipia nawi itzin wan ne iweyak kenha ken ne ipatawak. Wan kitamachij ne techan iwan ne akat wan kipia dos mil kilometroj iweyak, wan ne ipatawak wan ne ikojtik kenha."
                },
                "17": {
                    "verse_nr": "17",
                    "verse": "Nusan kitamachijki ne tepanti: yeshpual-majtakti-ume metroj ken tatamachiwa se takat, kineki ina se tanawatiani."
                },
                "18": {
                    "verse_nr": "18",
                    "verse": "Wan ne tejtepanti muchijtuyat iwan ikujkus yaspej, wan ne techan ipal teukwit chipawak ken se vidrioj chipawak."
                },
                "19": {
                    "verse_nr": "19",
                    "verse": "Ne tejtetzilnaj ipal ne tejtepanti ipal ne techan muekchijtuyat iwan muchi ne kujkusti: ne achtu ikus yaspej, ne ume zafiroj, ne yey calcedoniaj, ne nawi esmeraldaj,"
                },
                "20": {
                    "verse_nr": "20",
                    "verse": "ne makwil ikus sardonicaj, ne chikwasen sardioj, ne chikume ikus teukwit, ne chikwey beriloj, ne chiknawi topacioj, ne majtakti ikus crisoprasoj, ne majtakti-se jacintoj, ne majtakti-ume amatistaj."
                },
                "21": {
                    "verse_nr": "21",
                    "verse": "Wan ne majtakti-ume tentzakka, yejemet majtakti-ume perlaj, sejse ipal ne tejtentzakka se perlaj. Wan tik itajku ne techan muchi ipal teukwit chipawak ne muita ken cristal."
                },
                "22": {
                    "verse_nr": "22",
                    "verse": "Wan te nikitak se teupantzin ka n\u00e9, ika ne tajtzin Teut ne weli muchi yaja ne teupantzin, wan nusan ne ichkakunetzin."
                },
                "23": {
                    "verse_nr": "23",
                    "verse": "Wan ne techan inte muneki ne tunal nian ne metzti pal tajtawiat ka n\u00e9 ika ne itzitzinakalis ne Teut kitawiluj, wan ne itawil ne ichkakunet."
                },
                "24": {
                    "verse_nr": "24",
                    "verse": "Wan nejnemisket ne tejtechan iwan ne itawilyu, wan ne tatuktianimet ipal ne taltikpak kalwikat ne intzitzinakalis,"
                },
                "25": {
                    "verse_nr": "25",
                    "verse": "wan ne tejtenkal ipal ne techan inte yawit mutzakwat ka tunal (ika inte keman yawi tayuaki ka ikuni),"
                },
                "26": {
                    "verse_nr": "26",
                    "verse": "wan kalwikasket ka n\u00e9 ne intzitzinakalis wan ne inhonor ne tejtechan,"
                },
                "27": {
                    "verse_nr": "27",
                    "verse": "wan te yawi kalaki ijtik yaja muchi tay susulnaj, wan kichiwa tay ijyak, wan taketza sanka, semaya ne ijijkwilujtuk ijtik ne iamaw yultuk ne ichkakunetzin."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Wan nechilwitij se apan ipal yektzin at yultuk ne muita ken cristal, ne kisa itech ne ikuijpal ne Teut wan ne ichkakunetzin."
                },
                "2": {
                    "verse_nr": "2",
                    "verse": "Tik itajku ne weytechan wan ne apan, ka nikan wan ka ikuni, se kwawit yultuk ne kichiwa majtakti-ume itakil, muchi ne mejmetzti se itakil tekenha, wan ne ijiswayu ne kwawit welit kinpajtiat ne tejtechan."
                },
                "3": {
                    "verse_nr": "3",
                    "verse": "Wan tea yawi naka nian se maldicion. Wan ne ikuijpal ne Teut wan ne ichkakunetzin yawi nemi ka n\u00e9, wan ne itejtekitini tekitisket ipal."
                },
                "4": {
                    "verse_nr": "4",
                    "verse": "Wan kitasket ne iishkalyu, wan ne itukay nemis ijpak inkwajkwatapal."
                },
                "5": {
                    "verse_nr": "5",
                    "verse": "Wan tea yawi tayuaki ka n\u00e9 wan te munekisket itawilyu se tawil wan itawilyu tunal ika ne tajtzin Teut yawi kintawilua, wan yawit tatekimakat pal senpa wan senpa."
                },
                "6": {
                    "verse_nr": "6",
                    "verse": "Tami - Wan nechilwij: &#34;Ini ne pajpalabraj yek wan yekkaya. Wan ne tajtzin ne Teut ipal ne inhijijiu ne taketzanimet kititanij ne itanawatiani kinhilwitia ne itejtekitini ne tay yawia panu nemanha."
                },
                "7": {
                    "verse_nr": "7",
                    "verse": "Wan naja niaw niwitz nemanha. Suertej kipia ne tajpia ne pajpalabraj ipal ne teutaketzalis ipal ini amat.&#34;"
                },
                "8": {
                    "verse_nr": "8",
                    "verse": "Wan naja, Yojan, ne nitakaki wan nikita muchi ini. Wan kwak tamik nitakaki wan nitachia, nimutamutak talchi nimutankwaketza itech ne ijikshi ne tanawatiani ne nechilwitij muchi,"
                },
                "9": {
                    "verse_nr": "9",
                    "verse": "wan nechilwia: &#34;Maka! Shikita, naja nimutekitini wan intekitini ne mukniwan ne taketzanimet wan ne tajpiat ne pajpalabraj ipal ini amatzin. Ma shimutankwaketza iishpan ne Teut.&#34;"
                },
                "10": {
                    "verse_nr": "10",
                    "verse": "Wan nechilwia: &#34;Maka shiktzakwa iwan sajti ne pajpalabraj ipal ne teutaketzalis ipal ini amatzin, ika ne horaj witzaya."
                },
                "11": {
                    "verse_nr": "11",
                    "verse": "K\u00e1 ne kichiwa tay te yek, ma kichiwa senpa, wan k\u00e1 ne kichiwa tay susul, ma mususulwi senpa, wan ne yulmelawak ma kichiwa tamelakchiwalis senpa, wan ne tayulmati ma muteuchiwa senpa."
                },
                "12": {
                    "verse_nr": "12",
                    "verse": "Nikan niwitz nemanha wan nuwan nalwika nutashtawilis pal nimetzintashtawia muchi, sejse kan itekiw."
                },
                "13": {
                    "verse_nr": "13",
                    "verse": "Naja ne A wan ne Z, ne achtu wan ne tipan, ne pewalis wan ne tamilis."
                },
                "14": {
                    "verse_nr": "14",
                    "verse": "Suertej kipiat ne kipakat ne inwijwipil pal welit kipiat ne kwawit yultuk wan kalakit tik ne tejtentzakka ipal ne techan."
                },
                "15": {
                    "verse_nr": "15",
                    "verse": "Tatenpan nemit ne pejpelumet, wan ne brujojmet, wan ne tamiktianimet, wan ne teutzintennamikinimet, wan ne kitasujtat wan kichiwat sanka."
                },
                "16": {
                    "verse_nr": "16",
                    "verse": "Naja, Yeshu, niktuktij ne nutanawatiani pal metzinhilwia muchi ini tik ne sejsennemit. Naja n&#39; inelwayu wan n&#39; itechan Dawid, ne yektzin sital ipal ne tapuyawa.&#34;"
                },
                "17": {
                    "verse_nr": "17",
                    "verse": "Wan ne Ijiutzin wan ne siwamunti inat: &#34;Shiwi!&#34; Wan ne kikaki ma ina: &#34;Shiwi!&#34; Wan k\u00e1 ne amiki, ma wiki; ne kineki, ma kikwi at yultuk takulijtuk."
                },
                "18": {
                    "verse_nr": "18",
                    "verse": "Nikinhilwia muchi ne takakit ne pajpalabraj ipal teutaketzalis ipal ini amat. Asu aka kitaliliskia tatka, ne Teut yawi kitalilia ne kujkukulis ne mujkwilujtiwit tik ini amat,"
                },
                "19": {
                    "verse_nr": "19",
                    "verse": "wan asu aka kishtiliskia sejse pal ne pajpalabraj ipal ini teutaketzalis, ne Teut yawi kishtilia ne itakutun ipal ne kwawit yultuk wan ipal ne itechan Teut ipal ne mujkwilujtiwit ijtik ini amat."
                },
                "20": {
                    "verse_nr": "20",
                    "verse": "Ne ina muchi ini ina: &#34;Ijkia, niwitz nemanha.&#34; Amen, shiwi, tajtzin Yeshu!"
                },
                "21": {
                    "verse_nr": "21",
                    "verse": "Ma nemi ne teutasujtalis ipal ne tajtzin Yeshu iwan muchi."
                }
            }
        }
    }
}