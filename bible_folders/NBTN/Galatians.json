{
    "version": "NBTN",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naja, Pawlo, titanijtuk, inte ipal takamet, nian itech imey se takat, asunte itech Yeshu Mawaltijtuk wan Teut iteku ne kiketzki kwak miktuk,"
                },
                "2": {
                    "verse_nr": "2",
                    "verse": "wan muchi ne tukniwan nuwan, tiktuktiat ini tajkwilul itech ne sejsennemit ipal Galatia."
                },
                "3": {
                    "verse_nr": "3",
                    "verse": "Ma metzinmaka tetasujtalis wan nejmachnemilis ne Teut k\u00e1 ne tuteku, wan ne tajtzin Yeshu Mawaltijtuk"
                },
                "4": {
                    "verse_nr": "4",
                    "verse": "k\u00e1 mutemakak ipanpa ne anmutajtateyekchijtuk pal kiane ma techmakishti itech ini taltikpak teyek, ken kielewia ne Teut wan ne tuteku,"
                },
                "5": {
                    "verse_nr": "5",
                    "verse": "ne tzitzinaka pal senpa wan senpa, amen."
                },
                "6": {
                    "verse_nr": "6",
                    "verse": "Sema se yeknawatilis nemi - Nishpuyawi! Sea talul ankiajkawtiwit ne k\u00e1 metzinnutzki tik itetasujtalis ne Mawaltijtuk ipanpa ukse yeknawatilis!"
                },
                "7": {
                    "verse_nr": "7",
                    "verse": "Seuk te kanaj! Metzinkakasujtiwit sejse wan kinekit kipatat ne iyeknawatilis ne Mawaltijtuk."
                },
                "8": {
                    "verse_nr": "8",
                    "verse": "Su tejemet, wan hasta su se tanawatiani ipal ilwikak, metzinmakaskia ukse yeknawatilis te kenha ken tay ne timetzinmakaket, ma muchiwa maldictar."
                },
                "9": {
                    "verse_nr": "9",
                    "verse": "Ken tinatiwit achtu, nusan nina ashan: asu aka metzinmaka ukse yeknawatilis te kenha ken tay ne ankikwijket, ma muchiwa maldictar."
                },
                "10": {
                    "verse_nr": "10",
                    "verse": "Yek, seman k\u00e1 ipal nina? Ne takamet o ne Teut? Anka nimutatemulia nikpaktia takamet? Su kenhayuk nikinpaktiskia, inte niitekitini ne Mawaltijtuk."
                },
                "11": {
                    "verse_nr": "11",
                    "verse": "Ken ajsik ne yeknawatilis itech Pawlo - Nukniwan, shikmatikan ka ne yeknawatilis ne nikyeknawatij naja inte walajtuk itech takamet,"
                },
                "12": {
                    "verse_nr": "12",
                    "verse": "ika nian nikwij naja itech takamet, nian nechmachtijket, sute nechneshtilij Yeshu Mawaltijtuk."
                },
                "13": {
                    "verse_nr": "13",
                    "verse": "Ika antakaktiwita ken ikman nimuwikak ken Yudayuj: ken sujsul niktalultia katka ne sennemit ipal ne Teut wan nikijtakua katka,"
                },
                "14": {
                    "verse_nr": "14",
                    "verse": "wan niajki nuishpan ken Yudayuj mas que nukunpawan tik nutechan, ika nitajpia katka mas ne tay katka ne nunoywan kichiwat."
                },
                "15": {
                    "verse_nr": "15",
                    "verse": "Kwak kitak yek ne Teut, k\u00e1 nechishtemuj kwak kenhayuk ninemituya tik iijti ne nunan wan k\u00e1 nechnutzki ipanpa itetasujtalis"
                },
                "16": {
                    "verse_nr": "16",
                    "verse": "pal kineshtia ne ikunew nutech ma nitamaka ne iyeknawatilis ijtik ne tejtechan, nemanha te niknawatij aka,"
                },
                "17": {
                    "verse_nr": "17",
                    "verse": "nian niajki tik Yerushalem itech ne muchijtiwit tijtitanijtuk nuishpan, sute niajki tik Arabia, wan senpa tik Damashek."
                },
                "18": {
                    "verse_nr": "18",
                    "verse": "Tipan kwak panutiwit yey shiwit, niajki tik Yerushalem itech Kepas nitachia, wan ninakak ka ichan kashtul tunal."
                },
                "19": {
                    "verse_nr": "19",
                    "verse": "Nian se pal ne sejseuk titanijtuk te nikitak, semaya Yakob ne iikaw ne Tajtzin."
                },
                "20": {
                    "verse_nr": "20",
                    "verse": "Tay ne nikijkwilua wan nimetzinhilwia, nina iishpan ne Teut ka yaja tejkia."
                },
                "21": {
                    "verse_nr": "21",
                    "verse": "Tipan niajsik hasta ne tajtal ipal Siria wan Kilikia."
                },
                "22": {
                    "verse_nr": "22",
                    "verse": "Te nechishmatit katka ne sejsennemit ipal ne Mawaltijtuk tik Yudaya."
                },
                "23": {
                    "verse_nr": "23",
                    "verse": "Sema takaktuyat ka ne k\u00e1 niakeman kitalultia katka ashan kiyeknawatia nemi ne tayulmatilis ne ikman kijtakua,"
                },
                "24": {
                    "verse_nr": "24",
                    "verse": "wan nupanpa kiweychijket ne Teut."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kanka witz ne iyeknawatilis Pawlo? - Tipan panuket majtakti-nawi shiwit wan senpa niajki tik Yerushalem iwan Bar-Naba. Nikwikak Titus nuwan nusan."
                },
                "2": {
                    "verse_nr": "2",
                    "verse": "Niajki ipanpa se taneshtilis. Wan nikinhilwij ken ne yeknawatilis ne niknajnawatia ijtik ne tejtechan, ka ikwaj iwan ne wejwey inpatiw. Te niknekituya ma te kipia ipatiw pal tatka muchi tay nikujkutia wan nikujkutiatuk."
                },
                "3": {
                    "verse_nr": "3",
                    "verse": "Melka uni, te kilwijket ma muyawalteki nian Titus, ne nemituya nuwan, k\u00e1 Greciajtakat."
                },
                "4": {
                    "verse_nr": "4",
                    "verse": "Ipanpa ne tesankakniwan k\u00e1 kinkalaktijket ichtaka, ne kalakket pal ichtakatachiat ne tutamakishtilis ne tikpiat ipanpa ne Mawaltijtuk Yeshu, pal kiane ma techilpikan."
                },
                "5": {
                    "verse_nr": "5",
                    "verse": "Inte timuajkawket nian se chiupi melka kinekituyat techtuktiat, pal ne tejkia ipal ne yeknawatilis naka anmutech."
                },
                "6": {
                    "verse_nr": "6",
                    "verse": "Ne muitat ka wejwey inpatiw (maka shitajtanikan k\u00e1 yejemet, ika ne Teut inte kishkejketza k\u00e1 se takat), naja tel, ne wejwey inte nechnawatijket tatka;"
                },
                "7": {
                    "verse_nr": "7",
                    "verse": "inte ijkiuni! Kitaket ka yaja nutekiw ma nikinmaka ne yeknawatilis ne tzuntepulmet, ijkiunisan ken Pedro ne yajyawaltektuk,"
                },
                "8": {
                    "verse_nr": "8",
                    "verse": "ika ne k\u00e1 tekiti katka ijtik Pedro ken titanijtuk ipal ne yajyawaltektuk, yaja nusan tekiti ijtik naja ipal ne tejtechan;"
                },
                "9": {
                    "verse_nr": "9",
                    "verse": "wan kwak Yakob wan Kepas wan Yojan, k\u00e1 muitat ka ne tajtaketzal wey, kimatket ne nupatiw ne nikwijtuk, yejemet techmakaket naja wan Bar-Naba ne inmayekkan ipal tasentepewalis, pal tejemet ma tiajsikan itech ne tejtechan, yejemet itech ne yajyawaltektuk;"
                },
                "10": {
                    "verse_nr": "10",
                    "verse": "sema ma tikelnamikikan ne te kipiat tatka, wan ijkia nimutatemulijtuk pal nikchiwa uni."
                },
                "11": {
                    "verse_nr": "11",
                    "verse": "Saman kwak ajsik Kepas tik Antiokea, ninankilij ika nemituya se pal nikajwa ipanpa."
                },
                "12": {
                    "verse_nr": "12",
                    "verse": "Ika achtu ka walajket sejse itech Yakob, yaja iwan ne tejtechantakamet sentakwa katka; wan kwak walajket, mukawa katka ka ikwaj wan walkupewi katka ika majmawi ipanpa ne yajyawaltektuk,"
                },
                "13": {
                    "verse_nr": "13",
                    "verse": "wan iwan nusan tashijshikuat katka ne uksejse Yudayujmet, hasta Bar-Naba nusan muajkaw muwika iwan ne intashijshikulis."
                },
                "14": {
                    "verse_nr": "14",
                    "verse": "Wan kwak nikitak ka te taksat yek tik ne ujti ipal ne tejkia ipal ne yeknawatilis, nikilwij ne Kepas iishpan muchi: \u2014Su taja, k\u00e1 ne Yudayuj, timuwika ken ne techantakamet wan te ken ne Yudayujmet, ken weli tikinhilwia ne tejtechan ma muwikakan ken Yudayujmet?"
                },
                "15": {
                    "verse_nr": "15",
                    "verse": "Tejemet, k\u00e1 ti Yudayujmet wan te titateyekchiwanimet ipal ne tejtechan,"
                },
                "16": {
                    "verse_nr": "16",
                    "verse": "tikmatit ka s\u00e9 te muchiwa yek ipanpa tay ina ne tajtuli ma tikchiwakan sute iwan itayulmatilis Yeshu Mawaltijtuk, wan tejemet nusan tikyulmattiwit ne Mawaltijtuk Yeshu pal kiane timuchiwat yejyek ipanpa itayulmatilis ne Mawaltijtuk wan te ipanpa tay ina ne tajtuli ma tikchiwakan, ika ipanpa tay ne ina ne tajtuli ma tikchiwakan te aka yawi muchiwa yek."
                },
                "17": {
                    "verse_nr": "17",
                    "verse": "Su kwak timutatemuiliat timuchiwat yejyek ipanpa ne Mawaltijtuk, muchiwa ka tejemet nusan titateyekchijtiwit, anka ne Mawaltijtuk tekiti ipal ne tateyekchiwalis? Tesu kiane!"
                },
                "18": {
                    "verse_nr": "18",
                    "verse": "Ika su tay ne niktajkaltuk senpa niketza, nina ka najasan nikchijtuk tay teyek,"
                },
                "19": {
                    "verse_nr": "19",
                    "verse": "ika naja, ipanpa ne tajtuli, nimiktuk ipal ne tajtuli pal ma niaw niyultuk iwan Teut; iwan ne Mawaltijtuk nimusencruzpilujtuk."
                },
                "20": {
                    "verse_nr": "20",
                    "verse": "Intea naja niyultuk: ne Mawaltijtuk ne yultuk ijtik naja. Tay ne niyultuk ashan ijtik nunakayu, niyultuk tik tayulmatilis ipal ne ikunew ne Teut k\u00e1 nechtasujtak wan mutemakak ka numaku."
                },
                "21": {
                    "verse_nr": "21",
                    "verse": "Inte nina ka inte nikneki ne itetasujtalis ne Teut, ika su ne tamelakchiwalis yaja ipanpa ne tajtuli, kineki ina ka ne Mawaltijtuk inte kipishki taika mikiskia."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ne tajtuli o ne tayulmatilis? - Melemet ipal Galatia! K\u00e1 metzinshuchiwijtuk, kwak ishpan anmujmuish muneshtijtuka Yeshu Mawaltijtuk cruzpilujtuk?"
                },
                "2": {
                    "verse_nr": "2",
                    "verse": "Sema ini nikneki nimumachtia anmutech: ankikwijket ne Ijiutzin itech itekiw ne tajtuli, o ika antakakket ne tayulmatilis?"
                },
                "3": {
                    "verse_nr": "3",
                    "verse": "Anka anmelemet, ken anpejket iwan ne Ijiutzin wan ashan tamit iwan ne nakat?"
                },
                "4": {
                    "verse_nr": "4",
                    "verse": "Ankiekujket muchi uni pal te-tatka, su yaja ijkia pal te-tatka?"
                },
                "5": {
                    "verse_nr": "5",
                    "verse": "Yajika, ne k\u00e1 metzinmaka ne Ijiutzin wan kichiwa sejse tay wey ijtik anmejemet, ken? Iwan itekiw ne tajtuli, o ika antakakket ne tayulmatilis?"
                },
                "6": {
                    "verse_nr": "6",
                    "verse": "Ijkiunisan ken Abraham kiyulmatki ne Teut, wan mupujki ken tamelakchiwalis,"
                },
                "7": {
                    "verse_nr": "7",
                    "verse": "shikmatikan tel ka ne k\u00e1 kipiat tayulmatilis, yejemet ipilawan Abraham."
                },
                "8": {
                    "verse_nr": "8",
                    "verse": "Ne ijkwilujtuk achtutachishki ka ne tejtechan yawit muchiwat yek ipanpa tayulmatilis, wan ne Teut kimakak Abraham ne yeknawatilis ka ipanpa yawit muteuchiwat muchi ne tejtechan."
                },
                "9": {
                    "verse_nr": "9",
                    "verse": "Kiane, ne kipiat tayulmatilis muteuchiwat iwan Abraham ne tayulmati."
                },
                "10": {
                    "verse_nr": "10",
                    "verse": "Ika muchi k\u00e1 ipal itekiw tajtuli nemit itan se maldicion, ika muijkwilujtuk: &#34;Tetekia iwan muchi k\u00e1 inte tajpiat muchi tay mutajkwilujtiwit ijtik ne ajamat ipal ne tajtuli wan kichiwat muchi.&#34;"
                },
                "11": {
                    "verse_nr": "11",
                    "verse": "Muita ka te aka yek ipal ne Teut ipanpa ne tajtuli, ika: &#34;K\u00e1 ne yulmelawak, ipanpa tayulmatilis yaja yawi yultuk.&#34;"
                },
                "12": {
                    "verse_nr": "12",
                    "verse": "Ne tajtuli te ipal tayulmatilis, &#34;ne k\u00e1 mumelakchiwa ijtik ne tajtuli, yawi yultuk ijkiuni&#34;."
                },
                "13": {
                    "verse_nr": "13",
                    "verse": "Ne Mawaltijtuk techmakishtij itech ne imaldicion ne tajtuli, yaja muchijki maldicion ka tumaku, ika muijkwilujtuk: &#34;Tetekia iwan muchi k\u00e1 mukupiluat ijpak kwawit.&#34;"
                },
                "14": {
                    "verse_nr": "14",
                    "verse": "ma wiki ijpak ne tejtechan ne iteteuchiwalis Abraham ipanpa ne Mawaltijtuk Yeshu, pal tikwit ne ipromesaj ne Ijiutzin ipanpa ne tayulmatilis."
                },
                "15": {
                    "verse_nr": "15",
                    "verse": "Abraham wan ne Mawaltijtuk - Nukniwan, ken takat nina, kenha ken se sentaketzat ipal se, kwak inatuk ka yek, te aka weli kielkawa nian weli kitalilia tatka."
                },
                "16": {
                    "verse_nr": "16",
                    "verse": "Ne projpromesaj, ne Teut kilwij ne Abraham wan ne ishinach. Te ina: &#34;ne ishijshinach&#34;, ken ipanpa miak, sute ken ipanpa sesan: &#34;...wan ne mushinach&#34;; kineki ina ne Mawaltijtuk."
                },
                "17": {
                    "verse_nr": "17",
                    "verse": "Ini tay nina: se sentaketzat ne achtu inak ne Teut ka yek, kwak panutiwit nawtzunti wan senpual-majtakti shiwit ka yaja muchijtuk tajtuli, yaja te ina ka te tatka ipatiw wan ma puliwi ne promesaj,"
                },
                "18": {
                    "verse_nr": "18",
                    "verse": "ika su ne herenciaj ipal tajtuli, intea ipal promesaj, wan ne Teut kimakak ne Abraham ken promesaj."
                },
                "19": {
                    "verse_nr": "19",
                    "verse": "Taika ne tajtuli tel? Mutalilij ipanpa tay ne muchiwa teyek, hasta ma wiki ne shinachti k\u00e1 ne ipal muchijki prometer, tuktijtuk itech tanawatianimet tik ijimey se tajkutaketzani."
                },
                "20": {
                    "verse_nr": "20",
                    "verse": "Ne tajkutaketzani ipal sesan inte kanaj, wan ne Teut sesan!"
                },
                "21": {
                    "verse_nr": "21",
                    "verse": "Anka kineki ina ka ne tajtuli inte senyawi iwan ne ipromesaj ne Teut? Intesu, ika su muchijtuskia se tajtuli ne weli tayulkwepa, ijkia kisaskia ne tamelakchiwalis itech ne tajtuli."
                },
                "22": {
                    "verse_nr": "22",
                    "verse": "Pero ne tay nemi ijkwilujtuk kitzaktuk muchi itan ne tateyekchijtuk pal kiane ne tayulmatit yawit kikwit ne promesaj ipanpa itayulmatilis Yeshu Mawaltijtuk."
                },
                "23": {
                    "verse_nr": "23",
                    "verse": "Achtu ka walaj ne tayulmatilis, tinemituyat pajpachiwijtuk, tzajtzaktuk ipal ne tayulmatilis ne teuk muneshtijtuya."
                },
                "24": {
                    "verse_nr": "24",
                    "verse": "Ijkiuni ne tajtuli muchijki tutamachtiani pal techwika itech ne Mawaltijtuk, ma timuchiwakan yejyek ipanpa tayulmatilis."
                },
                "25": {
                    "verse_nr": "25",
                    "verse": "Kwak walaja ne tayulmatilis, intea tinemit itan ne tamachtiani."
                },
                "26": {
                    "verse_nr": "26",
                    "verse": "Ika, muchi anhipilawan Teut ipanpa ne itayulmatilis ne Mawaltijtuk Yeshu,"
                },
                "27": {
                    "verse_nr": "27",
                    "verse": "ika muchi k\u00e1 mumakatiwit ulyuj tik ne Mawaltijtuk, anmutakentijtiwit iwan ne Mawaltijtuk."
                },
                "28": {
                    "verse_nr": "28",
                    "verse": "Inte kanaj Yudayuj nian Greciajtakat, inte kanaj tepaltekitini nian isel itekuyu, inte kanaj ukich nian siwat, ika muchi anmejemet sesan ijtik ne Mawaltijtuk Yeshu."
                },
                "29": {
                    "verse_nr": "29",
                    "verse": "Asu anmejemet ipal ne Mawaltijtuk, yajika anhishinach Abraham wan anyawit kipiat ken inak ne promesaj."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ne sujsulin wan ne wejwey - Nina: kwak se k\u00e1 yawi kipia se herenciaj kenhayuk sulin, melka yaja itekuyu muchi, kenha ken se tekitini:"
                },
                "2": {
                    "verse_nr": "2",
                    "verse": "nemi pal kintakamati kalpianimet wan tamachtianimet hasta ma ina ne iteku."
                },
                "3": {
                    "verse_nr": "3",
                    "verse": "Ijkiuni nusan tejemet, kwak tichijchichin katka ka itan muchi tay nemi tik ne taltikpak, tiitejtekitini katka."
                },
                "4": {
                    "verse_nr": "4",
                    "verse": "Kwak ajsik ne yekawilis, ne Teut kaltitanij ne itelpuch, k\u00e1 muchijtuk itech siwat, muchijtuk itan tajtuli,"
                },
                "5": {
                    "verse_nr": "5",
                    "verse": "ma kinmakishti ne nemit itan tajtuli pal timuchiwat ken ipilawan."
                },
                "6": {
                    "verse_nr": "6",
                    "verse": "Ken ankukunet, ne Teut kaltitanij ne iijiu ne ikunew ijtik tuyujyulu tzajtzi: &#34;Aba! Nutata!&#34;"
                },
                "7": {
                    "verse_nr": "7",
                    "verse": "wan ashan intea tiitekitini asunte tiikunew wan tikpiaya ne muherenciaj ipanpa ne Teut."
                },
                "8": {
                    "verse_nr": "8",
                    "verse": "Achtu, inte ankishmatit katka Teut wan antekitket ipal sejse k\u00e1 inte teujteut yekkaya,"
                },
                "9": {
                    "verse_nr": "9",
                    "verse": "wan achtu kwak ankishmattiwit Teut, o mas yek kwak ne Teut metzinhishmattuk, ken ka anmuishkwepat senpa itech ne tay inte weli tatka wan te kipia tatka wan ankinekit mukwepat tekitit inpal,"
                },
                "10": {
                    "verse_nr": "10",
                    "verse": "wan antajpiat tujtunal wan ijilwit wan mejmetzti wan shijshiwit?"
                },
                "11": {
                    "verse_nr": "11",
                    "verse": "Nimajmawi ka tay ne nikujkutiatuk anmuwan te kipishki ipatiw pal tatka!"
                },
                "12": {
                    "verse_nr": "12",
                    "verse": "Shimuchiwakan ken naja, kenha ken naja ken anmejemet, nukniwan, nitajtani anmuwan. Inte annechchiwilijtiwit tatka,"
                },
                "13": {
                    "verse_nr": "13",
                    "verse": "ankimatit ka ipanpa se nukukulisyu ipal nuweyka nimetzinmakak yeknawatilis achtu,"
                },
                "14": {
                    "verse_nr": "14",
                    "verse": "wan uni anmutaejekulis ijtik nunakayu te anhinaket ka te tatka ipatiw nian antachijchaket ijpak, sute annechkwijket ken su naja niitanawatiani ne Teut, ken su ne Mawaltijtuk Yeshu."
                },
                "15": {
                    "verse_nr": "15",
                    "verse": "Yajika tel, kanka ne anmupajpakilis? Ika nimetzinhilwia ka, su welituskiat, ankishtijtuskiat anmujmuish pal annechmakat!"
                },
                "16": {
                    "verse_nr": "16",
                    "verse": "Kiane tel, anka anhinat ka nikneki nimetzinhijtakua kwak nitaketza tejkia anmuwan?"
                },
                "17": {
                    "verse_nr": "17",
                    "verse": "Metzintemuat inte ipal yek asunte kinekit metzinkupewat pal ma shiktemukan yejemet."
                },
                "18": {
                    "verse_nr": "18",
                    "verse": "Yektzin ma kitemukan se ipal yek senpa, wan te sema kwak ninemi anmuwan."
                },
                "19": {
                    "verse_nr": "19",
                    "verse": "Nukukunew k\u00e1 nechkukua pal nimetzinpunia senpa hasta ma muketza ne Mawaltijtuk ijtik anmejemet:"
                },
                "20": {
                    "verse_nr": "20",
                    "verse": "niknekiskia ninemi anmuwan seman wan nimetzinnutzaskia ken muneki, ika nishpuyawi anmupanpa."
                },
                "21": {
                    "verse_nr": "21",
                    "verse": "Ipilawan Abraham - Shinechilwikan, anmejemet k\u00e1 kinekit nakat itan tajtuli: anka te ankikakit tay ina ne tajtuli?"
                },
                "22": {
                    "verse_nr": "22",
                    "verse": "Ika muijkwilujtuk ka Abraham ume piltzin kipishki, ne se iwan ne isiwatekitini, wan ne se iwan ne isiwaw te kipia itekuyu."
                },
                "23": {
                    "verse_nr": "23",
                    "verse": "Wan ne ikunew ne kipishki iwan ne tekitini, takatki itech nakat; ne kipishki itech ne te kipia itekuyu, ipanpa promesaj."
                },
                "24": {
                    "verse_nr": "24",
                    "verse": "Muchi ini kineki ina se: ka nemit ume sentaketzat. Ne se kiski tik Sinaytepet wan tapunia ipal tekitilis: yaja Hagar."
                },
                "25": {
                    "verse_nr": "25",
                    "verse": "Hagar kineki ina Sinaytepet, tik ne tal ipal Arabia; nusan kineki ina Yerushalem pal ashan, ika yaja tekitini, iwan ne ikukunew."
                },
                "26": {
                    "verse_nr": "26",
                    "verse": "Ne Yerushalem ka ikajku, yaja te kipia itekuyu wan yaja tunan,"
                },
                "27": {
                    "verse_nr": "27",
                    "verse": "ika muijkwilujtuk: &#34;Shimuyulkwesu taja k\u00e1 inte weli puni; shitzajtzi iwan pakilis, k\u00e1 te tapunia; ika mijmiak ne ikukunew ne te kipia tatka, mas que n&#39; ipilawan ne kipia ishulejyu.&#34;"
                },
                "28": {
                    "verse_nr": "28",
                    "verse": "Anmejemet, nukniwan, anhikukunew ne promesaj ken Itzak."
                },
                "29": {
                    "verse_nr": "29",
                    "verse": "Melka uni, kenha ken kwakuni ne nestuk itech nakat kitalultij ne nestuk itech iijiu, ashan nusan kiane."
                },
                "30": {
                    "verse_nr": "30",
                    "verse": "Wan tay ina ne ijkwilujtuk? &#34;Shikishti ne tekitini wan ne itelpuch, ika ne ikunew ne siwatekitini inte kipias se itakutun ne herenciaj iwan ne ikunew ne inte kipia itekuyu.&#34;"
                },
                "31": {
                    "verse_nr": "31",
                    "verse": "Neka te tiipilawan ne tekitini, nukniwan, sute tiipilawan ne te kipia itekuyu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Maka shimuyawaltekikan - Ne Mawaltijtuk techmakishtijtuk pal tikpiat tamakishtilis; yajika, shinakakan ejejkatuk wan maka shimuajkawakan muilpiat senpa tik tekitilis."
                },
                "2": {
                    "verse_nr": "2",
                    "verse": "Shikita, naja Pawlo nimetzinhilwia ka asu anmuyawaltekit, ne Mawaltijtuk inte yawi metzinpalewia nian se chiupi."
                },
                "3": {
                    "verse_nr": "3",
                    "verse": "Senpa nikinhilwia muchi ne takamet ka su se muyawalteki, nemi pal kichiwa muchi tay ina ne tajtuli."
                },
                "4": {
                    "verse_nr": "4",
                    "verse": "Ankipulujtiwit ne Mawaltijtuk su anhinat ka anyejyek ipanpa ne tajtuli, anwetztiwit, tea metztasujta;"
                },
                "5": {
                    "verse_nr": "5",
                    "verse": "ika tejemet tikmatit ka tikpiat tejchialis ipal tamelakchiwalis ipanpa ne Ijiutzin;"
                },
                "6": {
                    "verse_nr": "6",
                    "verse": "ika iwan ne Mawaltijtuk Yeshu, te kipia ipatiw nian tayawaltekilis nian tzuntepul, semaya tayulmatilis, ne tekiti iwan tetasujtalis."
                },
                "7": {
                    "verse_nr": "7",
                    "verse": "Anyawit katka yektzin: k\u00e1 kichijki ka ankiajkawket kitakamatit ne tejkia?"
                },
                "8": {
                    "verse_nr": "8",
                    "verse": "Tay ne metzinhilwijtiwit inte witz itech k\u00e1 ne metzinnutzki!"
                },
                "9": {
                    "verse_nr": "9",
                    "verse": "Chiupichin shukutishti kichiwa ma kukukisa muchi ne chipusti!"
                },
                "10": {
                    "verse_nr": "10",
                    "verse": "Naja nikyulmati ne Tajtzin anmupal, yajika nina ka ankishkejketzat kenha. Te nikmati k\u00e1 ne metzinkakasua, pero yawi muchiwa juzgar wan yawi kitashtawia."
                },
                "11": {
                    "verse_nr": "11",
                    "verse": "Naja, nukniwan, su niknajnawatiskia tayawaltekilis kenhayuk, taika nechtalultiskiat? Te tatka ne tatzunchaluas ipal ne cruz!"
                },
                "12": {
                    "verse_nr": "12",
                    "verse": "Mas yek ma muteksiskutunakan ne metzinhishtapachuat!"
                },
                "13": {
                    "verse_nr": "13",
                    "verse": "Shiktasujta ne muiknew ken timutasujta - Metznutztiwit pal anmumakishtiat, nukniwan; sema ini, ne tamakishtilis ma inte muchiwa pal ne anmuweyka, asunte ma shimupalewikan sejse iwan sejse ipanpa ne tetasujtalis,"
                },
                "14": {
                    "verse_nr": "14",
                    "verse": "ika muchi ne tajtuli yekajtuk ijtik sanse taketza: Shiktasujta ne muiknew ken timutasujta."
                },
                "15": {
                    "verse_nr": "15",
                    "verse": "Asu anmutankwat wan asu ne sejse kikwat ne sejseuk, shikitakan ma inte shimuwilewakan."
                },
                "16": {
                    "verse_nr": "16",
                    "verse": "Naja nina: shimuwikakan itech ne Ijiutzin, wan maka shikchiwakan tay ne tajtani ne taelewilis ipal ne anmuweyka,"
                },
                "17": {
                    "verse_nr": "17",
                    "verse": "ika ne tuweyka kielewia ne tay inte kineki ne tuijiu, wan ne tuijiu tay te kineki ne tuweyka, ika yejemet mutejtenewat pal ma inte shikchiwakan tay ne ankinekit."
                },
                "18": {
                    "verse_nr": "18",
                    "verse": "Su ankiajkawat ma metzinwika ne Ijiutzin, inte annemit ka itan tajtuli."
                },
                "19": {
                    "verse_nr": "19",
                    "verse": "Ne itekiw ne tuweyka muita: yaja tatzinhejenchiwalis, susulkayu, wan ma shikilwitikan tay susul,"
                },
                "20": {
                    "verse_nr": "20",
                    "verse": "teutzintankwaketzalis, kukuchpajti, taishijialis, musujsumalis, teyektachialis, kwajkwalan, ma shimusumakan pal muishtemuat tay ankinekit, ma shitzajtzayanikan wan ma shikchiwakan sejsectaj;"
                },
                "21": {
                    "verse_nr": "21",
                    "verse": "envidiaj, mutawantilis, yujyualu wan muchi ijkiuni. Naja nimetzinhilwia pal ankimatit, kenha ken nimetzinhilwija, ka ne k\u00e1 kichiwat ijkiuni inte yawit kipiat ne itatekimakalis ne Teut."
                },
                "22": {
                    "verse_nr": "22",
                    "verse": "Ne itakil ne Ijiutzin yaja tetasujtalis, pajpakilis, nejmachnemilis, weytejchialis, yejyek tutekiw, yek, tayulmatilis,"
                },
                "23": {
                    "verse_nr": "23",
                    "verse": "yulyamanikayu, wan ma inte tikchiwakan tay tikelewiat su te yek. Te kanaj nian se tajtuli ina ka te tiwelit tikchiwat ijkiuni."
                },
                "24": {
                    "verse_nr": "24",
                    "verse": "K\u00e1 ne ipal ne Mawaltijtuk Yeshu, yejemet kicruzpilujtiwit ne inweyka, iwan ne itajtaekulis wan ne itajtaelewilis."
                },
                "25": {
                    "verse_nr": "25",
                    "verse": "Su tiyujyultuk iwan Ijiutzin, shimuwikakan nusan iwan Ijiutzin."
                },
                "26": {
                    "verse_nr": "26",
                    "verse": "Ma inte timumatikan wejwey melka inte tiwejwey, ma inte timunutzakan iwan kwalan, nian tikpiakan envidiaj sejse iwan sejse."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Shikpalewi mukniwan - Nukniwan, melka se tay teyek kitzkia se wan yaja wetzi, anmejemet k\u00e1 ipal ne Ijiutzin shikpalewikan yajuni pal mukwepa iwan se anmuijiu ipal yulyamanikayu, wan shimupajpachiwi ma te shimuejeku taja nusan."
                },
                "2": {
                    "verse_nr": "2",
                    "verse": "Shiksajsakakan anmukijkimil ne sejse ipal ne sejseuk, wan kiane anmutemasket ne itajtuli ne Mawaltijtuk,"
                },
                "3": {
                    "verse_nr": "3",
                    "verse": "ika su se kimati ka yaja wey wan yaja te tatka, mushijshikua."
                },
                "4": {
                    "verse_nr": "4",
                    "verse": "Ma igustoj sejse itekiw, wan kwakuni yawi kipia taika muweymatiskia yajasan wan te ne seuk,"
                },
                "5": {
                    "verse_nr": "5",
                    "verse": "ika sejse kisajsaka ne ikimil isel."
                },
                "6": {
                    "verse_nr": "6",
                    "verse": "Ne mumachtia ne palabraj, ma kipalewi ne tamachtia iwan muchi tay yejyek."
                },
                "7": {
                    "verse_nr": "7",
                    "verse": "Maka shimushijshikukan, ka te welit tiajkawetzkat iwan ne Teut, ika ne k\u00e1 tatuka, ijkiuni yawi tapishka."
                },
                "8": {
                    "verse_nr": "8",
                    "verse": "Ika ne k\u00e1 tatuka tik ne iweyka yawi kipishka itech iweyka puliwilis. Ne k\u00e1 tatuka tik ne iijiu, yawi tapishka itech ne iijiu ma yultuk pal senpa."
                },
                "9": {
                    "verse_nr": "9",
                    "verse": "Tejemet k\u00e1 tikchiwat tay yek, ma te tikutiakan, ika kwak ajsi ne tunal ipal, su te timusewiat, tiawit titapishkat."
                },
                "10": {
                    "verse_nr": "10",
                    "verse": "Yajika, ken tiwelit tikchiwakan tay yek iwan muchi, wan keski mas iwan ne tumiakwan ipal ne tayulmatilis."
                },
                "11": {
                    "verse_nr": "11",
                    "verse": "Pal tami - Shikitakan ken wejwey ini letraj ne nikijkwilua anmupal iwan ne numey."
                },
                "12": {
                    "verse_nr": "12",
                    "verse": "Muchi ne k\u00e1 kinekit muishyektzinchiwat tik inweyka, yejemet metzinhilwiat ma shimuyawaltekikan semaya pal te mutalultiat ipanpa ne icruz ne Mawaltijtuk,"
                },
                "13": {
                    "verse_nr": "13",
                    "verse": "ika nian yejemetsan ne muyawaltektiwit tajpiat ne tajtuli, sute yejemet kinekit ma shimuyawaltekikan pal muweymatit ipanpa ne anmunakayu."
                },
                "14": {
                    "verse_nr": "14",
                    "verse": "Naja te keman nimuweymatis, sute sema ipanpa ne icruz ne tutajtzin Yeshu Mawaltijtuk. Ipanpa mucruzpilujtuk nupal ne taltikpak, wan naja ipal ne taltikpak nusan."
                },
                "15": {
                    "verse_nr": "15",
                    "verse": "Ika ne tayawaltekilis yaja inte tatka, wan ne tzuntepul nusan inte tatka; ashan muchijtuk se k\u00e1 yankwik,"
                },
                "16": {
                    "verse_nr": "16",
                    "verse": "wan muchi k\u00e1 ne taksasket kan ina ini tajshitilis, ma nemikan yek wan ma mupalewikan, wan ne Israel ipal ne Teut kenhaya."
                },
                "17": {
                    "verse_nr": "17",
                    "verse": "Pal tami, ma te aka nechkakasu, ika naja nikwika tik ne nuweyka ne ipejpelech ne Yeshu."
                },
                "18": {
                    "verse_nr": "18",
                    "verse": "Ma nemi ne itetasujtalis ne tutajtzin Yeshu Mawaltijtuk iwan ne anmuijiu, nukniwan. Amen."
                }
            }
        }
    }
}