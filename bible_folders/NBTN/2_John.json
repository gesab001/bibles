{
    "version": "NBTN",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Naja, ne tatanoy, nimetztajpalua ne nantzin ishpejpentuk wan ne ikukunew, ne nikintasujta tetekia, wan tesu semaya naja, nusan muchi k\u00e1 kishmatit ne tejkia,"
                },
                "2": {
                    "verse_nr": "2",
                    "verse": "ipanpa ne tejkia ne naka ijtik tejemet wan tuwan nemis pal senpa."
                },
                "3": {
                    "verse_nr": "3",
                    "verse": "Tuwan nemis tetasujtalis wan nejmachnemilis ne witz itech tuteku Teut wan itech Yeshu Mawaltijtuk ne ikunew ne teteku ijtik tejkia wan tetasujtalis."
                },
                "4": {
                    "verse_nr": "4",
                    "verse": "Sujsul nipakik ika nikajsik ne mukukunew nejnemit ijtik tejkia, ken techtuktij ne tuteku,"
                },
                "5": {
                    "verse_nr": "5",
                    "verse": "wan ashan nimetztajtani, nantzin, intesu ken su nimetztuktiskia se tay yankwik asunte se tay tikpiatuyat kwak pejki muchi, ma anmejemet shimutasujtakan;"
                },
                "6": {
                    "verse_nr": "6",
                    "verse": "wan ini ne tetasujtalis pal tinejnemit ken yaja techtuktij. Ini ne tatuktilis kenha ken ankikakket kwak pejki pal annejnemit ijtik yaja."
                },
                "7": {
                    "verse_nr": "7",
                    "verse": "Ika miak tashijshikuani kistiwit tik ne taltikpak ne inte inat ka Yeshu Mawaltijtuk walaj ijtik iweyka. Yajuni ne tashijshikuani wan ne sankamawaltijtuk."
                },
                "8": {
                    "verse_nr": "8",
                    "verse": "Shimuishpelwikan ma inte shikpulukan tay titekittiwit asunte ma shikwikan muchi anmupatiw."
                },
                "9": {
                    "verse_nr": "9",
                    "verse": "Muchi k\u00e1 inte kichiwat ijkiuni wan inte nakat ijtik ne itamachtilis ne Mawaltijtuk, inte kipiat Teut. K\u00e1 ne naka ijtik ne tamachtilis, yajane kipia ne teteku wan ne kunet."
                },
                "10": {
                    "verse_nr": "10",
                    "verse": "Asu se ajsi anmutech wan te kalwika ini tamachtilis, maka shikalaktikan ka anmuchan wan maka shiknutza,"
                },
                "11": {
                    "verse_nr": "11",
                    "verse": "ika ne k\u00e1 kinutza muchiwa ikunpa tik ne itekiw inte yek."
                },
                "12": {
                    "verse_nr": "12",
                    "verse": "Nikpia miak pal nimetzinhilwia, wan te niaw nikijkwilua muchi pak amat, mas yek niknekiskia niajsi anmutech nitachia wan nitanutza anmuwan pal tipajpakit sujsul."
                },
                "13": {
                    "verse_nr": "13",
                    "verse": "Metztajpaluat ne ikukunew ne mueltiw ishpejpentuk."
                }
            }
        }
    }
}