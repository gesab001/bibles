{
    "version": "BWM",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Y baich a welodd y proffwyd Habacuc."
                },
                "2": {
                    "verse_nr": "2",
                    "verse": "Pa hyd, ARGLWYDD, y gwaeddaf, ac nis gwrandewi! y bloeddiaf arnat rhag trais, ac nid achubi!"
                },
                "3": {
                    "verse_nr": "3",
                    "verse": "Paham y gwnei i mi weled anwiredd, ac y peri i mi edrych ar flinder? anrhaith a thrais sydd o\u2019m blaen i; ac y mae a gyfyd ddadl ac ymryson."
                },
                "4": {
                    "verse_nr": "4",
                    "verse": "Am hynny yr oedir cyfraith, ac nid \u00e2 barn allan byth: am fod y drygionus yn amgylchu y cyfiawn; am hynny cam farn a \u00e2 allan."
                },
                "5": {
                    "verse_nr": "5",
                    "verse": "Gwelwch ymysg y cenhedloedd, ac edrychwch, rhyfeddwch yn aruthrol: canys gweithredaf weithred yn eich dyddiau, ni choeliwch er ei mynegi i chwi."
                },
                "6": {
                    "verse_nr": "6",
                    "verse": "Canys wele fi yn codi y Caldeaid, cenedl chwerw a phrysur, yr hon a rodia ar hyd lled y tir, i feddiannu cyfanheddoedd nid yw eiddynt."
                },
                "7": {
                    "verse_nr": "7",
                    "verse": "Y maent i\u2019w hofni ac i\u2019w harswydo: ohonynt eu hun y daw allan eu barn a\u2019u rhagoriaeth."
                },
                "8": {
                    "verse_nr": "8",
                    "verse": "A\u2019u meirch sydd fuanach na\u2019r llewpardiaid, a llymach ydynt na bleiddiau yr hwyr: eu marchogion hefyd a ymdaenant, a\u2019u marchogion a ddeuant o bell; ehedant fel eryr yn prysuro at fwyd."
                },
                "9": {
                    "verse_nr": "9",
                    "verse": "Hwy a ddeuant oll i dreisio; ar gyfer eu hwyneb y bydd gwynt y dwyrain, a hwy a gasglant gaethion fel y tywod."
                },
                "10": {
                    "verse_nr": "10",
                    "verse": "A hwy a watwarant frenhinoedd, a thywysogion a fyddant watwargerdd iddynt: hwy a watwarant yr holl gestyll, ac a gasglant lwch, ac a\u2019i goresgynnant."
                },
                "11": {
                    "verse_nr": "11",
                    "verse": "Yna y newidia ei feddwl, ac yr \u00e2 trosodd, ac a drosedda, gan ddiolch am ei rym yma i\u2019w dduw ei hun."
                },
                "12": {
                    "verse_nr": "12",
                    "verse": "Onid wyt ti er tragwyddoldeb, O ARGLWYDD fy NUW, fy Sanctaidd? ni byddwn feirw. O ARGLWYDD, ti a\u2019u gosodaist hwy i farn, ac a\u2019u sicrheaist, O DDUW, i gosbedigaeth."
                },
                "13": {
                    "verse_nr": "13",
                    "verse": "Ydwyt lanach dy lygaid nag y gelli edrych ar ddrwg, ac ni elli edrych ar anwiredd: paham yr edrychi ar yr anffyddloniaid, ac y tewi pan lynco yr anwir un cyfiawnach nag ef ei hun?"
                },
                "14": {
                    "verse_nr": "14",
                    "verse": "Ac y gwnei ddynion fel pysgod y m\u00f4r, fel yr ymlusgiaid heb lywydd arnynt?"
                },
                "15": {
                    "verse_nr": "15",
                    "verse": "Cyfodant hwynt oll \u00e2\u2019r bach; casglant hwynt yn eu rhwyd, a chynullant hwynt yn eu ballegrwyd: am hynny hwy a lawenychant ac a ymddigrifant."
                },
                "16": {
                    "verse_nr": "16",
                    "verse": "Am hynny yr aberthant i\u2019w rhwyd, ac y llosgant arogl-darth i\u2019w ballegrwyd: canys trwyddynt hwy y mae eu rhan yn dew, a\u2019u bwyd yn fras."
                },
                "17": {
                    "verse_nr": "17",
                    "verse": "A g\u00e2nt hwy gan hynny dywallt eu rhwyd, ac nad arbedont ladd y cenhedloedd yn wastadol?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Safaf ar fy nisgwylfa, ac ymsefydlaf ar y t\u0175r, a gwyliaf, i edrych beth a ddywed efe wrthyf, a pha beth a atebaf pan y\u2019m cerydder."
                },
                "2": {
                    "verse_nr": "2",
                    "verse": "A\u2019r ARGLWYDD a atebodd ac a ddywedodd, Ysgrifenna y weledigaeth, a gwna hi yn eglur ar lechau, fel y rhedo yr hwn a\u2019i darlleno."
                },
                "3": {
                    "verse_nr": "3",
                    "verse": "Canys y weledigaeth sydd eto dros amser gosodedig, ond hi a ddywed o\u2019r diwedd, ac ni thwylla: os erys, disgwyl amdani; canys gan ddyfod y daw, nid oeda."
                },
                "4": {
                    "verse_nr": "4",
                    "verse": "Wele, yr hwn a ymchwydda, nid yw uniawn ei enaid ynddo: ond y cyfiawn a fydd byw trwy ei ffydd."
                },
                "5": {
                    "verse_nr": "5",
                    "verse": "A hefyd gan ei fod yn troseddu trwy win, g\u0175r balch yw efe, ac heb aros gartref, yr hwn a helaetha ei feddwl fel uffern, ac y mae fel angau, ac nis digonir; ond efe a gasgl ato yr holl genhedloedd, ac a gynnull ato yr holl bobloedd."
                },
                "6": {
                    "verse_nr": "6",
                    "verse": "Oni chyfyd y rhai hyn oll yn ei erbyn ddihareb, a gair du yn ei erbyn, a dywedyd, Gwae a helaetho y peth nid yw eiddo! pa hyd? a\u2019r neb a lwytho arno ei hun y clai tew!"
                },
                "7": {
                    "verse_nr": "7",
                    "verse": "Oni chyfyd yn ddisymwth y rhai a\u2019th frathant, ac oni ddeffry y rhai a\u2019th gystuddiant, a thi a fyddi yn wasarn iddynt?"
                },
                "8": {
                    "verse_nr": "8",
                    "verse": "Am i ti ysbeilio cenhedloedd lawer, holl weddill y bobloedd a\u2019th ysbeilia dithau: am waed dynion, ac am y trais ar y tir, ar y ddinas, ac ar oll a drigant ynddi."
                },
                "9": {
                    "verse_nr": "9",
                    "verse": "Gwae a elwo elw drwg i\u2019w d\u0177, i osod ei nyth yn uchel, i ddianc o law y drwg!"
                },
                "10": {
                    "verse_nr": "10",
                    "verse": "Cymeraist gyngor gwarthus i\u2019th d\u0177, wrth ddistrywio pobloedd lawer; pechaist yn erbyn dy enaid."
                },
                "11": {
                    "verse_nr": "11",
                    "verse": "Oherwydd y garreg a lefa o\u2019r mur, a\u2019r trawst a\u2019i hetyb o\u2019r gwaith coed."
                },
                "12": {
                    "verse_nr": "12",
                    "verse": "Gwae a adeilado dref trwy waed, ac a gadarnhao ddinas mewn anwiredd!"
                },
                "13": {
                    "verse_nr": "13",
                    "verse": "Wele, onid oddi wrth ARGLWYDD y lluoedd y mae, bod i\u2019r bobl ymflino yn y t\u00e2n, ac i\u2019r cenhedloedd ymddiffygio am wir wagedd?"
                },
                "14": {
                    "verse_nr": "14",
                    "verse": "Canys y ddaear a lenwir o wybodaeth gogoniant yr ARGLWYDD, fel y toa y dyfroedd y m\u00f4r."
                },
                "15": {
                    "verse_nr": "15",
                    "verse": "Gwae a roddo ddiod i\u2019w gymydog: yr hwn ydwyt yn rhoddi iddo dy gostrel, ac yn ei feddwi hefyd, er cael gweled eu noethni hwynt!"
                },
                "16": {
                    "verse_nr": "16",
                    "verse": "Llanwyd di o warth yn lle gogoniant; yf dithau hefyd, a noether dy flaengroen: ymchwel cwpan deheulaw yr ARGLWYDD atat ti, a chwydiad gwarthus fydd ar dy ogoniant."
                },
                "17": {
                    "verse_nr": "17",
                    "verse": "Canys trais Libanus a\u2019th orchuddia, ac anrhaith yr anifeiliaid, yr hwn a\u2019u dychrynodd hwynt, o achos gwaed dynion, a thrais y tir, y ddinas ac oll a drigant ynddi."
                },
                "18": {
                    "verse_nr": "18",
                    "verse": "Pa les a wna i\u2019r ddelw gerfiedig, ddarfod i\u2019w lluniwr ei cherfio; i\u2019r ddelw dawdd, ac athro celwydd, fod lluniwr ei waith yn ymddiried ynddo, i wneuthur eilunod mudion?"
                },
                "19": {
                    "verse_nr": "19",
                    "verse": "Gwae a ddywedo wrth bren, Deffro; wrth garreg fud, Cyfod, efe a rydd addysg: wele, gwisgwyd ef ag aur ac arian, a dim anadl nid oes o\u2019i fewn."
                },
                "20": {
                    "verse_nr": "20",
                    "verse": "Ond yr ARGLWYDD sydd yn ei deml sanctaidd: y ddaear oll, gostega di ger ei fron ef."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Gweddi Habacuc y proffwyd, ar Sigionoth."
                },
                "2": {
                    "verse_nr": "2",
                    "verse": "Clywais, O ARGLWYDD, dy air, ac ofnais: O ARGLWYDD, bywha dy waith yng nghanol y blynyddoedd, p\u00e2r wybod yng nghanol y blynyddoedd; yn dy lid cofia drugaredd."
                },
                "3": {
                    "verse_nr": "3",
                    "verse": "DUW a ddaeth o Teman, a\u2019r Sanctaidd o fynydd Paran. Sela. Ei ogoniant a dodd y nefoedd, a\u2019r ddaear a lanwyd o\u2019i fawl."
                },
                "4": {
                    "verse_nr": "4",
                    "verse": "A\u2019i lewyrch oedd fel goleuni: yr oedd cyrn iddo yn dyfod allan o\u2019i law; ac yno yr oedd cuddiad ei gryfder."
                },
                "5": {
                    "verse_nr": "5",
                    "verse": "Aeth yr haint o\u2019i flaen ef, ac aeth marwor tanllyd allan wrth ei draed ef."
                },
                "6": {
                    "verse_nr": "6",
                    "verse": "Safodd, a mesurodd y ddaear; edrychodd, a gwasgarodd y cenhedloedd: y mynyddoedd tragwyddol hefyd a ddrylliwyd, a\u2019r bryniau oesol a grymasant: llwybrau tragwyddol sydd iddo."
                },
                "7": {
                    "verse_nr": "7",
                    "verse": "Dan gystudd y gwelais wersyllau Cuwsan: crynodd llenni tir Midian."
                },
                "8": {
                    "verse_nr": "8",
                    "verse": "A sorrodd yr ARGLWYDD wrth yr afonydd? ai wrth yr afonydd y mae dy ddig? ai wrth y m\u00f4r y mae dy ddigofaint, gan i ti farchogaeth ar dy feirch, ac ar gerbydau dy iachawdwriaeth?"
                },
                "9": {
                    "verse_nr": "9",
                    "verse": "Llwyr noethwyd dy fwa, yn \u00f4l llwon y llwythau, sef dy air di. Sela. Holltaist y ddaear ag afonydd."
                },
                "10": {
                    "verse_nr": "10",
                    "verse": "Y mynyddoedd a\u2019th welsant, ac a grynasant; y llifeiriant dwfr a aeth heibio; y dyfnder a wnaeth dwrf; cyfododd hefyd ei ddwylo yn uchel."
                },
                "11": {
                    "verse_nr": "11",
                    "verse": "Yr haul a\u2019r lleuad a safodd yn eu preswylfa; wrth oleuad dy saethau yr aethant, ac wrth lewyrch dy waywffon ddisglair."
                },
                "12": {
                    "verse_nr": "12",
                    "verse": "Mewn llid y cerddaist y ddaear, a dyrnaist y cenhedloedd mewn dicter."
                },
                "13": {
                    "verse_nr": "13",
                    "verse": "Aethost allan er iachawdwriaeth i\u2019th bobl, er iachawdwriaeth ynghyd \u00e2\u2019th eneiniog: torraist y pen allan o d\u0177 yr anwir, gan ddinoethi y sylfaen hyd y gwddf. Sela."
                },
                "14": {
                    "verse_nr": "14",
                    "verse": "Trywenaist ben ei faestrefydd \u00e2\u2019i ffyn ei hun; rhyferthwyasant i\u2019m gwasgaru; ymlawenhasant, megis i fwyta y tlawd mewn dirgelwch."
                },
                "15": {
                    "verse_nr": "15",
                    "verse": "Rhodiaist \u00e2\u2019th feirch trwy y m\u00f4r, trwy bentwr o ddyfroedd mawrion."
                },
                "16": {
                    "verse_nr": "16",
                    "verse": "Pan glywais, fy mol a ddychrynodd; fy ngwefusau a grynasant wrth y llef: daeth pydredd i\u2019m hesgyrn, ac yn fy lle y crynais, fel y gorffwyswn yn nydd trallod: pan dd\u00eal efe i fyny at y bobl, efe a\u2019u difetha hwynt \u00e2\u2019i fyddinoedd."
                },
                "17": {
                    "verse_nr": "17",
                    "verse": "Er i\u2019r ffigysbren na flodeuo, ac na byddo ffrwyth ar y gwinwydd; gwaith yr olewydd a balla, a\u2019r meysydd ni roddant fwyd; torrir ymaith y praidd o\u2019r gorlan, ac ni bydd eidion yn eu beudai:"
                },
                "18": {
                    "verse_nr": "18",
                    "verse": "Eto mi a lawenychaf yn yr ARGLWYDD; byddaf hyfryd yn NUW fy iachawdwriaeth."
                },
                "19": {
                    "verse_nr": "19",
                    "verse": "Yr ARGLWYDD DDUW yw fy nerth, a\u2019m traed a wna efe fel traed ewigod; ac efe a wna i mi rodio ar fy uchel leoedd. I\u2019r pencerdd ar fy offer tannau."
                }
            }
        }
    }
}