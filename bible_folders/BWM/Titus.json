{
    "version": "BWM",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, gwas Duw, ac apostol Iesu Grist, yn \u00f4l ffydd etholedigion Duw, ac adnabyddiaeth y gwirionedd, yr hon sydd yn \u00f4l duwioldeb;"
                },
                "2": {
                    "verse_nr": "2",
                    "verse": "I obaith bywyd tragwyddol, yr hon a addawodd y digelwyddog Dduw cyn dechrau\u2019r byd;"
                },
                "3": {
                    "verse_nr": "3",
                    "verse": "Eithr mewn amseroedd priodol efe a eglurhaodd ei air trwy bregethu, am yr hyn yr ymddiriedwyd i mi, yn \u00f4l gorchymyn Duw ein Hiachawdwr;"
                },
                "4": {
                    "verse_nr": "4",
                    "verse": "At Titus, fy mab naturiol yn \u00f4l y ffydd gyffredinol: Gras, trugaredd, a thangnefedd, oddi wrth Dduw Dad, a\u2019r Arglwydd Iesu Grist ein Hiachawdwr ni."
                },
                "5": {
                    "verse_nr": "5",
                    "verse": "Er mwyn hyn y\u2019th adewais yn Creta, fel yr iawn drefnit y pethau sydd yn \u00f4l, ac y gosodit henuriaid ym mhob dinas, megis yr ordeiniais i ti:"
                },
                "6": {
                    "verse_nr": "6",
                    "verse": "Os yw neb yn ddiargyhoedd, yn \u0175r un wraig, a chanddo blant ffyddlon, heb gael y gair o fod yn afradlon, neu yn anufudd:"
                },
                "7": {
                    "verse_nr": "7",
                    "verse": "Canys rhaid i esgob fod yn ddiargyhoedd, fel goruchwyliwr Duw; nid yn gyndyn, nid yn ddicllon, nid yn wingar, nid yn drawydd, nid yn budrelwa;"
                },
                "8": {
                    "verse_nr": "8",
                    "verse": "Eithr yn lletygar, yn caru daioni, yn sobr, yn gyfiawn, yn sanctaidd, yn dymherus;"
                },
                "9": {
                    "verse_nr": "9",
                    "verse": "Yn dal yn lew y gair ffyddlon yn \u00f4l yr addysg, fel y gallo gynghori yn yr athrawiaeth iachus, ac argyhoeddi\u2019r rhai sydd yn gwrthddywedyd."
                },
                "10": {
                    "verse_nr": "10",
                    "verse": "Canys y mae llawer yn anufudd, yn ofer\u2010siaradus, ac yn dwyllwyr meddyliau, yn enwedig y rhai o\u2019r enwaediad:"
                },
                "11": {
                    "verse_nr": "11",
                    "verse": "Y rhai y mae yn rhaid cau eu safnau, y rhai sydd yn dymchwelyd tai cyfain, gan athrawiaethu\u2019r pethau ni ddylid, er mwyn budrelw."
                },
                "12": {
                    "verse_nr": "12",
                    "verse": "Un ohonynt hwy eu hunain, un o\u2019u proffwydi hwy eu hunain, a ddywedodd, Y Cretiaid sydd bob amser yn gelwyddog, drwg fwystfilod, boliau gordd\u00efog."
                },
                "13": {
                    "verse_nr": "13",
                    "verse": "Y dystiolaeth hon sydd wir. Am ba achos argyhoedda hwy yn llym, fel y byddont iach yn y ffydd;"
                },
                "14": {
                    "verse_nr": "14",
                    "verse": "Heb ddal ar chwedlau Iddewaidd, a gorchmynion dynion, yn troi oddi wrth y gwirionedd."
                },
                "15": {
                    "verse_nr": "15",
                    "verse": "Pur yn ddiau yw pob peth i\u2019r rhai pur: eithr i\u2019r rhai halogedig a\u2019r di\u2010ffydd, nid pur dim; eithr halogedig yw hyd yn oed eu meddwl a\u2019u cydwybod hwy."
                },
                "16": {
                    "verse_nr": "16",
                    "verse": "Y maent yn proffesu yr adwaenant Dduw; eithr ar weithredoedd ei wadu y maent, gan fod yn ffiaidd, ac yn anufudd, ac at bob gweithred dda yn anghymeradwy."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Eithr llefara di\u2019r pethau a weddo i athrawiaeth iachus:"
                },
                "2": {
                    "verse_nr": "2",
                    "verse": "Bod o\u2019r hynafgwyr yn sobr, yn onest, yn gymesur, yn iach yn y ffydd, yng nghariad, mewn amynedd:"
                },
                "3": {
                    "verse_nr": "3",
                    "verse": "Bod o\u2019r hynafwragedd yr un ffunud mewn ymddygiad fel y gweddai i sancteiddrwydd; nid yn enllibaidd, nid wedi ymroi i win lawer, yn rhoi athrawiaeth o ddaioni:"
                },
                "4": {
                    "verse_nr": "4",
                    "verse": "Fel y gallont wneuthur y gwragedd ieuainc yn bwyllog, i garu eu gw\u0177r, i garu eu plant,"
                },
                "5": {
                    "verse_nr": "5",
                    "verse": "Yn sobr, yn bur, yn gwarchod gartref, yn dda, yn ddarostyngedig i\u2019w gw\u0177r priod, fel na chabler gair Duw."
                },
                "6": {
                    "verse_nr": "6",
                    "verse": "Y gw\u0177r ieuainc yr un ffunud cynghora i fod yn sobr:"
                },
                "7": {
                    "verse_nr": "7",
                    "verse": "Gan dy ddangos dy hun ym mhob peth yn siampl i weithredoedd da: a dangos, mewn athrawiaeth, anllygredigaeth, gweddeidd\u2010dra, purdeb,"
                },
                "8": {
                    "verse_nr": "8",
                    "verse": "Ymadrodd iachus yr hwn ni aller beio arno; fel y byddo i\u2019r hwn sydd yn y gwrthwyneb gywilyddio, heb ganddo ddim drwg i\u2019w ddywedyd amdanoch chwi."
                },
                "9": {
                    "verse_nr": "9",
                    "verse": "Cynghora weision i fod yn ddarostyngedig i\u2019w meistriaid eu hun, ac i ryngu bodd iddynt ym mhob peth; nid yn gwrthddywedyd;"
                },
                "10": {
                    "verse_nr": "10",
                    "verse": "Nid yn darnguddio, ond yn dangos pob ffyddlondeb da; fel yr harddont athrawiaeth Duw ein Hiachawdwr ym mhob peth."
                },
                "11": {
                    "verse_nr": "11",
                    "verse": "Canys ymddangosodd gras Duw, yr hwn sydd yn dwyn iachawdwriaeth i bob dyn;"
                },
                "12": {
                    "verse_nr": "12",
                    "verse": "Gan ein dysgu ni i wadu annuwioldeb a chwantau bydol, a byw yn sobr, ac yn gyfiawn, ac yn dduwiol, yn y byd sydd yr awron;"
                },
                "13": {
                    "verse_nr": "13",
                    "verse": "Gan ddisgwyl am y gobaith gwynfydedig, ac ymddangosiad gogoniant y Duw mawr, a\u2019n Hiachawdwr Iesu Grist;"
                },
                "14": {
                    "verse_nr": "14",
                    "verse": "Yr hwn a\u2019i rhoddes ei hun drosom, i\u2019n prynu ni oddi wrth bob anwiredd, ac i\u2019n puro ni iddo ei hun yn bobl briodol, awyddus i weithredoedd da."
                },
                "15": {
                    "verse_nr": "15",
                    "verse": "Y pethau hyn llefara a chynghora, ac argyhoedda gyda phob awdurdod. Na ddiystyred neb di."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dwg ar gof iddynt fod yn ddarostyngedig i\u2019r tywysogaethau a\u2019r awdurdodau, fod yn ufudd, fod yn barod i bob gweithred dda,"
                },
                "2": {
                    "verse_nr": "2",
                    "verse": "Bod heb gablu neb, yn anymladdgar, yn dirion, gan ddangos pob addfwynder tuag at bob dyn."
                },
                "3": {
                    "verse_nr": "3",
                    "verse": "Canys yr oeddem ninnau hefyd gynt yn annoethion, yn anufudd, yn cyfeiliorni, yn gwasanaethu chwantau ac amryw felyswedd, gan fyw mewn drygioni a chenfigen, yn ddigasog, yn cas\u00e1u ein gilydd."
                },
                "4": {
                    "verse_nr": "4",
                    "verse": "Eithr pan ymddangosodd daioni a chariad Duw ein Hachubwr tuag at ddyn,"
                },
                "5": {
                    "verse_nr": "5",
                    "verse": "Nid o weithredoedd cyfiawnder y rhai a wnaethom ni, eithr yn \u00f4l ei drugaredd yr achubodd efe nyni, trwy olchiad yr adenedigaeth, ac adnewyddiad yr Ysbryd Gl\u00e2n;"
                },
                "6": {
                    "verse_nr": "6",
                    "verse": "Yr hwn a dywalltodd efe arnom ni yn helaeth, trwy Iesu Grist ein Hiachawdwr:"
                },
                "7": {
                    "verse_nr": "7",
                    "verse": "Fel, gwedi ein cyfiawnhau trwy ei ras ef, y\u2019n gwneid yn etifeddion yn \u00f4l gobaith bywyd tragwyddol."
                },
                "8": {
                    "verse_nr": "8",
                    "verse": "Gwir yw\u2019r gair, ac am y pethau hyn yr ewyllysiwn i ti fod yn daer, fel y byddo i\u2019r sawl a gredasant i Dduw ofalu ar flaenori mewn gweithredoedd da. Y pethau hyn sydd dda a buddiol i ddynion."
                },
                "9": {
                    "verse_nr": "9",
                    "verse": "Eithr gochel gwestiynau ff\u00f4l, ac achau, a chynhennau, ac ymrysonau ynghylch y ddeddf: canys anfuddiol ydynt ac ofer."
                },
                "10": {
                    "verse_nr": "10",
                    "verse": "Gochel y dyn a fyddo heretic, wedi un ac ail rybudd:"
                },
                "11": {
                    "verse_nr": "11",
                    "verse": "Gan wybod fod y cyfryw un wedi ei \u0175yrdroi, ac yn pechu, gan fod yn ei ddamnio ei hunan."
                },
                "12": {
                    "verse_nr": "12",
                    "verse": "Pan ddanfonwyf Artemas atat, neu Tychicus, bydd ddyfal i ddyfod ataf i Nicopolis: canys yno yr arfaethais aeafu."
                },
                "13": {
                    "verse_nr": "13",
                    "verse": "Hebrwng Senas y cyfreithiwr, ac Apolos yn ddiwyd; fel na byddo arnynt eisiau dim."
                },
                "14": {
                    "verse_nr": "14",
                    "verse": "A dysged yr eiddom ninnau flaenori mewn gweithredoedd da i angenrheidiau, fel na byddont yn ddiffrwyth."
                },
                "15": {
                    "verse_nr": "15",
                    "verse": "Y mae\u2019r holl rai sydd gyda mi yn dy annerch. Annerch y rhai sydd yn ein caru ni yn y ffydd. Gras fyddo gyda chwi oll. Amen. At Titus, yr esgob cyntaf a ddewiswyd ar eglwys y Cretiaid, yr ysgrifennwyd o Nicopolis ym Macedonia."
                }
            }
        }
    }
}