{
    "version": "BWM",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Baich gair yr ARGLWYDD at Israel trwy law Malachi."
                },
                "2": {
                    "verse_nr": "2",
                    "verse": "Hoffais chwi, medd yr ARGLWYDD: a chwi a ddywedwch, Ym mha beth yr hoffaist ni? Onid brawd oedd Esau i Jacob? medd yr ARGLWYDD: eto Jacob a hoffais,"
                },
                "3": {
                    "verse_nr": "3",
                    "verse": "Ac Esau a gaseais, ac a osodais ei fynyddoedd yn ddiffeithwch, a\u2019i etifeddiaeth i ddreigiau yr anialwch."
                },
                "4": {
                    "verse_nr": "4",
                    "verse": "Lle y dywed Edom, Tlodwyd ni, eto dychwelwn, ac adeiladwn yr anghyfaneddleoedd; fel hyn y dywed ARGLWYDD y lluoedd; Hwy a adeiladant, ond minnau a fwriaf i lawr; a galwant hwynt yn Ardal drygioni, a\u2019r Bobl wrth y rhai y llidiodd yr ARGLWYDD yn dragywydd."
                },
                "5": {
                    "verse_nr": "5",
                    "verse": "Eich llygaid hefyd a welant, a chwithau a ddywedwch, Mawrygir yr ARGLWYDD oddi ar derfyn Israel."
                },
                "6": {
                    "verse_nr": "6",
                    "verse": "Mab a anrhydedda ei dad, a gweinidog ei feistr: ac os ydwyf fi dad, pa le y mae fy anrhydedd? ac os ydwyf fi feistr, pa le y mae fy ofn? medd ARGLWYDD y lluoedd wrthych chwi yr offeiriaid, y rhai ydych yn dirmygu fy enw: a chwi a ddywedwch, Ym mha beth y dirmygasom dy enw di?"
                },
                "7": {
                    "verse_nr": "7",
                    "verse": "Offrymu yr ydych ar fy allor fara halogedig; a chwi a ddywedwch, Ym mha beth yr halogasom di? Am i chwi ddywedyd, Dirmygus yw bwrdd yr ARGLWYDD."
                },
                "8": {
                    "verse_nr": "8",
                    "verse": "Ac os offrymu yr ydych y dall yn aberth, onid drwg hynny? ac os offrymwch y cloff a\u2019r clwyfus, onid drwg hynny? cynnig ef yr awron i\u2019th dywysog, a fydd efe bodlon i ti? neu a dderbyn efe dy wyneb? medd ARGLWYDD y lluoedd."
                },
                "9": {
                    "verse_nr": "9",
                    "verse": "Ac yn awr gwedd\u00efwch, atolwg, gerbron DUW, fel y trugarhao wrthym: o\u2019ch llaw chwi y bu hyn: a dderbyn efe wyneb un ohonoch? medd ARGLWYDD y lluoedd."
                },
                "10": {
                    "verse_nr": "10",
                    "verse": "A phwy hefyd ohonoch a gaeai y dorau, neu a oleuai fy allor yn rhad? Nid oes gennyf fodlonrwydd ynoch chwi, medd ARGLWYDD y lluoedd, ac ni dderbyniaf offrwm o\u2019ch llaw."
                },
                "11": {
                    "verse_nr": "11",
                    "verse": "Canys o gyfodiad haul hyd ei fachludiad hefyd, mawr fydd fy enw ymysg y Cenhedloedd: ac ym mhob lle arogl-darth a offrymir i\u2019m henw, ac offrwm pur: canys mawr fydd fy enw ymhlith y Cenhedloedd, medd ARGLWYDD y lluoedd."
                },
                "12": {
                    "verse_nr": "12",
                    "verse": "Ond chwi a\u2019i halogasoch ef, pan ddywedasoch, Bwrdd yr ARGLWYDD sydd halogedig; a\u2019i ffrwyth, sef ei fwyd, sydd ddirmygus."
                },
                "13": {
                    "verse_nr": "13",
                    "verse": "Chwi hefyd a ddywedasoch, Wele, pa flinder yw! a ffroenasoch arno, medd ARGLWYDD y lluoedd; a dygasoch yr hyn a ysglyfaethwyd, a\u2019r cloff, a\u2019r clwyfus; fel hyn y dygasoch offrwm: a fyddaf fi fodlon i hynny o\u2019ch llaw chwi? medd yr ARGLWYDD."
                },
                "14": {
                    "verse_nr": "14",
                    "verse": "Ond melltigedig yw y twyllodrus, yr hwn y mae yn ei ddiadell wryw, ac a adduna ac a abertha un llygredig i\u2019r ARGLWYDD; canys Brenin mawr ydwyf fi, medd ARGLWYDD y lluoedd, a\u2019m henw sydd ofnadwy ymhlith y cenhedloedd."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ac yr awr hon, chwi offeiriaid, i chwi y mae y gorchymyn hwn."
                },
                "2": {
                    "verse_nr": "2",
                    "verse": "Oni wrandewch, ac oni ystyriwch, i roddi anrhydedd i\u2019m henw i, medd ARGLWYDD y lluoedd; yna mi a anfonaf felltith arnoch chwi, ac a felltithiaf eich bendithion chwi: ie, myfi a\u2019u melltithiais eisoes, am nad ydych yn ystyried."
                },
                "3": {
                    "verse_nr": "3",
                    "verse": "Wele fi yn llygru eich had chwi, a thaenaf dom ar eich wynebau, sef tom eich uchel wyliau; ac un a\u2019ch cymer chwi ato ef."
                },
                "4": {
                    "verse_nr": "4",
                    "verse": "Hefyd cewch wybod mai myfi a anfonais atoch y gorchymyn hwn, fel y byddai fy nghyfamod \u00e2 Lefi, medd ARGLWYDD y lluoedd."
                },
                "5": {
                    "verse_nr": "5",
                    "verse": "Fy nghyfamod ag ef oedd am fywyd a heddwch; a mi a\u2019u rhoddais hwynt iddo am yr ofn \u00e2\u2019r hwn y\u2019m hofnodd, ac yr arswydodd o flaen fy enw."
                },
                "6": {
                    "verse_nr": "6",
                    "verse": "Cyfraith gwirionedd oedd yn ei enau ef, ac anwiredd ni chafwyd yn ei wefusau: mewn hedd ac uniondeb y rhodiodd gyda mi, a llaweroedd a drodd efe oddi wrth anwiredd."
                },
                "7": {
                    "verse_nr": "7",
                    "verse": "Canys gwefusau yr offeiriad a gadwant wybodaeth, a\u2019r gyfraith a geisiant o\u2019i enau ef: oherwydd cennad ARGLWYDD y lluoedd yw efe."
                },
                "8": {
                    "verse_nr": "8",
                    "verse": "Ond chwi a giliasoch allan o\u2019r ffordd, ac a barasoch i laweroedd dramgwyddo wrth y gyfraith: llygrasoch gyfamod Lefi, medd ARGLWYDD y lluoedd."
                },
                "9": {
                    "verse_nr": "9",
                    "verse": "Am hynny minnau hefyd a\u2019ch gwneuthum chwi yn ddirmygus ac yn ddiystyr gan yr holl bobl; megis na chadwasoch fy ffyrdd i, ond bod yn derbyn wynebau yn y gyfraith."
                },
                "10": {
                    "verse_nr": "10",
                    "verse": "Onid un Tad sydd i ni oll? onid un DUW a\u2019n creodd ni? paham y gwnawn yn anffyddlon bob un yn erbyn ei frawd, gan halogi cyfamod ein tadau?"
                },
                "11": {
                    "verse_nr": "11",
                    "verse": "Jwda a wnaeth yn anffyddlon, a ffieidd-dra a wnaethpwyd yn Israel ac yn Jerwsalem: canys Jwda a halogodd sancteiddrwydd yr ARGLWYDD, yr hwn a hoffasai, ac a briododd ferch duw dieithr."
                },
                "12": {
                    "verse_nr": "12",
                    "verse": "Yr ARGLWYDD a dyr ymaith y g\u0175r a wn\u00eal hyn; yr athro a\u2019r disgybl o bebyll Jacob, ac offrymydd offrwm i ARGLWYDD y lluoedd."
                },
                "13": {
                    "verse_nr": "13",
                    "verse": "Hyn hefyd eilwaith a wnaethoch, gan orchuddio \u00e2 dagrau allor yr ARGLWYDD trwy wylofain a gweiddi; fel nad edrych efe mwyach ar yr offrwm, ac na chymer ef yn fodlon o\u2019ch llaw chwi."
                },
                "14": {
                    "verse_nr": "14",
                    "verse": "Er hynny chwi a ddywedwch, Pa herwydd? Oherwydd mai yr ARGLWYDD a fu dyst rhyngot ti a rhwng gwraig dy ieuenctid, yr hon y buost anffyddlon iddi; er ei bod yn gymar i ti, ac yn wraig dy gyfamod."
                },
                "15": {
                    "verse_nr": "15",
                    "verse": "Onid un a wnaeth efe? a\u2019r ysbryd yng ngweddill ganddo. A phaham un? I geisio had duwiol. Am hynny gwyliwch ar eich ysbryd, ac na fydded neb anffyddlon yn erbyn gwraig ei ieuenctid."
                },
                "16": {
                    "verse_nr": "16",
                    "verse": "Pan gasaech di hi, gollwng hi ymaith, medd yr ARGLWYDD, DUW Israel: canys gorchuddio y mae efe drais \u00e2\u2019i wisg, medd ARGLWYDD y lluoedd: gan hynny gwyliwch ar eich ysbryd, na fyddoch anffyddlon."
                },
                "17": {
                    "verse_nr": "17",
                    "verse": "Blinasoch yr ARGLWYDD \u00e2\u2019ch geiriau: a chwi a ddywedwch, Ym mha beth y blinasom ef? Am i chwi ddywedyd, Pob gwneuthurwr drwg sydd dda yng ngolwg yr ARGLWYDD, ac iddynt y mae efe yn fodlon; neu, Pa le y mae DUW y farn?"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wele fi yn anfon fy nghennad, ac efe a arloesa y ffordd o\u2019m blaen i: ac yn ddisymwth y daw yr ARGLWYDD, yr hwn yr ydych yn ei geisio, i\u2019w deml; sef angel y cyfamod yr hwn yr ydych yn ei chwennych: wele efe yn dyfod, medd ARGLWYDD y lluoedd."
                },
                "2": {
                    "verse_nr": "2",
                    "verse": "Ond pwy a oddef ddydd ei ddyfodiad ef? a phwy a saif pan ymddangoso efe? canys y mae efe fel t\u00e2n y toddydd, ac fel sebon y golchyddion."
                },
                "3": {
                    "verse_nr": "3",
                    "verse": "Ac efe a eistedd fel purwr a glanhawr arian: ac efe a bura feibion Lefi, ac a\u2019u coetha hwynt fel aur ac fel arian, fel y byddont yn offrymu i\u2019r ARGLWYDD offrwm mewn cyfiawnder."
                },
                "4": {
                    "verse_nr": "4",
                    "verse": "Yna y bydd melys gan yr ARGLWYDD offrwm Jwda a Jerwsalem, megis yn y dyddiau gynt, ac fel y blynyddoedd gynt."
                },
                "5": {
                    "verse_nr": "5",
                    "verse": "A mi a nes\u00e2f atoch chwi i farn; a byddaf dyst cyflym yn erbyn yr hudolion, ac yn erbyn y godinebwyr, ac yn erbyn yr anudonwyr, ac yn erbyn camatalwyr cyflog y cyflogedig, a\u2019r rhai sydd yn gorthrymu y weddw, a\u2019r amddifad, a\u2019r dieithr, ac heb fy ofni i, medd ARGLWYDD y lluoedd."
                },
                "6": {
                    "verse_nr": "6",
                    "verse": "Canys myfi yr ARGLWYDD ni\u2019m newidir; am hynny ni ddifethwyd chwi, meibion Jacob."
                },
                "7": {
                    "verse_nr": "7",
                    "verse": "Er dyddiau eich tadau y ciliasoch oddi wrth fy neddfau, ac ni chadwasoch hwynt: dychwelwch ataf fi, a mi a ddychwelaf atoch chwithau, medd ARGLWYDD y lluoedd: ond chwi a ddywedwch, Ym mha beth y dychwelwn?"
                },
                "8": {
                    "verse_nr": "8",
                    "verse": "A ysbeilia dyn DDUW? eto chwi a\u2019m hysbeiliasoch i: ond chwi a ddywedwch, Ym mha beth y\u2019th ysbeiliasom? Yn y degwm a\u2019r offrwm."
                },
                "9": {
                    "verse_nr": "9",
                    "verse": "Melltigedig ydych trwy felltith: canys chwi a\u2019m hysbeiliasoch i, sef yr holl genedl hon."
                },
                "10": {
                    "verse_nr": "10",
                    "verse": "Dygwch yr holl ddegwm i\u2019r trysordy, fel y byddo bwyd yn fy nh\u0177; a phrofwch fi yr awr hon yn hyn, medd ARGLWYDD y lluoedd, onid agoraf i chwi ffenestri y nefoedd, a thywallt i chwi fendith, fel na byddo digon o le i\u2019w derbyn."
                },
                "11": {
                    "verse_nr": "11",
                    "verse": "Myfi hefyd a argyhoeddaf er eich mwyn chwi yr ormes, ac ni ddifwyna i chwi ffrwyth y ddaear: a\u2019r winwydden yn y maes ni fwrw ei ffrwyth cyn yr amser i chwi, medd ARGLWYDD y lluoedd."
                },
                "12": {
                    "verse_nr": "12",
                    "verse": "A\u2019r holl genhedloedd a\u2019ch galwant chwi yn wynfydedig: canys byddwch yn wlad hyfryd, medd ARGLWYDD y lluoedd."
                },
                "13": {
                    "verse_nr": "13",
                    "verse": "Eich geiriau chwi a ymgryfhaodd i\u2019m herbyn, medd yr ARGLWYDD: eto chwi a ddywedwch, Pa beth a ddywedasom ni yn dy erbyn di?"
                },
                "14": {
                    "verse_nr": "14",
                    "verse": "Dywedasoch, Oferedd yw gwasanaethu DUW: a pha lesiant sydd er i ni gadw ei orchmynion ef, ac er i ni rodio yn alarus gerbron ARGLWYDD y lluoedd?"
                },
                "15": {
                    "verse_nr": "15",
                    "verse": "Ac yr awr hon yr ydym yn galw y beilchion yn wynfydedig: ie, gweithredwyr drygioni a adeiladwyd; ie, y rhai a demtiant DDUW, a waredwyd."
                },
                "16": {
                    "verse_nr": "16",
                    "verse": "Yna y rhai oedd yn ofni yr ARGLWYDD a lefarasant bob un wrth ei gymydog: a\u2019r ARGLWYDD a wrandawodd, ac a glybu; ac ysgrifennwyd llyfr coffadwriaeth ger ei fron ef i\u2019r rhai oedd yn ofni yr ARGLWYDD, ac i\u2019r rhai oedd yn meddwl am ei enw ef."
                },
                "17": {
                    "verse_nr": "17",
                    "verse": "A byddant eiddof fi, medd ARGLWYDD y lluoedd, y dydd y gwnelwyf briodoledd; arbedaf hwynt hefyd fel yr arbed g\u0175r ei fab sydd yn ei wasanaethu."
                },
                "18": {
                    "verse_nr": "18",
                    "verse": "Yna y dychwelwch, ac y gwelwch ragor rhwng y cyfiawn a\u2019r drygionus, rhwng yr hwn a wasanaetho DDUW a\u2019r hwn nis gwasanaetho ef."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Canys wele y dydd yn dyfod, yn llosgi megis ffwrn; a\u2019r holl feilchion, a holl weithredwyr anwiredd, a fyddant sofl: a\u2019r dydd sydd yn dyfod a\u2019u llysg hwynt, medd ARGLWYDD y lluoedd, fel na adawo iddynt na gwreiddyn na changen."
                },
                "2": {
                    "verse_nr": "2",
                    "verse": "Ond Haul cyfiawnder a gyfyd i chwi, y rhai ydych yn ofni fy enw, \u00e2 meddyginiaeth yn ei esgyll; a chwi a ewch allan, ac a gynyddwch megis lloi pasgedig."
                },
                "3": {
                    "verse_nr": "3",
                    "verse": "A chwi a fethrwch yr annuwiolion; canys byddant yn lludw dan wadnau eich traed chwi, yn y dydd y gwnelwyf hyn, medd ARGLWYDD y lluoedd."
                },
                "4": {
                    "verse_nr": "4",
                    "verse": "Cofiwch gyfraith Moses fy ngwas, yr hon a orchmynnais iddo ef yn Horeb i holl Israel, y deddfau a\u2019r barnedigaethau."
                },
                "5": {
                    "verse_nr": "5",
                    "verse": "Wele, mi a anfonaf i chwi Eleias y proffwyd, cyn dyfod dydd mawr ac ofnadwy yr ARGLWYDD:"
                },
                "6": {
                    "verse_nr": "6",
                    "verse": "Ac efe a dry galon y tadau at y plant, a chalon y plant at eu tadau; rhag i mi ddyfod a tharo y ddaear \u00e2 melltith. TERFYN Y PROFFWYDI"
                }
            }
        }
    }
}