{
    "version": "BWM",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Can y caniadau, eiddo Solomon."
                },
                "2": {
                    "verse_nr": "2",
                    "verse": "Cusaned fi \u00e2 chusanau ei fin: canys gwell yw dy gariad na gwin."
                },
                "3": {
                    "verse_nr": "3",
                    "verse": "Oherwydd arogl dy ennaint daionus, ennaint tywalltedig yw dy enw: am hynny y llancesau a\u2019th garant."
                },
                "4": {
                    "verse_nr": "4",
                    "verse": "Tyn fi, ni a redwn ar dy \u00f4l. Y brenin a\u2019m dug i i\u2019w ystafellau: ni a ymhyfrydwn ac a ymlawenhawn ynot; ni a gofiwn dy gariad yn fwy na gwin: y rhai uniawn sydd yn dy garu."
                },
                "5": {
                    "verse_nr": "5",
                    "verse": "Du ydwyf fi, ond hawddgar, merched Jerwsalem, fel pebyll Cedar, fel llenni Solomon."
                },
                "6": {
                    "verse_nr": "6",
                    "verse": "Nac edrychwch arnaf, am fy mod yn ddu, ac am i\u2019r haul edrych arnaf: meibion fy mam a ddigiasant wrthyf, gosodasant fi i gadw gwinllannoedd eraill; fy ngwinllan fy hun nis cedwais."
                },
                "7": {
                    "verse_nr": "7",
                    "verse": "Mynega i mi, yr hwn a hoffodd fy enaid, pa le yr wyt yn bugeilio, pa le y gwnei iddynt orwedd ganol dydd: canys paham y byddaf megis un yn troi heibio wrth ddiadellau dy gyfeillion?"
                },
                "8": {
                    "verse_nr": "8",
                    "verse": "Oni wyddost ti, y decaf o\u2019r gwragedd, dos allan rhagot ar hyd \u00f4l y praidd, a phortha dy fynnod gerllaw pebyll y bugeiliaid."
                },
                "9": {
                    "verse_nr": "9",
                    "verse": "I\u2019r meirch yng ngherbydau Pharo y\u2019th gyffelybais, fy anwylyd."
                },
                "10": {
                    "verse_nr": "10",
                    "verse": "Hardd yw dy ruddiau gan dlysau, a\u2019th wddf gan gadwyni."
                },
                "11": {
                    "verse_nr": "11",
                    "verse": "Tlysau o aur, a boglynnau o arian, a wnawn i ti."
                },
                "12": {
                    "verse_nr": "12",
                    "verse": "Tra yw y brenin ar ei fwrdd, fy nardus i a rydd ei arogl."
                },
                "13": {
                    "verse_nr": "13",
                    "verse": "Fy anwylyd sydd i mi yn bwysi myrr; rhwng fy mronnau yr erys dros nos."
                },
                "14": {
                    "verse_nr": "14",
                    "verse": "Cangen o rawn camffir yw fy anwylyd i mi, yng ngwinllannoedd Engedi."
                },
                "15": {
                    "verse_nr": "15",
                    "verse": "Wele di yn deg, fy anwylyd, wele di yn deg; y mae i ti lygaid colomennod."
                },
                "16": {
                    "verse_nr": "16",
                    "verse": "Wele di, fy anwylyd, yn deg, ac yn hawddgar; ein gwely hefyd sydd iraidd."
                },
                "17": {
                    "verse_nr": "17",
                    "verse": "Swmerau ein tai sydd gedrwydd; ein distiau sydd ffynidwydd."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rhosyn Saron, a lili y dyffrynnoedd, ydwyf fi."
                },
                "2": {
                    "verse_nr": "2",
                    "verse": "Megis lili ymysg y drain, felly y mae fy anwylyd ymysg y merched."
                },
                "3": {
                    "verse_nr": "3",
                    "verse": "Megis pren afalau ymysg prennau y coed, felly y mae fy anwylyd ymhlith y meibion: bu dda gennyf eistedd dan ei gysgod ef, a\u2019i ffrwyth oedd felys i\u2019m genau."
                },
                "4": {
                    "verse_nr": "4",
                    "verse": "Efe a\u2019m dug i\u2019r gwindy, a\u2019i faner drosof ydoedd gariad."
                },
                "5": {
                    "verse_nr": "5",
                    "verse": "Cynheliwch fi \u00e2 photelau, cysurwch fi ag afalau; canys claf ydwyf fi o gariad."
                },
                "6": {
                    "verse_nr": "6",
                    "verse": "Ei law aswy sydd dan fy mhen, a\u2019i ddeheulaw sydd yn fy nghofleidio."
                },
                "7": {
                    "verse_nr": "7",
                    "verse": "Merched Jerwsalem, tynghedaf chwi trwy iyrchod ac ewigod y maes, na chyffr\u00f4ch, ac na ddeffr\u00f4ch fy nghariad, hyd oni fynno ei hun."
                },
                "8": {
                    "verse_nr": "8",
                    "verse": "Dyma lais fy anwylyd! wele ef yn dyfod, yn neidio ar y mynyddoedd, ac yn llamu ar y bryniau."
                },
                "9": {
                    "verse_nr": "9",
                    "verse": "Tebyg yw fy anwylyd i iwrch neu lwdn hydd; wele efe yn sefyll y tu \u00f4l i\u2019n pared, yn edrych trwy y ffenestri, yn ymddangos trwy y dellt."
                },
                "10": {
                    "verse_nr": "10",
                    "verse": "Fy anwylyd a lefarodd, ac a ddywedodd wrthyf, Cyfod, fy anwylyd, a thyred di, fy mhrydferth:"
                },
                "11": {
                    "verse_nr": "11",
                    "verse": "Canys wele, y gaeaf a aeth heibio, y glaw a basiodd, ac a aeth ymaith;"
                },
                "12": {
                    "verse_nr": "12",
                    "verse": "Gwelwyd y blodau ar y ddaear, daeth amser i\u2019r adar i ganu, clywyd llais y durtur yn ein gwlad;"
                },
                "13": {
                    "verse_nr": "13",
                    "verse": "Y ffigysbren a fwriodd allan ei ffigys irion, a\u2019r gwinwydd \u00e2\u2019u hegin grawn a roddasant arogl teg. Cyfod di, fy anwylyd, a thyred di, fy mhrydferth."
                },
                "14": {
                    "verse_nr": "14",
                    "verse": "Fy ngholomen, yr hon wyt yn holltau y graig, yn lloches y grisiau, gad i mi weled dy wyneb, gad i mi glywed dy lais: canys dy lais sydd beraidd, a\u2019th olwg yn hardd."
                },
                "15": {
                    "verse_nr": "15",
                    "verse": "Deliwch i ni y llwynogod, y llwynogod bychain, y rhai a ddifwynant y gwinllannoedd: canys y mae i\u2019n gwinllannoedd egin grawnwin."
                },
                "16": {
                    "verse_nr": "16",
                    "verse": "Fy anwylyd sydd eiddof fi, a minnau yn eiddo yntau; y mae efe yn bugeilio ymysg y lili."
                },
                "17": {
                    "verse_nr": "17",
                    "verse": "Hyd oni wawrio\u2019r dydd, a chilio o\u2019r cysgodau; tro, bydd debyg, fy anwylyd, i iwrch, neu lwdn hydd ym mynyddoedd Bether."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Lliw nos yn fy ngwely y ceisiais yr hwn a hoffa fy enaid: ceisiais ef, ac nis cefais."
                },
                "2": {
                    "verse_nr": "2",
                    "verse": "Codaf yn awr, ac af o amgylch y ddinas, trwy yr heolydd a\u2019r ystrydoedd, ceisiaf yr hwn a hoffa fy enaid: ceisiais ef, ac nis cefais."
                },
                "3": {
                    "verse_nr": "3",
                    "verse": "Y gwylwyr, y rhai a aent o amgylch y ddinas, a\u2019m cawsant: gofynnais, A welsoch chwi yr hwn sydd hoff gan fy enaid?"
                },
                "4": {
                    "verse_nr": "4",
                    "verse": "Nid aethwn i nepell oddi wrthynt, hyd oni chefais yr hwn sydd hoff gan fy enaid: deliais ef, ac nis gollyngais, hyd oni ddygais ef i d\u0177 fy mam, ac i ystafell yr hon a\u2019m hymdd\u00fbg."
                },
                "5": {
                    "verse_nr": "5",
                    "verse": "Merched Jerwsalem, tynghedaf chwi trwy iyrchod ac ewigod y maes, na chyffr\u00f4ch ac na ddeffr\u00f4ch fy nghariad, hyd oni fynno ei hun."
                },
                "6": {
                    "verse_nr": "6",
                    "verse": "Pwy yw hon sydd yn dyfod i fyny o\u2019r anialwch megis colofnau mwg, wedi ei pherarogli \u00e2 myrr, ac \u00e2 thus, ac \u00e2 phob powdr yr apothecari?"
                },
                "7": {
                    "verse_nr": "7",
                    "verse": "Wele ei wely ef, sef yr eiddo Solomon; y mae trigain o gedyrn o\u2019i amgylch, sef o gedyrn Israel."
                },
                "8": {
                    "verse_nr": "8",
                    "verse": "Hwynt oll a ddaliant gleddyf, wedi eu dysgu i ryfel, pob un \u00e2\u2019i gleddyf ar ei glun, rhag ofn liw nos."
                },
                "9": {
                    "verse_nr": "9",
                    "verse": "Gwnaeth y brenin Solomon iddo gerbyd o goed Libanus."
                },
                "10": {
                    "verse_nr": "10",
                    "verse": "Ei byst ef a wnaeth efe o arian, ei lawr o aur, ei lenni o borffor; ei ganol a balmantwyd \u00e2 chariad, i ferched Jerwsalem."
                },
                "11": {
                    "verse_nr": "11",
                    "verse": "Ewch allan, merched Seion, ac edrychwch ar y brenin Solomon yn y goron \u00e2\u2019r hon y coronodd ei fam ef yn ei ddydd dyweddi ef, ac yn nydd llawenydd ei galon ef."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Wele di yn deg, fy anwylyd, wele di yn deg; dy lygaid ydynt golomennaidd rhwng dy lywethau; dy wallt sydd fel diadell o eifr, y rhai a ymddangosant o fynydd Gilead."
                },
                "2": {
                    "verse_nr": "2",
                    "verse": "Dy ddannedd sydd fel diadell o ddefaid gwastatgnaif, y rhai a ddaethant i fyny o\u2019r olchfa; y rhai oeddynt bob un yn dwyn dau oen, ac nid oedd un ynddynt yn ddiepil."
                },
                "3": {
                    "verse_nr": "3",
                    "verse": "Dy wefusau sydd fel edau ysgarlad, a\u2019th barabl yn weddus: dy arleisiau rhwng dy lywethau sydd fel darn o bomgranad."
                },
                "4": {
                    "verse_nr": "4",
                    "verse": "Dy wddf sydd fel t\u0175r Dafydd, yr hwn a adeiladwyd yn d\u0177 arfau; tarianau fil sydd yn crogi ynddo, i gyd yn estylch y cedyrn."
                },
                "5": {
                    "verse_nr": "5",
                    "verse": "Dy ddwy fron sydd fel dau lwdn iwrch o efeilliaid yn pori ymysg lili."
                },
                "6": {
                    "verse_nr": "6",
                    "verse": "Hyd oni wawrio\u2019r dydd, a chilio o\u2019r cysgodau, af i fynydd y myrr, ac i fryn y thus."
                },
                "7": {
                    "verse_nr": "7",
                    "verse": "Ti oll ydwyt deg, fy anwylyd; ac nid oes ynot frycheuyn."
                },
                "8": {
                    "verse_nr": "8",
                    "verse": "Tyred gyda mi o Libanus, fy nyweddi, gyda mi o Libanus: edrych o ben Amana, o gopa Senir a Hermon, o lochesau y llewod, o fynyddoedd y llewpardiaid."
                },
                "9": {
                    "verse_nr": "9",
                    "verse": "Dygaist fy nghalon, fy chwaer a\u2019m dyweddi; dygaist fy nghalon ag un o\u2019th lygaid, ag un gadwyn wrth dy wddf."
                },
                "10": {
                    "verse_nr": "10",
                    "verse": "Mor deg yw dy gariad, fy chwaer, a\u2019m dyweddi! pa faint gwell yw dy gariad na gwin, ac arogl dy olew na\u2019r holl beraroglau!"
                },
                "11": {
                    "verse_nr": "11",
                    "verse": "Dy wefusau, fy nyweddi, sydd yn diferu fel dil m\u00eal: y mae m\u00eal a llaeth dan dy dafod, ac arogl dy wisgoedd fel arogl Libanus."
                },
                "12": {
                    "verse_nr": "12",
                    "verse": "Gardd gae\u00ebdig yw fy chwaer, a\u2019m dyweddi: ffynnon glo\u00ebdig, ffynnon seliedig yw."
                },
                "13": {
                    "verse_nr": "13",
                    "verse": "Dy blanhigion sydd berllan o bomgranadau, a ffrwyth peraidd, camffir, a nardus;"
                },
                "14": {
                    "verse_nr": "14",
                    "verse": "Ie, nardus a saffrwn, calamus a sinamon, a phob pren thus, myrr, ac aloes, ynghyd \u00e2 phob rhagorol berlysiau:"
                },
                "15": {
                    "verse_nr": "15",
                    "verse": "Ffynnon y gerddi, ffynnon y dyfroedd byw, a ffrydiau o Libanus."
                },
                "16": {
                    "verse_nr": "16",
                    "verse": "Deffro di, ogleddwynt, a thyred, ddeheuwynt, chwyth ar fy ngardd, fel y gwasgarer ei pheraroglau: deued fy anwylyd i\u2019w ardd, a bwytaed ei ffrwyth peraidd ei hun."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Deuthum i\u2019m gardd, fy chwaer, a\u2019m dyweddi: cesglais fy myrr gyda\u2019m perarogl, bwyteais fy nil gyda\u2019m m\u00eal, yfais fy ngwin gyda\u2019m llaeth: bwytewch, gyfeillion, yfwch, ie, yfwch yn helaeth, fy rhai annwyl."
                },
                "2": {
                    "verse_nr": "2",
                    "verse": "Myfi sydd yn cysgu, a\u2019m calon yn neffro: llais fy anwylyd yw yn curo, gan ddywedyd, Fy chwaer, fy anwylyd, fy ngholomen, fy nihalog, agor i mi: canys llanwyd fy mhen \u00e2 gwlith, a\u2019m gwallt \u00e2 defnynnau y nos."
                },
                "3": {
                    "verse_nr": "3",
                    "verse": "Diosgais fy mhais; pa fodd y gwisgaf hi? golchais fy nhraed; pa fodd y diwynaf hwynt?"
                },
                "4": {
                    "verse_nr": "4",
                    "verse": "Fy anwylyd a estynnodd ei law trwy y twll; a\u2019m hymysgaroedd a gyffr\u00f4dd er ei fwyn."
                },
                "5": {
                    "verse_nr": "5",
                    "verse": "Mi a gyfodais i agori i\u2019m hanwylyd; a\u2019m dwylo a ddiferasant gan fyrr, a\u2019m bysedd gan fyrr yn diferu ar hyd hesbennau y clo."
                },
                "6": {
                    "verse_nr": "6",
                    "verse": "Agorais i\u2019m hanwylyd; ond fy anwylyd a giliasai, ac a aethai ymaith: fy enaid a lewygodd pan lefarodd: ceisiais, ac nis cefais; gelwais ef, ond ni\u2019m hatebodd."
                },
                "7": {
                    "verse_nr": "7",
                    "verse": "Y gwylwyr y rhai a aent o amgylch y ddinas, a\u2019m cawsant, a\u2019m trawsant, a\u2019m harchollasant: gwylwyr y caerau a ddygasant fy ngorchudd oddi arnaf."
                },
                "8": {
                    "verse_nr": "8",
                    "verse": "Merched Jerwsalem, gorchmynnaf i chwi, os cewch fy anwylyd, fynegi iddo fy mod yn glaf o gariad."
                },
                "9": {
                    "verse_nr": "9",
                    "verse": "Beth yw dy anwylyd rhagor anwylyd arall, y decaf o\u2019r gwragedd? beth yw dy anwylyd rhagor anwylyd arall, pan orchmynni i ni felly?"
                },
                "10": {
                    "verse_nr": "10",
                    "verse": "Fy anwylyd sydd wyn a gwridog, yn rhagori ar ddengmil."
                },
                "11": {
                    "verse_nr": "11",
                    "verse": "Ei ben fel aur coeth, ei wallt yn grych, yn ddu fel y fr\u00e2n."
                },
                "12": {
                    "verse_nr": "12",
                    "verse": "Ei lygaid fel llygaid colomennod wrth afonydd dyfroedd, wedi eu golchi \u00e2 llaeth, wedi eu gosod yn gymwys."
                },
                "13": {
                    "verse_nr": "13",
                    "verse": "Ei ruddiau fel gwely perlysiau, fel blodau peraidd: ei wefusau fel lili yn diferu myrr diferol."
                },
                "14": {
                    "verse_nr": "14",
                    "verse": "Ei ddwylo sydd fel modrwyau aur, wedi eu llenwi o beryl: ei fol fel disglair ifori wedi ei wisgo \u00e2 saffir."
                },
                "15": {
                    "verse_nr": "15",
                    "verse": "Ei goesau fel colofnau marmor wedi eu gosod ar wadnau o aur coeth: ei wynepryd fel Libanus, mor ddewisol \u00e2 chedrwydd."
                },
                "16": {
                    "verse_nr": "16",
                    "verse": "Melys odiaeth yw ei enau; ie, y mae efe oll yn hawddgar. Dyma fy anwylyd, dyma fy nghyfaill, O ferched Jerwsalem."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "I ba le yr aeth dy anwylyd, y decaf o\u2019r gwragedd? i ba le y trodd dy anwylyd? fel y ceisiom ef gyda thi."
                },
                "2": {
                    "verse_nr": "2",
                    "verse": "Fy anwylyd a aeth i waered i\u2019w ardd, i welyau y perlysiau, i ymborth yn y gerddi, ac i gasglu lili."
                },
                "3": {
                    "verse_nr": "3",
                    "verse": "Myfi wyf eiddo fy anwylyd, a\u2019m hanwylyd yn eiddof finnau, yr hwn sydd yn bugeilio ymysg y lili."
                },
                "4": {
                    "verse_nr": "4",
                    "verse": "Teg ydwyt ti, fy anwylyd, megis Tirsa, gweddus megis Jerwsalem, ofnadwy megis llu banerog."
                },
                "5": {
                    "verse_nr": "5",
                    "verse": "Tro dy lygaid oddi wrthyf, canys hwy a\u2019m gorchfygasant: dy wallt sydd fel diadell o eifr y rhai a ymddangosant o Gilead."
                },
                "6": {
                    "verse_nr": "6",
                    "verse": "Dy ddannedd sydd fel diadell o ddefaid a dd\u00e2i i fyny o\u2019r olchfa, y rhai sydd bob un yn dwyn dau oen, ac heb un yn ddiepil yn eu mysg."
                },
                "7": {
                    "verse_nr": "7",
                    "verse": "Dy arleisiau rhwng dy lywethau sydd fel darn o bomgranad."
                },
                "8": {
                    "verse_nr": "8",
                    "verse": "Y mae trigain o freninesau, ac o ordderchwragedd bedwar ugain, a llancesau heb rifedi."
                },
                "9": {
                    "verse_nr": "9",
                    "verse": "Un ydyw hi, fy ngholomen, fy nihalog; unig ei mam yw hi, dewisol yw hi gan yr hon a\u2019i hesgorodd: y merched a\u2019i gwelsant, ac a\u2019i galwasant yn ddedwydd; y breninesau a\u2019r gordderchwragedd, a hwy a\u2019i canmolasant hi."
                },
                "10": {
                    "verse_nr": "10",
                    "verse": "Pwy yw hon a welir fel y wawr, yn deg fel y lleuad, yn bur fel yr haul, yn ofnadwy fel llu banerog?"
                },
                "11": {
                    "verse_nr": "11",
                    "verse": "Euthum i waered i\u2019r ardd gnau, i edrych am ffrwythydd y dyffryn, i weled a flodeuasai y winwydden, a flodeuasai y pomgranadau."
                },
                "12": {
                    "verse_nr": "12",
                    "verse": "Heb wybod i mi y\u2019m gwnaeth fy enaid megis cerbydau Amminadib."
                },
                "13": {
                    "verse_nr": "13",
                    "verse": "Dychwel, dychwel, y Sulamees; dychwel, dychwel, fel yr edrychom arnat. Beth a welwch chwi yn y Sulamees? Megis tyrfa dau lu."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Mor deg yw dy draed mewn esgidiau, ferch pendefig! cymalau dy forddwydydd sydd fel tlysau, gwaith dwylo y cywraint."
                },
                "2": {
                    "verse_nr": "2",
                    "verse": "Dy fogail sydd fel gorflwch crwn, heb eisiau lleithder: dy fru fel twr gwenith wedi ei amgylchu \u00e2 lili."
                },
                "3": {
                    "verse_nr": "3",
                    "verse": "Dy ddwy fron megis dau lwdn iwrch o efeilliaid."
                },
                "4": {
                    "verse_nr": "4",
                    "verse": "Dy wddf fel t\u0175r o ifori; dy lygaid fel pysgodlynnoedd yn Hesbon wrth borth Beth\u2010rabbim; dy drwyn fel t\u0175r Libanus yn edrych tua Damascus."
                },
                "5": {
                    "verse_nr": "5",
                    "verse": "Dy ben sydd arnat fel Carmel, a gwallt dy ben fel porffor; y brenin sydd wedi ei rwymo yn y rhodfeydd."
                },
                "6": {
                    "verse_nr": "6",
                    "verse": "Mor deg ydwyt, ac mor hawddgar, fy nghariad, a\u2019m hyfrydwch!"
                },
                "7": {
                    "verse_nr": "7",
                    "verse": "Dy uchder yma sydd debyg i balmwydden, a\u2019th fronnau i\u2019r grawnsypiau."
                },
                "8": {
                    "verse_nr": "8",
                    "verse": "Dywedais, Dringaf i\u2019r balmwydden, ymaflaf yn ei cheinciau: ac yn awr dy fronnau fyddant megis grawn\u2010ganghennau y winwydden, ac arogl dy ffroenau megis afalau;"
                },
                "9": {
                    "verse_nr": "9",
                    "verse": "A thaflod dy enau megis y gwin gorau i\u2019m hanwylyd, yn myned i waered yn felys, ac yn peri i wefusau y rhai a fyddo yn cysgu lefaru."
                },
                "10": {
                    "verse_nr": "10",
                    "verse": "Eiddo fy anwylyd ydwyf fi, ac ataf fi y mae ei ddymuniad ef."
                },
                "11": {
                    "verse_nr": "11",
                    "verse": "Tyred, fy anwylyd, awn i\u2019r maes, a lletywn yn y pentrefi."
                },
                "12": {
                    "verse_nr": "12",
                    "verse": "Boregodwn i\u2019r gwinllannoedd; edrychwn a flodeuodd y winwydden, a agorodd egin y grawnwin, a flodeuodd y pomgranadau: yno y rhoddaf fy nghariad i ti."
                },
                "13": {
                    "verse_nr": "13",
                    "verse": "Y mandragorau a roddasant arogledd, ac wrth ein drysau y mae pob rhyw odidog ffrwythau, newydd a hen, y rhai a rois i gadw i ti, fy anwylyd."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "O na bait megis brawd i mi, yn sugno bronnau fy mam! pan y\u2019th gawn allan, cusanwn di; eto ni\u2019m dirmygid."
                },
                "2": {
                    "verse_nr": "2",
                    "verse": "Arweiniwn, a dygwn di i d\u0177 fy mam, yr hon a\u2019m dysgai: parwn i ti yfed gwin llysieuog o sugn fy mhomgranadau."
                },
                "3": {
                    "verse_nr": "3",
                    "verse": "Ei law aswy fyddai dan fy mhen, a\u2019i law ddeau a\u2019m cofleidiai."
                },
                "4": {
                    "verse_nr": "4",
                    "verse": "Tynghedaf chwi, ferched Jerwsalem, na chyffr\u00f4ch, ac na ddeffr\u00f4ch fy nghariad, hyd oni fynno ei hun."
                },
                "5": {
                    "verse_nr": "5",
                    "verse": "Pwy yw hon sydd yn dyfod i fyny o\u2019r anialwch, ac yn pwyso ar ei hanwylyd? Dan yr afallen y\u2019th gyfodais: yno y\u2019th esgorodd dy fam; yno y\u2019th esgorodd yr hon a\u2019th ymdd\u00fbg."
                },
                "6": {
                    "verse_nr": "6",
                    "verse": "Gosod fi megis s\u00eal ar dy galon, fel s\u00eal ar dy fraich: canys cariad sydd gryf fel angau; eiddigedd sydd greulon fel y bedd: ei farwor sydd farwor tanllyd, a fflam angerddol iddynt."
                },
                "7": {
                    "verse_nr": "7",
                    "verse": "Dyfroedd lawer ni allant ddiffoddi cariad, ac afonydd nis boddant: pe rhoddai \u0175r holl gyfoeth ei d\u0177 am gariad, gan ddirmygu y dirmygid hynny."
                },
                "8": {
                    "verse_nr": "8",
                    "verse": "Y mae i ni chwaer fechan, ac nid oes fronnau iddi: beth a wnawn i\u2019n chwaer y dydd y dyweder amdani?"
                },
                "9": {
                    "verse_nr": "9",
                    "verse": "Os caer yw hi, ni a adeiladwn arni balas arian; ac os drws yw hi, ni a\u2019i caewn hi ag ystyllod cedrwydd."
                },
                "10": {
                    "verse_nr": "10",
                    "verse": "Caer ydwyf fi, a\u2019m bronnau fel tyrau: yna yr oeddwn yn ei olwg ef megis wedi cael tangnefedd."
                },
                "11": {
                    "verse_nr": "11",
                    "verse": "Yr oedd gwinllan i Solomon yn Baal\u2010hamon: efe a osododd y winllan i warcheidwaid; pob un a ddygai am ei ffrwyth fil o ddarnau arian."
                },
                "12": {
                    "verse_nr": "12",
                    "verse": "Fy ngwinllan sydd ger fy mron: mil a roddir i ti, Solomon, a dau cant i\u2019r rhai a gadwant ei ffrwyth hi."
                },
                "13": {
                    "verse_nr": "13",
                    "verse": "O yr hon a drigi yn y gerddi, y cyfeillion a wrandawant ar dy lais: p\u00e2r i mi ei glywed."
                },
                "14": {
                    "verse_nr": "14",
                    "verse": "Brysia, fy anwylyd, a bydd debyg i iwrch neu lwdn hydd ar fynyddoedd y perlysiau."
                }
            }
        }
    }
}