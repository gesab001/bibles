{
    "version": "BWM",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, apostol Iesu Grist trwy ewyllys Duw, at y saint sydd yn Effesus, a\u2019r ffyddloniaid yng Nghrist Iesu:"
                },
                "2": {
                    "verse_nr": "2",
                    "verse": "Gras fyddo i chwi, a thangnefedd, oddi wrth Dduw ein Tad, a\u2019r Arglwydd Iesu Grist."
                },
                "3": {
                    "verse_nr": "3",
                    "verse": "Bendigedig fyddo Duw a Thad ein Harglwydd Iesu Grist, yr hwn a\u2019n bendithiodd ni \u00e2 phob bendith ysbrydol yn y nefolion leoedd yng Nghrist:"
                },
                "4": {
                    "verse_nr": "4",
                    "verse": "Megis yr etholodd efe ni ynddo ef cyn seiliad y byd, fel y byddem yn sanctaidd ac yn ddifeius ger ei fron ef mewn cariad:"
                },
                "5": {
                    "verse_nr": "5",
                    "verse": "Wedi iddo ein rhagluniaethu ni i fabwysiad trwy Iesu Grist iddo ei hun, yn \u00f4l bodlonrwydd ei ewyllys ef,"
                },
                "6": {
                    "verse_nr": "6",
                    "verse": "Er mawl gogoniant ei ras ef, trwy yr hwn y gwnaeth ni yn gymeradwy yn yr Anwylyd:"
                },
                "7": {
                    "verse_nr": "7",
                    "verse": "Yn yr hwn y mae i ni brynedigaeth trwy ei waed ef, sef maddeuant pechodau, yn \u00f4l cyfoeth ei ras ef;"
                },
                "8": {
                    "verse_nr": "8",
                    "verse": "Trwy yr hwn y bu efe helaeth i ni ym mhob doethineb a deall,"
                },
                "9": {
                    "verse_nr": "9",
                    "verse": "Gwedi iddo hysbysu i ni ddirgelwch ei ewyllys, yn \u00f4l ei fodlonrwydd ei hun, yr hon a arfaethasai efe ynddo ei hun:"
                },
                "10": {
                    "verse_nr": "10",
                    "verse": "Fel yng ngoruchwyliaeth cyflawnder yr amseroedd, y gallai grynhoi ynghyd yng Nghrist yr holl bethau sydd yn y nefoedd, ac ar y ddaear, ynddo ef:"
                },
                "11": {
                    "verse_nr": "11",
                    "verse": "Yn yr hwn y\u2019n dewiswyd hefyd, wedi ein rhagluniaethu yn \u00f4l arfaeth yr hwn sydd yn gweithio pob peth wrth gyngor ei ewyllys ei hun:"
                },
                "12": {
                    "verse_nr": "12",
                    "verse": "Fel y byddem ni er mawl i\u2019w ogoniant ef, y rhai o\u2019r blaen a obeithiasom yng Nghrist."
                },
                "13": {
                    "verse_nr": "13",
                    "verse": "Yn yr hwn y gobeithiasoch chwithau hefyd, wedi i chwi glywed gair y gwirionedd, efengyl eich iachawdwriaeth: yn yr hwn hefyd, wedi i chwi gredu, y\u2019ch seliwyd trwy L\u00e2n Ysbryd yr addewid;"
                },
                "14": {
                    "verse_nr": "14",
                    "verse": "Yr hwn yw ernes ein hetifeddiaeth ni, hyd bryniad y pwrcas, i fawl ei ogoniant ef."
                },
                "15": {
                    "verse_nr": "15",
                    "verse": "Oherwydd hyn minnau hefyd, wedi clywed eich ffydd yn yr Arglwydd Iesu, a\u2019ch cariad tuag ar yr holl saint,"
                },
                "16": {
                    "verse_nr": "16",
                    "verse": "Nid wyf yn peidio \u00e2 diolch drosoch, gan wneuthur coffa amdanoch yn fy ngwedd\u00efau;"
                },
                "17": {
                    "verse_nr": "17",
                    "verse": "Ar i Dduw ein Harglwydd Iesu Grist, Tad y gogoniant, roddi i chwi Ysbryd doethineb a datguddiad, trwy ei adnabod ef:"
                },
                "18": {
                    "verse_nr": "18",
                    "verse": "Wedi goleuo llygaid eich meddyliau; fel y gwypoch beth yw gobaith ei alwedigaeth ef, a pheth yw golud gogoniant ei etifeddiaeth ef yn y saint,"
                },
                "19": {
                    "verse_nr": "19",
                    "verse": "A pheth yw rhagorol fawredd ei nerth ef tuag atom ni y rhai \u0177m yn credu, yn \u00f4l gweithrediad nerth ei gadernid ef;"
                },
                "20": {
                    "verse_nr": "20",
                    "verse": "Yr hon a weithredodd efe yng Nghrist, pan ei cyfododd ef o feirw, ac a\u2019i gosododd i eistedd ar ei ddeheulaw ei hun yn y nefolion leoedd,"
                },
                "21": {
                    "verse_nr": "21",
                    "verse": "Goruwch pob tywysogaeth, ac awdurdod, a gallu, ac arglwyddiaeth, a phob enw a enwir, nid yn unig yn y byd hwn, ond hefyd yn yr hwn a ddaw:"
                },
                "22": {
                    "verse_nr": "22",
                    "verse": "Ac a ddarostyngodd bob peth dan ei draed ef, ac a\u2019i rhoddes ef yn ben uwchlaw pob peth i\u2019r eglwys,"
                },
                "23": {
                    "verse_nr": "23",
                    "verse": "Yr hon yw ei gorff ef, ei gyflawnder ef, yr hwn sydd yn cyflawni oll yn oll."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "A chwithau a fywhaodd efe, pan oeddech feirw mewn camweddau a phechodau;"
                },
                "2": {
                    "verse_nr": "2",
                    "verse": "Yn y rhai y rhodiasoch gynt yn \u00f4l helynt y byd hwn, yn \u00f4l tywysog llywodraeth yr awyr, yr ysbryd sydd yr awron yn gweithio ym mhlant anufudd\u2010dod;"
                },
                "3": {
                    "verse_nr": "3",
                    "verse": "Ymysg y rhai hefyd y bu ein hymarweddiad ni oll gynt, yn chwantau ein cnawd, gan wneuthur ewyllysiau y cnawd a\u2019r meddyliau; ac yr oeddem ni wrth naturiaeth yn blant digofaint, megis eraill."
                },
                "4": {
                    "verse_nr": "4",
                    "verse": "Eithr Duw, yr hwn sydd gyfoethog o drugaredd, oherwydd ei fawr gariad trwy yr hwn y carodd efe ni,"
                },
                "5": {
                    "verse_nr": "5",
                    "verse": "Ie, pan oeddem feirw mewn camweddau, a\u2019n cydfywhaodd ni gyda Christ, (trwy ras yr ydych yn gadwedig;)"
                },
                "6": {
                    "verse_nr": "6",
                    "verse": "Ac a\u2019n cydgyfododd, ac a\u2019n gosododd i gydeistedd yn y nefolion leoedd yng Nghrist Iesu:"
                },
                "7": {
                    "verse_nr": "7",
                    "verse": "Fel y gallai ddangos yn yr oesoedd a ddeuai, ragorol olud ei ras ef, trwy ei gymwynasgarwch i ni yng Nghrist Iesu."
                },
                "8": {
                    "verse_nr": "8",
                    "verse": "Canys trwy ras yr ydych yn gadwedig, trwy ffydd; a hynny nid ohonoch eich hunain: rhodd Duw ydyw:"
                },
                "9": {
                    "verse_nr": "9",
                    "verse": "Nid o weithredoedd, fel nad ymffrostiai neb."
                },
                "10": {
                    "verse_nr": "10",
                    "verse": "Canys ei waith ef ydym, wedi ein creu yng Nghrist Iesu i weithredoedd da, y rhai a ragddarparodd Duw, fel y rhodiem ni ynddynt."
                },
                "11": {
                    "verse_nr": "11",
                    "verse": "Am hynny cofiwch, a chwi gynt yn Genhedloedd yn y cnawd, y rhai a elwid yn ddienwaediad, gan yr hyn a elwir enwaediad o waith llaw yn y cnawd;"
                },
                "12": {
                    "verse_nr": "12",
                    "verse": "Eich bod chwi y pryd hwnnw heb Grist, wedi eich dieithrio oddi wrth wladwriaeth Israel, ac yn estroniaid oddi wrth amodau\u2019r addewid, heb obaith gennych, ac heb Dduw yn y byd:"
                },
                "13": {
                    "verse_nr": "13",
                    "verse": "Eithr yr awron yng Nghrist Iesu, chwychwi, y rhai oeddech gynt ymhell, a wnaethpwyd yn agos trwy waed Crist."
                },
                "14": {
                    "verse_nr": "14",
                    "verse": "Canys efe yw ein tangnefedd ni, yr hwn a wnaeth y ddau yn un, ac a ddatododd ganolfur y gwahaniaeth rhyngom ni:"
                },
                "15": {
                    "verse_nr": "15",
                    "verse": "Ac a ddirymodd trwy ei gnawd ei hun y gelyniaeth, sef deddf y gorchmynion mewn ordeiniadau, fel y creai\u2019r ddau ynddo\u2019i hun yn un dyn newydd, gan wneuthur heddwch;"
                },
                "16": {
                    "verse_nr": "16",
                    "verse": "Ac fel y cymodai\u2019r ddau \u00e2 Duw yn un corff trwy\u2019r groes, wedi lladd y gelyniaeth trwyddi hi."
                },
                "17": {
                    "verse_nr": "17",
                    "verse": "Ac efe a ddaeth, ac a bregethodd dangnefedd i chwi\u2019r rhai pell, ac i\u2019r rhai agos."
                },
                "18": {
                    "verse_nr": "18",
                    "verse": "Oblegid trwyddo ef y mae i ni ein dau ddyfodfa mewn un Ysbryd at y Tad."
                },
                "19": {
                    "verse_nr": "19",
                    "verse": "Weithian gan hynny nid ydych chwi mwyach yn ddieithriaid a dyfodiaid, ond yn gyd\u2010ddinasyddion \u00e2\u2019r saint, ac yn deulu Duw;"
                },
                "20": {
                    "verse_nr": "20",
                    "verse": "Wedi eich goruwchadeiladu ar sail yr apostolion a\u2019r proffwydi, ac Iesu Grist ei hun yn benconglfaen;"
                },
                "21": {
                    "verse_nr": "21",
                    "verse": "Yn yr hwn y mae\u2019r holl adeilad wedi ei chymwys gydgysylltu, yn cynyddu\u2019n deml sanctaidd yn yr Arglwydd:"
                },
                "22": {
                    "verse_nr": "22",
                    "verse": "Yn yr hwn y\u2019ch cydadeiladwyd chwithau yn breswylfod i Dduw trwy\u2019r Ysbryd."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Er mwyn hyn, myfi Paul, carcharor Iesu Grist trosoch chwi\u2019r Cenhedloedd;"
                },
                "2": {
                    "verse_nr": "2",
                    "verse": "Os clywsoch am oruchwyliaeth gras Duw, yr hon a roddwyd i mi tuag atoch chwi:"
                },
                "3": {
                    "verse_nr": "3",
                    "verse": "Mai trwy ddatguddiad yr hysbysodd efe i mi y dirgelwch, (megis yr ysgrifennais o\u2019r blaen ar ychydig eiriau,"
                },
                "4": {
                    "verse_nr": "4",
                    "verse": "Wrth yr hyn y gellwch, pan ddarllenoch, wybod fy neall i yn nirgelwch Crist,)"
                },
                "5": {
                    "verse_nr": "5",
                    "verse": "Yr hwn yn oesoedd eraill nid eglurwyd i feibion dynion, fel y mae yr awron wedi ei ddatguddio i\u2019w sanctaidd apostolion a\u2019i broffwydi trwy\u2019r Ysbryd;"
                },
                "6": {
                    "verse_nr": "6",
                    "verse": "Y byddai\u2019r Cenhedloedd yn gyd\u2010etifeddion, ac yn gyd\u2010gorff, ac yn gyd\u2010gyfranogion o\u2019i addewid ef yng Nghrist, trwy\u2019r efengyl:"
                },
                "7": {
                    "verse_nr": "7",
                    "verse": "I\u2019r hon y\u2019m gwnaed i yn weinidog, yn \u00f4l rhodd gras Duw yr hwn a roddwyd i mi, yn \u00f4l grymus weithrediad ei allu ef."
                },
                "8": {
                    "verse_nr": "8",
                    "verse": "I mi, y llai na\u2019r lleiaf o\u2019r holl saint, y rhoddwyd y gras hwn, i efengylu ymysg y Cenhedloedd anchwiliadwy olud Crist;"
                },
                "9": {
                    "verse_nr": "9",
                    "verse": "Ac i egluro i bawb beth yw cymdeithas y dirgelwch, yr hwn oedd guddiedig o ddechreuad y byd yn Nuw, yr hwn a greodd bob peth trwy Iesu Grist:"
                },
                "10": {
                    "verse_nr": "10",
                    "verse": "Fel y byddai yr awron yn hysbys i\u2019r tywysogaethau ac i\u2019r awdurdodau yn y nefolion leoedd, trwy\u2019r eglwys, fawr amryw ddoethineb Duw,"
                },
                "11": {
                    "verse_nr": "11",
                    "verse": "Yn \u00f4l yr arfaeth dragwyddol yr hon a wnaeth efe yng Nghrist Iesu ein Harglwydd ni:"
                },
                "12": {
                    "verse_nr": "12",
                    "verse": "Yn yr hwn y mae i ni hyfdra, a dyfodfa mewn hyder, trwy ei ffydd ef."
                },
                "13": {
                    "verse_nr": "13",
                    "verse": "Oherwydd paham yr wyf yn dymuno na lwfrhaoch oblegid fy mlinderau i drosoch, yr hyn yw eich gogoniant chwi."
                },
                "14": {
                    "verse_nr": "14",
                    "verse": "Oherwydd hyn yr wyf yn plygu fy ngliniau at Dad ein Harglwydd Iesu Grist,"
                },
                "15": {
                    "verse_nr": "15",
                    "verse": "O\u2019r hwn yr enwir yr holl deulu yn y nefoedd ac ar y ddaear,"
                },
                "16": {
                    "verse_nr": "16",
                    "verse": "Ar roddi ohono ef i chwi, yn \u00f4l cyfoeth ei ogoniant, fod wedi ymgadarnhau mewn nerth, trwy ei Ysbryd ef, yn y dyn oddi mewn;"
                },
                "17": {
                    "verse_nr": "17",
                    "verse": "Ar fod Crist yn trigo trwy ffydd yn eich calonnau chwi;"
                },
                "18": {
                    "verse_nr": "18",
                    "verse": "Fel y galloch, wedi eich gwreiddio a\u2019ch seilio mewn cariad, amgyffred gyda\u2019r holl saint, beth yw\u2019r lled, a\u2019r hyd, a\u2019r dyfnder, a\u2019r uchder;"
                },
                "19": {
                    "verse_nr": "19",
                    "verse": "A gwybod cariad Crist, yr hwn sydd uwchlaw gwybodaeth, fel y\u2019ch cyflawner \u00e2 holl gyflawnder Duw."
                },
                "20": {
                    "verse_nr": "20",
                    "verse": "Ond i\u2019r hwn a ddichon wneuthur yn dra rhagorol, y tu hwnt i bob peth yr ydym ni yn eu dymuno, neu yn eu meddwl, yn \u00f4l y nerth sydd yn gweithredu ynom ni,"
                },
                "21": {
                    "verse_nr": "21",
                    "verse": "Iddo ef y byddo\u2019r gogoniant yn yr eglwys trwy Grist Iesu, dros yr holl genedlaethau, hyd yn oes oesoedd. Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Deisyf gan hynny arnoch yr wyf fi, y carcharor yn yr Arglwydd, ar rodio ohonoch yn addas i\u2019r alwedigaeth y\u2019ch galwyd iddi,"
                },
                "2": {
                    "verse_nr": "2",
                    "verse": "Gyda phob gostyngeiddrwydd ac addfwynder, ynghyd \u00e2 hirymaros, gan oddef eich gilydd mewn cariad;"
                },
                "3": {
                    "verse_nr": "3",
                    "verse": "Gan fod yn ddyfal i gadw undeb yr Ysbryd yng nghwlwm tangnefedd."
                },
                "4": {
                    "verse_nr": "4",
                    "verse": "Un corff sydd, ac un Ysbryd, megis ag y\u2019ch galwyd yn un gobaith eich galwedigaeth;"
                },
                "5": {
                    "verse_nr": "5",
                    "verse": "Un Arglwydd, un ffydd, un bedydd,"
                },
                "6": {
                    "verse_nr": "6",
                    "verse": "Un Duw a Thad oll, yr hwn sydd goruwch oll, a thrwy oll, ac ynoch oll."
                },
                "7": {
                    "verse_nr": "7",
                    "verse": "Eithr i bob un ohonom y rhoed gras, yn \u00f4l mesur dawn Crist."
                },
                "8": {
                    "verse_nr": "8",
                    "verse": "Oherwydd paham y mae efe yn dywedyd, Pan ddyrchafodd i\u2019r uchelder, efe a gaethiwodd gaethiwed, ac a roddes roddion i ddynion."
                },
                "9": {
                    "verse_nr": "9",
                    "verse": "(Eithr efe a ddyrchafodd, beth yw ond darfod iddo hefyd ddisgyn yn gyntaf i barthau isaf y ddaear?"
                },
                "10": {
                    "verse_nr": "10",
                    "verse": "Yr hwn a ddisgynnodd, yw\u2019r hwn hefyd a esgynnodd goruwch yr holl nefoedd, fel y cyflawnai bob peth.)"
                },
                "11": {
                    "verse_nr": "11",
                    "verse": "Ac efe a roddes rai yn apostolion, a rhai yn broffwydi, a rhai yn efengylwyr, a rhai yn fugeiliaid ac yn athrawon;"
                },
                "12": {
                    "verse_nr": "12",
                    "verse": "I berffeithio\u2019r saint, i waith y weinidogaeth, i adeilad corff Crist:"
                },
                "13": {
                    "verse_nr": "13",
                    "verse": "Hyd onid ymgyfarfyddom oll yn undeb ffydd, a gwybodaeth Mab Duw, yn \u0175r perffaith, at fesur oedran cyflawnder Crist:"
                },
                "14": {
                    "verse_nr": "14",
                    "verse": "Fel na byddom mwyach yn blantos, yn bwhwman, ac yn ein cylcharwain \u00e2 phob awel dysgeidiaeth, trwy hoced dynion, trwy gyfrwystra i gynllwyn i dwyllo:"
                },
                "15": {
                    "verse_nr": "15",
                    "verse": "Eithr, gan fod yn gywir mewn cariad, cynyddu ohonom iddo ef ym mhob peth, yr hwn yw\u2019r pen, sef Crist:"
                },
                "16": {
                    "verse_nr": "16",
                    "verse": "O\u2019r hwn y mae\u2019r holl gorff wedi ei gydymgynnull a\u2019i gydgysylltu, trwy bob cymal cynhaliaeth, yn \u00f4l y nerthol weithrediad ym mesur pob rhan, yn gwneuthur cynnydd y corff, i\u2019w adeiladu ei hun mewn cariad."
                },
                "17": {
                    "verse_nr": "17",
                    "verse": "Hyn gan hynny yr wyf yn ei ddywedyd, ac yn ei dystiolaethu yn yr Arglwydd, na rodioch chwi mwyach fel y mae\u2019r Cenhedloedd eraill yn rhodio, yn oferedd eu meddwl,"
                },
                "18": {
                    "verse_nr": "18",
                    "verse": "Wedi tywyllu eu deall, wedi ymddieithrio oddi wrth fuchedd Dduw, trwy\u2019r anwybodaeth sydd ynddynt, trwy ddallineb eu calon:"
                },
                "19": {
                    "verse_nr": "19",
                    "verse": "Y rhai wedi diddarbodi, a ymroesant i drythyllwch, i wneuthur pob aflendid yn unchwant."
                },
                "20": {
                    "verse_nr": "20",
                    "verse": "Eithr chwychwi, nid felly y dysgasoch Grist;"
                },
                "21": {
                    "verse_nr": "21",
                    "verse": "Os bu i chwi ei glywed ef, ac os dysgwyd chwi ynddo, megis y mae\u2019r gwirionedd yn yr Iesu:"
                },
                "22": {
                    "verse_nr": "22",
                    "verse": "Dodi ohonoch heibio, o ran yr ymarweddiad cyntaf, yr hen ddyn, yr hwn sydd lygredig yn \u00f4l y chwantau twyllodrus;"
                },
                "23": {
                    "verse_nr": "23",
                    "verse": "Ac ymadnewyddu yn ysbryd eich meddwl;"
                },
                "24": {
                    "verse_nr": "24",
                    "verse": "A gwisgo\u2019r dyn newydd, yr hwn yn \u00f4l Duw a grewyd mewn cyfiawnder a gwir sancteiddrwydd."
                },
                "25": {
                    "verse_nr": "25",
                    "verse": "Oherwydd paham, gan fwrw ymaith gelwydd, dywedwch y gwir bob un wrth ei gymydog: oblegid aelodau ydym i\u2019n gilydd."
                },
                "26": {
                    "verse_nr": "26",
                    "verse": "Digiwch, ac na phechwch: na fachluded yr haul ar eich digofaint chwi:"
                },
                "27": {
                    "verse_nr": "27",
                    "verse": "Ac na roddwch le i ddiafol."
                },
                "28": {
                    "verse_nr": "28",
                    "verse": "Yr hwn a ladrataodd, na ladrated mwyach: eithr yn hytrach cymered boen, gan weithio \u00e2\u2019i ddwylo yr hyn sydd dda; fel y byddo ganddo beth i\u2019w gyfrannu i\u2019r hwn y mae angen arno."
                },
                "29": {
                    "verse_nr": "29",
                    "verse": "Na ddeued un ymadrodd llygredig allan o\u2019ch genau chwi, ond y cyfryw un ag a fyddo da i adeiladu yn fuddiol, fel y paro ras i\u2019r gwrandawyr."
                },
                "30": {
                    "verse_nr": "30",
                    "verse": "Ac na thristewch L\u00e2n Ysbryd Duw, trwy\u2019r hwn y\u2019ch seliwyd hyd ddydd prynedigaeth."
                },
                "31": {
                    "verse_nr": "31",
                    "verse": "Tynner ymaith oddi wrthych bob chwerwedd, a llid, a dig, a llefain, a chabledd, gyda phob drygioni:"
                },
                "32": {
                    "verse_nr": "32",
                    "verse": "A byddwch gymwynasgar i\u2019ch gilydd, yn dosturiol, yn maddau i\u2019ch gilydd, megis y maddeuodd Duw er mwyn Crist i chwithau."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Byddwch gan hynny ddilynwyr Duw, fel plant annwyl;"
                },
                "2": {
                    "verse_nr": "2",
                    "verse": "A rhodiwch mewn cariad, megis y carodd Crist ninnau, ac a\u2019i rhoddodd ei hun drosom ni, yn offrwm ac yn aberth i Dduw o arogl peraidd."
                },
                "3": {
                    "verse_nr": "3",
                    "verse": "Eithr godineb, a phob aflendid, neu gybydd\u2010dra, nac enwer chwaith yn eich plith, megis y gweddai i saint;"
                },
                "4": {
                    "verse_nr": "4",
                    "verse": "Na serthedd, nac ymadrodd ff\u00f4l, na choeg ddigrifwch, pethau nid ydynt weddus: eithr yn hytrach rhoddi diolch."
                },
                "5": {
                    "verse_nr": "5",
                    "verse": "Canys yr ydych chwi yn gwybod hyn, am bob puteiniwr, neu aflan, neu gybydd, yr hwn sydd ddelw\u2010addolwr, nad oes iddynt etifeddiaeth yn nheyrnas Crist a Duw."
                },
                "6": {
                    "verse_nr": "6",
                    "verse": "Na thwylled neb chwi \u00e2 geiriau ofer: canys oblegid y pethau hyn y mae digofaint Duw yn dyfod ar blant yr anufudd\u2010dod."
                },
                "7": {
                    "verse_nr": "7",
                    "verse": "Na fyddwch gan hynny gyfranogion \u00e2 hwynt."
                },
                "8": {
                    "verse_nr": "8",
                    "verse": "Canys yr oeddech chwi gynt yn dywyllwch, ond yr awron goleuni ydych yn yr Arglwydd: rhodiwch fel plant y goleuni;"
                },
                "9": {
                    "verse_nr": "9",
                    "verse": "(Canys ffrwyth yr Ysbryd sydd ym mhob daioni, a chyfiawnder, a gwirionedd;)"
                },
                "10": {
                    "verse_nr": "10",
                    "verse": "Gan brofi beth sydd gymeradwy gan yr Arglwydd."
                },
                "11": {
                    "verse_nr": "11",
                    "verse": "Ac na fydded i chwi gydgyfeillach \u00e2 gweithredoedd anffrwythlon y tywyllwch, eithr yn hytrach argyhoeddwch hwynt."
                },
                "12": {
                    "verse_nr": "12",
                    "verse": "Canys brwnt yw adrodd y pethau a wneir ganddynt hwy yn ddirgel."
                },
                "13": {
                    "verse_nr": "13",
                    "verse": "Eithr pob peth, wedi yr argyhoedder, a eglurir gan y goleuni: canys beth bynnag sydd yn egluro, goleuni yw."
                },
                "14": {
                    "verse_nr": "14",
                    "verse": "Oherwydd paham y mae efe yn dywedyd, Deffro di yr hwn wyt yn cysgu, a chyfod oddi wrth y meirw; a Christ a oleua i ti."
                },
                "15": {
                    "verse_nr": "15",
                    "verse": "Gwelwch gan hynny pa fodd y rhodioch yn ddiesgeulus, nid fel annoethion, ond fel doethion;"
                },
                "16": {
                    "verse_nr": "16",
                    "verse": "Gan brynu\u2019r amser, oblegid y dyddiau sydd ddrwg."
                },
                "17": {
                    "verse_nr": "17",
                    "verse": "Am hynny na fyddwch annoethion, eithr yn deall beth yw ewyllys yr Arglwydd."
                },
                "18": {
                    "verse_nr": "18",
                    "verse": "Ac na feddwer chwi gan win, yn yr hyn y mae gormodedd; eithr llanwer chwi \u00e2\u2019r Ysbryd;"
                },
                "19": {
                    "verse_nr": "19",
                    "verse": "Gan lefaru wrth eich gilydd mewn salmau, a hymnau, ac odlau ysbrydol; gan ganu a phyncio yn eich calon i\u2019r Arglwydd;"
                },
                "20": {
                    "verse_nr": "20",
                    "verse": "Gan ddiolch yn wastad i Dduw a\u2019r Tad am bob peth, yn enw ein Harglwydd Iesu Grist;"
                },
                "21": {
                    "verse_nr": "21",
                    "verse": "Gan ymddarostwng i\u2019ch gilydd yn ofn Duw."
                },
                "22": {
                    "verse_nr": "22",
                    "verse": "Y gwragedd, ymostyngwch i\u2019ch gw\u0177r priod, megis i\u2019r Arglwydd."
                },
                "23": {
                    "verse_nr": "23",
                    "verse": "Oblegid y g\u0175r yw pen y wraig, megis ag y mae Crist yn ben i\u2018r eglwys; ac efe yw Iachawdwr y corff."
                },
                "24": {
                    "verse_nr": "24",
                    "verse": "Ond fel y mae\u2019r eglwys yn ddarostyngedig i Grist, felly hefyd bydded y gwragedd i\u2019w gw\u0177r priod ym mhob peth."
                },
                "25": {
                    "verse_nr": "25",
                    "verse": "Y gw\u0177r, cerwch eich gwragedd, megis ag y carodd Crist yr eglwys, ac a\u2019i rhoddes ei hun drosti;"
                },
                "26": {
                    "verse_nr": "26",
                    "verse": "Fel y sancteiddiai efe hi, a\u2019i glanhau \u00e2\u2019r olchfa ddwfr trwy y gair;"
                },
                "27": {
                    "verse_nr": "27",
                    "verse": "Fel y gosodai efe hi yn ogoneddus iddo ei hun, yn eglwys heb arni na brycheuyn na chrychni, na dim o\u2019r cyfryw; ond fel y byddai yn sanctaidd ac yn ddifeius."
                },
                "28": {
                    "verse_nr": "28",
                    "verse": "Felly y dylai\u2019r gw\u0177r garu eu gwragedd, megis eu cyrff eu hunain. Yr hwn a garo ei wraig, sydd yn ei garu ei hun."
                },
                "29": {
                    "verse_nr": "29",
                    "verse": "Canys ni chasaodd neb erioed ei gnawd ei hun; eithr ei fagu a\u2019i feithrin y mae, megis ag y mae\u2019r Arglwydd am yr eglwys:"
                },
                "30": {
                    "verse_nr": "30",
                    "verse": "Oblegid aelodau ydym o\u2019i gorff ef, o\u2019i gnawd ef, ac o\u2019i esgyrn ef."
                },
                "31": {
                    "verse_nr": "31",
                    "verse": "Am hynny y gad dyn ei dad a\u2019i fam, ac y gl\u0177n wrth ei wraig, a hwy a fyddant ill dau yn un cnawd."
                },
                "32": {
                    "verse_nr": "32",
                    "verse": "Y dirgelwch hwn sydd fawr: eithr am Grist ac am yr eglwys yr wyf fi yn dywedyd."
                },
                "33": {
                    "verse_nr": "33",
                    "verse": "Ond chwithau hefyd cymain un, felly cared pob un ohonoch ei wraig, fel ef ei hunan; a\u2019r wraig edryched ar iddi berchi ei g\u0175r."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Y plant, ufuddhewch i\u2019ch rhieni yn yr Arglwydd: canys hyn sydd gyfiawn."
                },
                "2": {
                    "verse_nr": "2",
                    "verse": "Anrhydedda dy dad a\u2019th fam, (yr hwn yw\u2019r gorchymyn cyntaf mewn addewid;)"
                },
                "3": {
                    "verse_nr": "3",
                    "verse": "Fel y byddo yn dda i ti, ac fel y byddech hir\u2010hoedlog ar y ddaear."
                },
                "4": {
                    "verse_nr": "4",
                    "verse": "A chwithau dadau, na yrrwch eich plant i ddigio; ond maethwch hwynt yn addysg ac athrawiaeth yr Arglwydd."
                },
                "5": {
                    "verse_nr": "5",
                    "verse": "Y gweision, ufuddhewch i\u2019r rhai sydd arglwyddi i chwi yn \u00f4l y cnawd, gydag ofn a dychryn, yn symlrwydd eich calon, megis i Grist;"
                },
                "6": {
                    "verse_nr": "6",
                    "verse": "Nid \u00e2 golwg\u2010wasanaeth, fel bodlonwyr dynion, ond fel gweision Crist, yn gwneuthur ewyllys Duw o\u2019r galon;"
                },
                "7": {
                    "verse_nr": "7",
                    "verse": "Trwy ewyllys da yn gwneuthur gwasanaeth, megis i\u2019r Arglwydd, ac nid i ddynion:"
                },
                "8": {
                    "verse_nr": "8",
                    "verse": "Gan wybod mai pa ddaioni bynnag a wnelo pob un, hynny a dderbyn efe gan yr Arglwydd, pa un bynnag ai caeth ai rhydd fyddo."
                },
                "9": {
                    "verse_nr": "9",
                    "verse": "A chwithau feistriaid, gwnewch yr un pethau tuag atynt hwy, gan roddi bygwth heibio: gan wybod fod eich Arglwydd chwi a hwythau yn y nefoedd; ac nid oes derbyn wyneb gydag ef."
                },
                "10": {
                    "verse_nr": "10",
                    "verse": "Heblaw hyn, fy mrodyr, ymnerthwch yn yr Arglwydd, ac yng nghadernid ei allu ef."
                },
                "11": {
                    "verse_nr": "11",
                    "verse": "Gwisgwch holl arfogaeth Duw, fel y galloch sefyll yn erbyn cynllwynion diafol."
                },
                "12": {
                    "verse_nr": "12",
                    "verse": "Oblegid nid yw ein hymdrech ni yn erbyn gwaed a chnawd, ond yn erbyn tywysogaethau, yn erbyn awdurdodau, yn erbyn bydol lywiawdwyr tywyllwch y byd hwn, yn erbyn drygau ysbrydol yn y nefolion leoedd."
                },
                "13": {
                    "verse_nr": "13",
                    "verse": "Am hynny cymerwch atoch holl arfogaeth Duw, fel y galloch wrthsefyll yn y dydd drwg; ac wedi gorffen pob peth, sefyll."
                },
                "14": {
                    "verse_nr": "14",
                    "verse": "Sefwch gan hynny, wedi amgylchwregysu eich lwynau \u00e2 gwirionedd, a gwisgo dwyfronneg cyfiawnder;"
                },
                "15": {
                    "verse_nr": "15",
                    "verse": "A gwisgo am eich traed esgidiau paratoad efengyl tangnefedd:"
                },
                "16": {
                    "verse_nr": "16",
                    "verse": "Uwchlaw pob dim, wedi cymryd tarian y ffydd, \u00e2\u2019r hon y gellwch ddiffoddi holl bicellau tanllyd y fall."
                },
                "17": {
                    "verse_nr": "17",
                    "verse": "Cymerwch hefyd helm yr iachawdwriaeth, a chleddyf yr Ysbryd, yr hwn yw gair Duw:"
                },
                "18": {
                    "verse_nr": "18",
                    "verse": "Gan wedd\u00efo bob amser \u00e2 phob rhyw weddi a deisyfiad yn yr Ysbryd, a bod yn wyliadwrus at hyn yma, trwy bob dyfalbara, a deisyfiad dros yr holl saint;"
                },
                "19": {
                    "verse_nr": "19",
                    "verse": "A throsof finnau, fel y rhodder i mi ymadrodd, trwy agoryd fy ngenau yn hy, i hysbysu dirgelwch yr efengyl;"
                },
                "20": {
                    "verse_nr": "20",
                    "verse": "Dros yr hon yr wyf yn gennad mewn cadwyn: fel y traethwyf yn hy amdani, fel y perthyn imi draethu."
                },
                "21": {
                    "verse_nr": "21",
                    "verse": "Ond fel y gwypoch chwithau hefyd fy helynt, beth yr wyf yn ei wneuthur, Tychicus, y brawd annwyl a\u2019r gweinidog ffyddlon yn yr Arglwydd, a hysbysa i chwi bob peth:"
                },
                "22": {
                    "verse_nr": "22",
                    "verse": "Yr hwn a anfonais atoch er mwyn hyn yma; fel y caech wybod ein helynt ni, ac fel y diddanai efe eich calonnau chwi."
                },
                "23": {
                    "verse_nr": "23",
                    "verse": "Tangnefedd i\u2019r brodyr, a chariad gyda ffydd, oddi wrth Dduw Dad, a\u2019r Arglwydd Iesu Grist."
                },
                "24": {
                    "verse_nr": "24",
                    "verse": "Gras fyddo gyda phawb sydd yn caru ein Harglwydd Iesu Grist mewn purdeb. Amen. At yr Effesiaid yr ysgrifennwyd o Rufain, gyda Thychicus."
                }
            }
        }
    }
}