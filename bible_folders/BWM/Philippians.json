{
    "version": "BWM",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul a Thimotheus, gweision Iesu Grist, at yr holl saint yng Nghrist Iesu y rhai sydd yn Philipi, gyda\u2019r esgobion a\u2019r diaconiaid:"
                },
                "2": {
                    "verse_nr": "2",
                    "verse": "Gras i chwi, a thangnefedd, oddi wrth Dduw ein Tad ni, a\u2019r Arglwydd Iesu Grist."
                },
                "3": {
                    "verse_nr": "3",
                    "verse": "I\u2019m Duw yr ydwyf yn diolch ym mhob coffa amdanoch,"
                },
                "4": {
                    "verse_nr": "4",
                    "verse": "Bob amser ym mhob deisyfiad o\u2019r eiddof drosoch chwi oll, gan wneuthur fy neisyfiad gyda llawenydd,"
                },
                "5": {
                    "verse_nr": "5",
                    "verse": "Oblegid eich cymdeithas chwi yn yr efengyl, o\u2019r dydd cyntaf hyd yr awr hon;"
                },
                "6": {
                    "verse_nr": "6",
                    "verse": "Gan fod yn hyderus yn hyn, y bydd i\u2019r hwn a ddechreuodd ynoch waith da, ei orffen hyd ddydd Iesu Grist:"
                },
                "7": {
                    "verse_nr": "7",
                    "verse": "Megis y mae\u2019n iawn i mi synied hyn amdanoch oll, am eich bod gennyf yn fy nghalon, yn gymaint \u00e2\u2019ch bod chwi oll, yn gystal yn fy rhwymau, ag yn fy amddiffyn a chadarnhad yr efengyl, yn gyfranogion \u00e2 mi o ras."
                },
                "8": {
                    "verse_nr": "8",
                    "verse": "Canys Duw sydd dyst i mi, mor hiraethus wyf amdanoch oll yn ymysgaroedd Iesu Grist."
                },
                "9": {
                    "verse_nr": "9",
                    "verse": "A hyn yr wyf yn ei wedd\u00efo, ar amlhau o\u2019ch cariad chwi eto fwyfwy mewn gwybodaeth a phob synnwyr;"
                },
                "10": {
                    "verse_nr": "10",
                    "verse": "Fel y profoch y pethau sydd \u00e2 gwahaniaeth rhyngddynt; fel y byddoch bur a didramgwydd hyd ddydd Crist;"
                },
                "11": {
                    "verse_nr": "11",
                    "verse": "Wedi eich cyflawni \u00e2 ffrwythau cyfiawnder, y rhai sydd trwy Iesu Grist, er gogoniant a moliant i Dduw."
                },
                "12": {
                    "verse_nr": "12",
                    "verse": "Ac mi a ewyllysiwn i chwi wybod, frodyr, am y pethau a ddigwyddodd i mi, ddyfod ohonynt yn hytrach er llwyddiant i\u2019r efengyl;"
                },
                "13": {
                    "verse_nr": "13",
                    "verse": "Yn gymaint \u00e2 bod fy rhwymau i yng Nghrist yn eglur yn yr holl lys, ac ym mhob lle arall;"
                },
                "14": {
                    "verse_nr": "14",
                    "verse": "Ac i lawer o\u2019r brodyr yn yr Arglwydd fyned yn hyderus wrth fy rhwymau i, a bod yn hyach o lawer i draethu\u2019r gair yn ddi\u2010ofn."
                },
                "15": {
                    "verse_nr": "15",
                    "verse": "Y mae rhai yn wir yn pregethu Crist trwy genfigen ac ymryson; a rhai hefyd o ewyllys da."
                },
                "16": {
                    "verse_nr": "16",
                    "verse": "Y naill sydd yn pregethu Crist o gynnen, nid yn bur, gan feddwl dwyn mwy o flinder i\u2019m rhwymau i:"
                },
                "17": {
                    "verse_nr": "17",
                    "verse": "A\u2019r lleill o gariad, gan wybod mai er amddiffyn yr efengyl y\u2019m gosodwyd."
                },
                "18": {
                    "verse_nr": "18",
                    "verse": "Beth er hynny? eto ym mhob modd, pa un bynnag ai mewn rhith, ai mewn gwirionedd, yr ydys yn pregethu Crist: ac yn hyn yr ydwyf fi yn llawen, ie, a llawen fyddaf."
                },
                "19": {
                    "verse_nr": "19",
                    "verse": "Canys mi a wn y digwydd hyn i mi er iachawdwriaeth, trwy eich gweddi chwi, a chynhorthwy Ysbryd Iesu Grist,"
                },
                "20": {
                    "verse_nr": "20",
                    "verse": "Yn \u00f4l fy awyddfryd a\u2019m gobaith, na\u2019m gwaradwyddir mewn dim, eithr mewn pob hyder, fel bob amser, felly yr awron hefyd, y mawrygir Crist yn fy nghorff i, pa un bynnag ai trwy fywyd, ai trwy farwolaeth."
                },
                "21": {
                    "verse_nr": "21",
                    "verse": "Canys byw i mi yw Crist, a marw sydd elw."
                },
                "22": {
                    "verse_nr": "22",
                    "verse": "Ac os byw fyddaf yn y cnawd, hyn yw ffrwyth fy llafur: a pha beth a ddewisaf, nis gwn."
                },
                "23": {
                    "verse_nr": "23",
                    "verse": "Canys y mae\u2019n gyfyng arnaf o\u2019r ddeutu, gan fod gennyf chwant i\u2019m datod, ac i fod gyda Christ; canys llawer iawn gwell ydyw."
                },
                "24": {
                    "verse_nr": "24",
                    "verse": "Eithr aros yn y cnawd sydd fwy angenrheidiol o\u2019ch plegid chwi."
                },
                "25": {
                    "verse_nr": "25",
                    "verse": "A chennyf yr hyder hwn, yr wyf yn gwybod yr arhosaf ac y cyd\u2010drigaf gyda chwi oll, er cynnydd i chwi, a llawenydd y ffydd;"
                },
                "26": {
                    "verse_nr": "26",
                    "verse": "Fel y byddo eich gorfoledd chwi yn helaethach yng Nghrist Iesu o\u2019m plegid i, trwy fy nyfodiad i drachefn atoch."
                },
                "27": {
                    "verse_nr": "27",
                    "verse": "Yn unig ymddygwch yn addas i efengyl Crist; fel pa un bynnag a wnelwyf ai dyfod a\u2019ch gweled chwi, ai bod yn absennol, y clywyf oddi wrth eich helynt chwi, eich bod yn sefyll yn un ysbryd, ag un enaid, gan gydymdrech gyda ffydd yr efengyl;"
                },
                "28": {
                    "verse_nr": "28",
                    "verse": "Ac heb eich dychrynu mewn un dim, gan eich gwrthwynebwyr: yr hyn iddynt hwy yn wir sydd arwydd sicr o golledigaeth, ond i chwi o iachawdwriaeth, a hynny gan Dduw."
                },
                "29": {
                    "verse_nr": "29",
                    "verse": "Canys i chwi y rhoddwyd, bod i chwi er Crist, nid yn unig gredu ynddo ef, ond hefyd ddioddef erddo ef;"
                },
                "30": {
                    "verse_nr": "30",
                    "verse": "Gan fod i chwi yr un ymdrin ag a welsoch ynof fi, ac yr awron a glywch ei fod ynof fi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Od oes gan hynny ddim diddanwch yng Nghrist, od oes dim cysur cariad, od oes dim cymdeithas yr Ysbryd, od oes dim ymysgaroedd a thosturiaethau,"
                },
                "2": {
                    "verse_nr": "2",
                    "verse": "Cyflawnwch fy llawenydd; fel y byddoch yn meddwl yr un peth, a\u2019r un cariad gennych, yn gyt\u00fbn, yn synied yr un peth."
                },
                "3": {
                    "verse_nr": "3",
                    "verse": "Na wneler dim trwy gynnen neu wag ogoniant, eithr mewn gostyngeiddrwydd, gan dybied eich gilydd yn well na chwi eich hunain."
                },
                "4": {
                    "verse_nr": "4",
                    "verse": "Nac edrychwch bob un ar yr eiddoch eich hunain, eithr pob un ar yr eiddo eraill hefyd."
                },
                "5": {
                    "verse_nr": "5",
                    "verse": "Canys bydded ynoch y meddwl yma, yr hwn oedd hefyd yng Nghrist Iesu:"
                },
                "6": {
                    "verse_nr": "6",
                    "verse": "Yr hwn, ac efe yn ffurf Duw, ni thybiodd yn drais fod yn ogyfuwch \u00e2 Duw;"
                },
                "7": {
                    "verse_nr": "7",
                    "verse": "Eithr efe a\u2019i dibrisiodd ei hun, gan gymryd arno agwedd gwas, ac a wnaed mewn cyffelybiaeth dynion:"
                },
                "8": {
                    "verse_nr": "8",
                    "verse": "A\u2019i gael mewn dull fel dyn, efe a\u2019i darostyngodd ei hun, gan fod yn ufudd hyd angau, ie, angau\u2019r groes."
                },
                "9": {
                    "verse_nr": "9",
                    "verse": "Oherwydd paham, Duw a\u2019i tra\u2010dyrchafodd yntau, ac a roddes iddo enw yr hwn sydd goruwch pob enw;"
                },
                "10": {
                    "verse_nr": "10",
                    "verse": "Fel yn enw Iesu y plygai pob glin, o\u2019r nefolion, a\u2019r daearolion, a thanddaearolion bethau;"
                },
                "11": {
                    "verse_nr": "11",
                    "verse": "Ac y cyffesai pob tafod fod Iesu Grist yn Arglwydd, er gogoniant Duw Dad."
                },
                "12": {
                    "verse_nr": "12",
                    "verse": "Am hynny, fy anwylyd, megis bob amser yr ufuddhasoch, nid fel yn fy ng\u0175ydd yn unig, eithr yr awron yn fwy o lawer yn fy absen, gweithiwch allan eich iachawdwriaeth eich hunain trwy ofn a dychryn."
                },
                "13": {
                    "verse_nr": "13",
                    "verse": "Canys Duw yw\u2019r hwn sydd yn gweithio ynoch ewyllysio a gweithredu o\u2019i ewyllys da ef."
                },
                "14": {
                    "verse_nr": "14",
                    "verse": "Gwnewch bob dim heb rwgnach ac ymddadlau;"
                },
                "15": {
                    "verse_nr": "15",
                    "verse": "Fel y byddoch ddiargyhoedd a diniwed, yn blant difeius i Dduw, yng nghanol cenhedlaeth ddrygionus a throfaus, ymhlith y rhai yr ydych yn disgleirio megis goleuadau yn y byd;"
                },
                "16": {
                    "verse_nr": "16",
                    "verse": "Yn cynnal gair y bywyd; er gorfoledd i mi yn nydd Crist, na redais yn ofer, ac na chymerais boen yn ofer."
                },
                "17": {
                    "verse_nr": "17",
                    "verse": "Ie, a phe\u2019m hoffrymid ar aberth a gwasanaeth eich ffydd, llawenhau yr wyf, a chydlawenhau \u00e2 chwi oll."
                },
                "18": {
                    "verse_nr": "18",
                    "verse": "Oblegid yr un peth hefyd byddwch chwithau lawen, a chydlawenhewch \u00e2 minnau."
                },
                "19": {
                    "verse_nr": "19",
                    "verse": "Ac yr wyf yn gobeithio yn yr Arglwydd Iesu anfon Timotheus ar fyrder atoch, fel y\u2019m cysurer innau hefyd, wedi i mi wybod eich helynt chwi."
                },
                "20": {
                    "verse_nr": "20",
                    "verse": "Canys nid oes gennyf neb o gyffelyb feddwl, yr hwn a wir ofala am y pethau a berthyn i chwi."
                },
                "21": {
                    "verse_nr": "21",
                    "verse": "Canys pawb sydd yn ceisio\u2019r eiddynt eu hunain, nid yr eiddo Crist Iesu."
                },
                "22": {
                    "verse_nr": "22",
                    "verse": "Eithr y prawf ohono ef chwi a\u2019i gwyddoch, mai fel plentyn gyda thad, y gwasanaethodd efe gyda myfi yn yr efengyl."
                },
                "23": {
                    "verse_nr": "23",
                    "verse": "Hwn gan hynny yr ydwyf yn gobeithio ei ddanfon, cyn gynted ag y gwelwyf yr hyn a fydd i mi."
                },
                "24": {
                    "verse_nr": "24",
                    "verse": "Ac y mae gennyf hyder yn yr Arglwydd y deuaf finnau hefyd ar fyrder atoch."
                },
                "25": {
                    "verse_nr": "25",
                    "verse": "Eithr mi a dybiais yn angenrheidiol ddanfon atoch Epaffroditus, fy mrawd, a\u2019m cyd\u2010weithiwr, a\u2019m cyd\u2010filwr, ond eich cennad chwi, a gweinidog i\u2019m cyfreidiau innau."
                },
                "26": {
                    "verse_nr": "26",
                    "verse": "Canys yr oedd efe yn hiraethu amdanoch oll, ac yn athrist iawn, oblegid i chwi glywed ei fod ef yn glaf."
                },
                "27": {
                    "verse_nr": "27",
                    "verse": "Canys yn wir efe a fu glaf yn agos i angau: ond Duw a drugarhaodd wrtho ef; ac nid wrtho ef yn unig, ond wrthyf finnau hefyd, rhag cael ohonof dristwch ar dristwch."
                },
                "28": {
                    "verse_nr": "28",
                    "verse": "Yn fwy diwyd gan hynny yr anfonais i ef, fel gwedi i chwi ei weled ef drachefn, y byddech chwi lawen, ac y byddwn innau yn llai fy nhristwch."
                },
                "29": {
                    "verse_nr": "29",
                    "verse": "Derbyniwch ef gan hynny yn yr Arglwydd gyda phob llawenydd; a\u2019r cyfryw rai gwnewch gyfrif ohonynt:"
                },
                "30": {
                    "verse_nr": "30",
                    "verse": "Canys oblegid gwaith Crist y bu efe yn agos i angau, ac y bu diddarbod am ei einioes, fel y cyflawnai efe eich diffyg chwi o\u2019ch gwasanaeth tuag ataf fi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Weithian, fy mrodyr, byddwch lawen yn yr Arglwydd. Ysgrifennu yr un pethau atoch, gennyf fi yn wir nid yw flin, ac i chwithau y mae yn ddiogel."
                },
                "2": {
                    "verse_nr": "2",
                    "verse": "Gochelwch g\u0175n, gochelwch ddrwgweithwyr, gochelwch y cyd\u2010doriad."
                },
                "3": {
                    "verse_nr": "3",
                    "verse": "Canys yr enwaediad ydym ni, y rhai ydym yn gwasanaethu Duw yn yr ysbryd, ac yn gorfoleddu yng Nghrist Iesu, ac nid yn ymddiried yn y cnawd:"
                },
                "4": {
                    "verse_nr": "4",
                    "verse": "Ac er bod gennyf achos i ymddiried, ie, yn y cnawd. Os yw neb arall yn tybied y gall ymddiried yn y cnawd, myfi yn fwy:"
                },
                "5": {
                    "verse_nr": "5",
                    "verse": "Wedi enwaedu arnaf yr wythfed dydd, o genedl Israel, o lwyth Benjamin, yn Hebr\u00ebwr o\u2019r Hebreaid; yn \u00f4l y ddeddf yn Pharisead;"
                },
                "6": {
                    "verse_nr": "6",
                    "verse": "Yn \u00f4l s\u00eal, yn erlid yr eglwys; yn \u00f4l y cyfiawnder sydd yn y ddeddf, yn ddiargyhoedd."
                },
                "7": {
                    "verse_nr": "7",
                    "verse": "Eithr y pethau oedd elw i mi, y rhai hynny a gyfrifais i yn golled er mwyn Crist."
                },
                "8": {
                    "verse_nr": "8",
                    "verse": "Ie, yn ddiamau, yr wyf hefyd yn cyfrif pob peth yn golled oherwydd ardderchowgrwydd gwybodaeth Crist Iesu fy Arglwydd: er mwyn yr hwn y\u2019m colledwyd ym mhob peth, ac yr wyf yn eu cyfrif yn dom, fel yr enillwyf Grist,"
                },
                "9": {
                    "verse_nr": "9",
                    "verse": "Ac y\u2019m ceir ynddo ef heb fy nghyfiawnder fy hun, yr hwn sydd o\u2019r gyfraith, ond yr hwn sydd trwy ffydd Crist, sef y cyfiawnder sydd o Dduw trwy ffydd:"
                },
                "10": {
                    "verse_nr": "10",
                    "verse": "Fel yr adnabyddwyf ef, a grym ei atgyfodiad ef, a chymdeithas ei ddioddefiadau ef, gan fod wedi fy nghydffurfio \u00e2\u2019i farwolaeth ef;"
                },
                "11": {
                    "verse_nr": "11",
                    "verse": "Os mewn un modd y gallwn gyrhaeddyd atgyfodiad y meirw:"
                },
                "12": {
                    "verse_nr": "12",
                    "verse": "Nid fel pe bawn wedi ei gyrhaeddyd eisoes, neu fod eisoes wedi fy mherffeithio; eithr dilyn yr wyf, fel y gallwyf ymaflyd yn y peth hwn hefyd yr ymaflwyd ynof gan Grist Iesu."
                },
                "13": {
                    "verse_nr": "13",
                    "verse": "Y brodyr, nid wyf fi yn bwrw ddarfod i mi gael gafael: ond un peth, gan anghofio\u2019r pethau sydd o\u2019r tu cefn, ac ymestyn at y pethau o\u2019r tu blaen,"
                },
                "14": {
                    "verse_nr": "14",
                    "verse": "Yr ydwyf yn cyrchu at y nod, am gamp uchel alwedigaeth Duw yng Nghrist Iesu."
                },
                "15": {
                    "verse_nr": "15",
                    "verse": "Cynifer gan hynny ag ydym berffaith, syniwn hyn: ac os ydych yn synied dim yn amgen, hyn hefyd a ddatguddia Duw i chwi."
                },
                "16": {
                    "verse_nr": "16",
                    "verse": "Er hynny, y peth y daethom ato, cerddwn wrth yr un rheol, syniwn yr un peth."
                },
                "17": {
                    "verse_nr": "17",
                    "verse": "Byddwch ddilynwyr i mi, frodyr, ac edrychwch ar y rhai sydd yn rhodio felly, megis yr ydym ni yn siampl i chwi."
                },
                "18": {
                    "verse_nr": "18",
                    "verse": "(Canys y mae llawer yn rhodio, am y rhai y dywedais i chwi yn fynych, ac yr ydwyf yr awron hefyd dan wylo yn dywedyd, mai gelynion croes Crist ydynt;"
                },
                "19": {
                    "verse_nr": "19",
                    "verse": "Diwedd y rhai yw distryw, duw y rhai yw eu bol, a\u2019u gogoniant yn eu cywilydd, y rhai sydd yn synied pethau daearol.)"
                },
                "20": {
                    "verse_nr": "20",
                    "verse": "Canys ein hymarweddiad ni sydd yn y nefoedd; o\u2019r lle hefyd yr ydym yn disgwyl yr Iachawdwr, yr Arglwydd Iesu Grist:"
                },
                "21": {
                    "verse_nr": "21",
                    "verse": "Yr hwn a gyfnewidia ein corff gwael ni, fel y gwneler ef yr un ffurf \u00e2\u2019i gorff gogoneddus ef, yn \u00f4l y nerthol weithrediad trwy yr hwn y dichon efe, ie, ddarostwng pob peth iddo ei hun."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Am hynny, fy mrodyr annwyl a hoff, fy llawenydd a\u2019m coron, felly sefwch yn yr Arglwydd, anwylyd."
                },
                "2": {
                    "verse_nr": "2",
                    "verse": "Yr ydwyf yn atolwg i Euodias, ac yn atolwg i Syntyche, synied yr un peth yn yr Arglwydd."
                },
                "3": {
                    "verse_nr": "3",
                    "verse": "Ac yr ydwyf yn dymuno arnat tithau, fy ngwir gymar, cymorth y gwragedd hynny y rhai yn yr efengyl a gydlafuriasant \u00e2 mi, ynghyd \u00e2 Chlement hefyd, a\u2019m cyd\u2010weithwyr eraill, y rhai y mae eu henwau yn llyfr y bywyd."
                },
                "4": {
                    "verse_nr": "4",
                    "verse": "Llawenhewch yn yr Arglwydd yn wastadol: a thrachefn meddaf, Llawenhewch."
                },
                "5": {
                    "verse_nr": "5",
                    "verse": "Bydded eich arafwch yn hysbys i bob dyn. Y mae\u2019r Arglwydd yn agos."
                },
                "6": {
                    "verse_nr": "6",
                    "verse": "Na ofelwch am ddim: eithr ym mhob peth mewn gweddi ac ymbil gyda diolchgarwch, gwneler eich deisyfiadau chwi yn hysbys gerbron Duw."
                },
                "7": {
                    "verse_nr": "7",
                    "verse": "A thangnefedd Duw, yr hwn sydd uwchlaw pob deall, a geidw eich calonnau a\u2019ch meddyliau yng Nghrist Iesu."
                },
                "8": {
                    "verse_nr": "8",
                    "verse": "Yn ddiwethaf, frodyr, pa bethau bynnag sydd wir, pa bethau bynnag sydd onest, pa bethau bynnag sydd gyfiawn, pa bethau bynnag sydd bur, pa bethau bynnag sydd hawddgar, pa bethau bynnag sydd ganmoladwy, od oes un rhinwedd, ac od oes dim clod, meddyliwch am y pethau hyn."
                },
                "9": {
                    "verse_nr": "9",
                    "verse": "Y rhai a ddysgasoch, ac a dderbyniasoch, ac a glywsoch, ac a welsoch ynof fi, y pethau hyn gwnewch: a Duw\u2019r heddwch a fydd gyda chwi."
                },
                "10": {
                    "verse_nr": "10",
                    "verse": "Mi a lawenychais hefyd yn yr Arglwydd yn fawr, oblegid i\u2019ch gofal chwi amdanaf fi yr awr hon o\u2019r diwedd adnewyddu; yn yr hyn y buoch ofalus hefyd, ond eisiau amser cyfaddas oedd arnoch."
                },
                "11": {
                    "verse_nr": "11",
                    "verse": "Nid am fy mod yn dywedyd oherwydd eisiau: canys myfi a ddysgais ym mha gyflwr bynnag y byddwyf, fod yn fodlon iddo."
                },
                "12": {
                    "verse_nr": "12",
                    "verse": "Ac mi a fedraf ymostwng, ac a fedraf ymhelaethu: ym mhob lle ac ym mhob peth y\u2019m haddysgwyd, i fod yn llawn ac i fod yn newynog, i fod mewn helaethrwydd ac i fod mewn prinder."
                },
                "13": {
                    "verse_nr": "13",
                    "verse": "Yr wyf yn gallu pob peth trwy Grist, yr hwn sydd yn fy nerthu i."
                },
                "14": {
                    "verse_nr": "14",
                    "verse": "Er hynny, da y gwnaethoch gydgyfrannu \u00e2\u2019m gorthrymder i."
                },
                "15": {
                    "verse_nr": "15",
                    "verse": "A chwithau, Philipiaid, hefyd a wyddoch yn nechreuad yr efengyl, pan euthum i ymaith o Facedonia, na chyfrannodd un eglwys \u00e2 mi o ran rhoddi a derbyn, ond chwychwi yn unig."
                },
                "16": {
                    "verse_nr": "16",
                    "verse": "Oblegid yn Thesalonica hefyd yr anfonasoch i mi unwaith ac eilwaith wrth fy anghenraid."
                },
                "17": {
                    "verse_nr": "17",
                    "verse": "Nid oherwydd fy mod i yn ceisio rhodd: eithr yr ydwyf yn ceisio ffrwyth yn amlhau erbyn eich cyfrif chwi."
                },
                "18": {
                    "verse_nr": "18",
                    "verse": "Ond y mae gennyf bob peth, ac y mae gennyf helaethrwydd: mi a gyflawnwyd, wedi i mi dderbyn gan Epaffroditus y pethau a ddaethant oddi wrthych chwi; sef arogl peraidd, aberth cymeradwy, bodlon gan Dduw."
                },
                "19": {
                    "verse_nr": "19",
                    "verse": "A\u2019m Duw i a gyflawna eich holl raid chwi yn \u00f4l ei olud ef mewn gogoniant, yng Nghrist Iesu."
                },
                "20": {
                    "verse_nr": "20",
                    "verse": "Ond i Dduw a\u2019n Tad ni y byddo gogoniant yn oes oesoedd. Amen."
                },
                "21": {
                    "verse_nr": "21",
                    "verse": "Anerchwch yr holl saint yng Nghrist Iesu. Y mae\u2019r brodyr sydd gyda mi yn eich annerch."
                },
                "22": {
                    "verse_nr": "22",
                    "verse": "Y mae\u2019r saint oll yn eich annerch chwi, ac yn bennaf y rhai sydd o deulu Cesar."
                },
                "23": {
                    "verse_nr": "23",
                    "verse": "Gras ein Harglwydd Iesu Grist fyddo gyda chwi oll. Amen. At y Philipiaid yr ysgrifennwyd o Rufain gydag Epaffroditus."
                }
            }
        }
    }
}