{
    "version": "BWM",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, a Silfanus, a Thimotheus, at eglwys y Thesaloniaid, yn Nuw Dad, a\u2019r Arglwydd Iesu Grist: Gras i chwi, a thangnefedd, oddi wrth Dduw ein Tad, a\u2019r Arglwydd Iesu Grist."
                },
                "2": {
                    "verse_nr": "2",
                    "verse": "Yr ydym yn diolch i Dduw yn wastadol drosoch chwi oll, gan wneuthur coffa amdanoch yn ein gwedd\u00efau,"
                },
                "3": {
                    "verse_nr": "3",
                    "verse": "Gan gofio yn ddi-baid waith eich ffydd chwi, a llafur eich cariad, ac ymaros eich gobaith yn ein Harglwydd Iesu Grist, gerbron Duw a\u2019n Tad;"
                },
                "4": {
                    "verse_nr": "4",
                    "verse": "Gan wybod, frodyr annwyl, eich etholedigaeth chwi gan Dduw."
                },
                "5": {
                    "verse_nr": "5",
                    "verse": "Oblegid ni bu ein hefengyl ni tuag atoch mewn gair yn unig, eithr hefyd mewn nerth, ac yn yr Ysbryd Gl\u00e2n, ac mewn sicrwydd mawr; megis y gwyddoch chwi pa fath rai a fuom ni yn eich plith, er eich mwyn chwi."
                },
                "6": {
                    "verse_nr": "6",
                    "verse": "A chwi a aethoch yn ddilynwyr i ni, ac i\u2019r Arglwydd, wedi derbyn y gair mewn gorthrymder mawr, gyda llawenydd yr Ysbryd Gl\u00e2n:"
                },
                "7": {
                    "verse_nr": "7",
                    "verse": "Hyd onid aethoch yn siamplau i\u2019r rhai oll sydd yn credu ym Macedonia ac yn Achaia."
                },
                "8": {
                    "verse_nr": "8",
                    "verse": "Canys oddi wrthych chwi y seiniodd gair yr Arglwydd, nid yn unig ym Macedonia, ac yn Achaia, ond ym mhob man hefyd eich ffydd chwi ar Dduw a aeth ar led; fel nad rhaid i ni ddywedyd dim."
                },
                "9": {
                    "verse_nr": "9",
                    "verse": "Canys y maent hwy yn mynegi amdanom ni, pa ryw ddyfodiad i mewn a gawsom ni atoch chwi, a pha fodd y troesoch at Dduw oddi wrth eilunod, i wasanaethu\u2019r bywiol a\u2019r gwir Dduw;"
                },
                "10": {
                    "verse_nr": "10",
                    "verse": "Ac i ddisgwyl am ei Fab ef o\u2019r nefoedd, yr hwn a gyfododd efe o feirw, sef Iesu, yr hwn a\u2019n gwaredodd ni oddi wrth y digofaint sydd ar ddyfod."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Canys chwi eich hunain a wyddoch, frodyr, ein dyfodiad ni i mewn atoch, nad ofer fu:"
                },
                "2": {
                    "verse_nr": "2",
                    "verse": "Eithr wedi i ni ddioddef o\u2019r blaen, a chael amarch, fel y gwyddoch chwi, yn Philipi, ni a fuom hy yn ein Duw i lefaru wrthych chwi efengyl Duw trwy fawr ymdrech."
                },
                "3": {
                    "verse_nr": "3",
                    "verse": "Canys ein cyngor ni nid oedd o hudoliaeth nac o aflendid, nac mewn twyll:"
                },
                "4": {
                    "verse_nr": "4",
                    "verse": "Eithr megis y\u2019n cyfrifwyd ni gan Dduw yn addas i ymddiried i ni am yr efengyl, felly yr ydym yn llefaru; nid megis yn rhyngu bodd i ddynion, ond i Dduw, yr hwn sydd yn profi ein calonnau ni."
                },
                "5": {
                    "verse_nr": "5",
                    "verse": "Oblegid ni fuom ni un amser mewn ymadrodd gwenieithus, fel y gwyddoch chwi, nac mewn rhith cybydd-dod; Duw yn dyst:"
                },
                "6": {
                    "verse_nr": "6",
                    "verse": "Nac yn ceisio moliant gan ddynion, na chennych chwi, na chan eraill; lle y gallasem bwyso arnoch, fel apostolion Crist."
                },
                "7": {
                    "verse_nr": "7",
                    "verse": "Eithr ni a fuom addfwyn yn eich mysg chwi, megis mamaeth yn maethu ei phlant."
                },
                "8": {
                    "verse_nr": "8",
                    "verse": "Felly, gan eich hoffi chwi, ni a welsom yn dda gyfrannu \u00e2 chwi, nid yn unig efengyl Duw, ond ein heneidiau ein hunain hefyd, am eich bod yn annwyl gennym."
                },
                "9": {
                    "verse_nr": "9",
                    "verse": "Canys cof yw gennych, frodyr, ein llafur a\u2019n lludded ni: canys gan weithio nos a dydd, fel na phwysem ar neb ohonoch, ni a bregethasom i chwi efengyl Duw."
                },
                "10": {
                    "verse_nr": "10",
                    "verse": "Tystion ydych chwi, a Duw hefyd, mor sanctaidd, ac mor gyfiawn, a diargyhoedd, yr ymddygasom yn eich mysg chwi y rhai ydych yn credu:"
                },
                "11": {
                    "verse_nr": "11",
                    "verse": "Megis y gwyddoch y modd y buom yn eich cynghori, ac yn eich cysuro, bob un ohonoch, fel tad ei blant ei hun,"
                },
                "12": {
                    "verse_nr": "12",
                    "verse": "Ac yn ymbil, ar rodio ohonoch yn deilwng i Dduw, yr hwn a\u2019ch galwodd chwi i\u2019w deyrnas a\u2019i ogoniant."
                },
                "13": {
                    "verse_nr": "13",
                    "verse": "Oblegid hyn yr ydym ninnau hefyd yn diolch i Dduw yn ddi-baid, oherwydd i chwi, pan dderbyniasoch air Duw, yr hwn a glywsoch gennym ni, ei dderbyn ef nid fel gair dyn, eithr fel y mae yn wir, yn air Duw, yr hwn hefyd sydd yn nerthol weithio ynoch chwi y rhai sydd yn credu."
                },
                "14": {
                    "verse_nr": "14",
                    "verse": "Canys chwychwi, frodyr, a wnaethpwyd yn ddilynwyr i eglwysi Duw, y rhai yn Jwdea sydd yng Nghrist Iesu; oblegid chwithau a ddioddefasoch y pethau hyn gan eich cyd-genedl, megis hwythau gan yr Iddewon:"
                },
                "15": {
                    "verse_nr": "15",
                    "verse": "Y rhai a laddasant yr Arglwydd Iesu, a\u2019u proffwydi eu hunain, ac a\u2019n herlidiasant ninnau ymaith; ac ydynt heb ryngu bodd Duw, ac yn erbyn pob dyn;"
                },
                "16": {
                    "verse_nr": "16",
                    "verse": "Gan warafun i ni lefaru wrth y Cenhedloedd, fel yr iacheid hwy, i gyflawni eu pechodau hwynt yn wastadol: canys digofaint Duw a ddaeth arnynt hyd yr eithaf."
                },
                "17": {
                    "verse_nr": "17",
                    "verse": "A ninnau, frodyr, wedi ein gwneuthur yn amddifaid amdanoch dros ennyd awr, yng ngolwg, nid yng nghalon, a fuom fwy astud i weled eich wyneb chwi mewn awydd mawr."
                },
                "18": {
                    "verse_nr": "18",
                    "verse": "Am hynny yr ewyllysiasom ddyfod atoch (myfi Paul, yn ddiau,) unwaith a dwywaith hefyd; eithr Satan a\u2019n lluddiodd ni."
                },
                "19": {
                    "verse_nr": "19",
                    "verse": "Canys beth yw ein gobaith ni, neu ein llawenydd, neu goron ein gorfoledd? onid chwychwi, gerbron ein Harglwydd Iesu Grist yn ei ddyfodiad ef?"
                },
                "20": {
                    "verse_nr": "20",
                    "verse": "Canys chwychwi yw ein gogoniant a\u2019n llawenydd ni."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Am hynny, gan na allem ymatal yn hwy, ni a welsom yn dda ein gadael ni ein hunain yn Athen;"
                },
                "2": {
                    "verse_nr": "2",
                    "verse": "Ac a ddanfonasom Timotheus, ein brawd, a gweinidog Duw, a\u2019n cyd-weithiwr yn efengyl Crist, i\u2019ch cadarnhau chwi, ac i\u2019ch diddanu ynghylch eich ffydd;"
                },
                "3": {
                    "verse_nr": "3",
                    "verse": "Fel na chynhyrfid neb yn y gorthrymderau hyn: canys chwychwi eich hunain a wyddoch mai i hyn y\u2019n gosodwyd ni."
                },
                "4": {
                    "verse_nr": "4",
                    "verse": "Canys yn wir pan oeddem gyda chwi, ni a ragddywedasom i chwi y gorthrymid ni; megis y bu, ac y gwyddoch chwi."
                },
                "5": {
                    "verse_nr": "5",
                    "verse": "Oherwydd hyn, minnau, heb allu ymatal yn hwy, a ddanfonais i gael gwybod eich ffydd chwi; rhag darfod i\u2019r temtiwr eich temtio chwi, a myned ein llafur ni yn ofer."
                },
                "6": {
                    "verse_nr": "6",
                    "verse": "Eithr yr awron, wedi dyfod Timotheus atom oddi wrthych, a dywedyd i ni newyddion da am eich ffydd chwi a\u2019ch cariad, a bod gennych goffa da amdanom ni yn wastadol, gan hiraethu am ein gweled ni, megis yr ydym ninnau am eich gweled chwithau;"
                },
                "7": {
                    "verse_nr": "7",
                    "verse": "Am hynny y cawsom gysur, frodyr, amdanoch chwi, yn ein holl orthrymder a\u2019n hangenoctid, trwy eich ffydd chwi."
                },
                "8": {
                    "verse_nr": "8",
                    "verse": "Oblegid yr awron byw ydym ni, os ydych chwi yn sefyll yn yr Arglwydd."
                },
                "9": {
                    "verse_nr": "9",
                    "verse": "Canys pa ddiolch a allwn ni ei ad-dalu i Dduw amdanoch chwi, am yr holl lawenydd \u00e2\u2019r hwn yr ydym ni yn llawen o\u2019ch achos chwi gerbron ein Duw ni,"
                },
                "10": {
                    "verse_nr": "10",
                    "verse": "Gan wedd\u00efo mwy na mwy, nos a dydd, ar gael gweled eich wyneb chwi, a chyflawni diffygion eich ffydd chwi?"
                },
                "11": {
                    "verse_nr": "11",
                    "verse": "A Duw ei hun a\u2019n Tad ni, a\u2019n Harglwydd Iesu Grist, a gyfarwyddo ein ffordd ni atoch chwi."
                },
                "12": {
                    "verse_nr": "12",
                    "verse": "A\u2019r Arglwydd a\u2019ch lluosogo, ac a\u2019ch chwanego ym mhob cariad i\u2019ch gilydd, ac i bawb, megis ag yr ydym ninnau i chwi:"
                },
                "13": {
                    "verse_nr": "13",
                    "verse": "I gadarnhau eich calonnau chwi yn ddiargyhoedd mewn sancteiddrwydd gerbron Duw a\u2019n Tad, yn nyfodiad ein Harglwydd Iesu Grist gyda\u2019i holl saint."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ymhellach gan hynny, frodyr, yr ydym yn atolwg i chwi, ac yn deisyf yn yr Arglwydd Iesu, megis y derbyniasoch gennym pa fodd y dylech rodio a bodloni Duw, ar i chwi gynyddu fwyfwy."
                },
                "2": {
                    "verse_nr": "2",
                    "verse": "Canys chwi a wyddoch pa orchmynion a roddasom i chwi trwy\u2019r Arglwydd Iesu."
                },
                "3": {
                    "verse_nr": "3",
                    "verse": "Canys hyn yw ewyllys Duw, sef eich sancteiddiad chwi, ar ymgadw ohonoch rhag godineb:"
                },
                "4": {
                    "verse_nr": "4",
                    "verse": "Ar fedru o bob un ohonoch feddiannu ei lestr ei hun mewn sancteiddrwydd a pharch;"
                },
                "5": {
                    "verse_nr": "5",
                    "verse": "Nid mewn gw\u0177n trachwant, megis y Cenhedloedd y rhai nid adwaenant Dduw:"
                },
                "6": {
                    "verse_nr": "6",
                    "verse": "Na byddo i neb orthrymu na thwyllo ei frawd mewn dim: canys dialydd yw\u2019r Arglwydd ar y rhai hyn oll, megis y dywedasom i chwi o\u2019r blaen, ac y tystiasom."
                },
                "7": {
                    "verse_nr": "7",
                    "verse": "Canys ni alwodd Duw nyni i aflendid, ond i sancteiddrwydd."
                },
                "8": {
                    "verse_nr": "8",
                    "verse": "Am hynny y neb sydd yn dirmygu, nid dyn y mae yn ei ddirmygu, ond Duw, yr hwn hefyd a roddes ei Ysbryd Gl\u00e2n ynom ni."
                },
                "9": {
                    "verse_nr": "9",
                    "verse": "Ond am frawdgarwch, nid rhaid i chwi ysgrifennu ohonof atoch: canys yr ydych chwi eich hunain wedi eich dysgu gan Dduw i garu eich gilydd."
                },
                "10": {
                    "verse_nr": "10",
                    "verse": "Oblegid yr ydych yn gwneuthur hyn i bawb o\u2019r brodyr y rhai sydd trwy holl Facedonia: ond yr ydym yn atolwg i chwi, frodyr, gynyddu ohonoch fwyfwy;"
                },
                "11": {
                    "verse_nr": "11",
                    "verse": "A rhoddi ohonoch eich bryd ar fod yn llonydd, a gwneuthur eich gorchwylion eich hunain, a gweithio \u00e2\u2019ch dwylo eich hunain, (megis y gorchmynasom i chwi;)"
                },
                "12": {
                    "verse_nr": "12",
                    "verse": "Fel y rhodioch yn weddaidd tuag at y rhai sydd oddi allan, ac na byddo arnoch eisiau dim."
                },
                "13": {
                    "verse_nr": "13",
                    "verse": "Ond ni ewyllysiwn, frodyr, i chwi fod heb wybod am y rhai a hunasant, na thristaoch, megis eraill y rhai nid oes ganddynt obaith."
                },
                "14": {
                    "verse_nr": "14",
                    "verse": "Canys os ydym yn credu farw Iesu, a\u2019i atgyfodi; felly y rhai a hunasant yn yr Iesu, a ddwg Duw hefyd gydag ef."
                },
                "15": {
                    "verse_nr": "15",
                    "verse": "Canys hyn yr ydym yn ei ddywedyd wrthych yng ngair yr Arglwydd, na bydd i ni\u2019r rhai byw, y rhai a adewir hyd ddyfodiad yr Arglwydd, ragflaenu\u2019r rhai a hunasant."
                },
                "16": {
                    "verse_nr": "16",
                    "verse": "Oblegid yr Arglwydd ei hun a ddisgyn o\u2019r nef gyda bloedd, \u00e2 llef yr archangel, ac ag utgorn Duw: a\u2019r meirw yng Nghrist a gyfodant yn gyntaf:"
                },
                "17": {
                    "verse_nr": "17",
                    "verse": "Yna ninnau\u2019r rhai byw, y rhai a adawyd, a gipir i fyny gyda hwynt yn y cymylau, i gyfarfod \u00e2\u2019r Arglwydd yn yr awyr: ac felly y byddwn yn wastadol gyda\u2019r Arglwydd."
                },
                "18": {
                    "verse_nr": "18",
                    "verse": "Am hynny diddenwch eich gilydd \u00e2\u2019r ymadroddion hyn."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Eithr am yr amserau a\u2019r prydiau, frodyr, nid rhaid i chwi ysgrifennu ohonof atoch."
                },
                "2": {
                    "verse_nr": "2",
                    "verse": "Oblegid chwi a wyddoch eich hunain yn hysbys, mai felly y daw dydd yr Arglwydd fel lleidr yn y nos."
                },
                "3": {
                    "verse_nr": "3",
                    "verse": "Canys pan ddywedant, Tangnefedd a diogelwch; yna y mae dinistr disymwth yn dyfod ar eu gwarthaf, megis gwewyr esgor ar un a fo beichiog; ac ni ddihangant hwy ddim."
                },
                "4": {
                    "verse_nr": "4",
                    "verse": "Ond chwychwi, frodyr, nid ydych mewn tywyllwch, fel y goddiweddo\u2019r dydd hwnnw chwi megis lleidr."
                },
                "5": {
                    "verse_nr": "5",
                    "verse": "Chwychwi oll, plant y goleuni ydych, a phlant y dydd: nid ydym ni o\u2019r nos, nac o\u2019r tywyllwch."
                },
                "6": {
                    "verse_nr": "6",
                    "verse": "Am hynny na chysgwn, fel rhai eraill; eithr gwyliwn, a byddwn sobr."
                },
                "7": {
                    "verse_nr": "7",
                    "verse": "Canys y rhai a gysgant, y nos y cysgant; a\u2019r rhai a feddwant, y nos y meddwant."
                },
                "8": {
                    "verse_nr": "8",
                    "verse": "Eithr nyni, gan ein bod o\u2019r dydd, byddwn sobr, wedi ymwisgo \u00e2 dwyfronneg ffydd a chariad, ac \u00e2 gobaith iachawdwriaeth yn lle helm."
                },
                "9": {
                    "verse_nr": "9",
                    "verse": "Canys nid apwyntiodd Duw nyni i ddigofaint, ond i gaffael iachawdwriaeth trwy ein Harglwydd Iesu Grist,"
                },
                "10": {
                    "verse_nr": "10",
                    "verse": "Yr hwn a fu farw drosom; fel pa un bynnag a wnelom ai gwylied ai cysgu, y byddom fyw gydag ef."
                },
                "11": {
                    "verse_nr": "11",
                    "verse": "Oherwydd paham cynghorwch eich gilydd, ac adeiledwch bob un eich gilydd, megis ag yr ydych yn gwneuthur."
                },
                "12": {
                    "verse_nr": "12",
                    "verse": "Ac yr ydym yn atolwg i chwi, frodyr, adnabod y rhai sydd yn llafurio yn eich mysg, ac yn eich llywodraethu chwi yn yr Arglwydd, ac yn eich rhybuddio;"
                },
                "13": {
                    "verse_nr": "13",
                    "verse": "A gwneuthur cyfrif mawr ohonynt mewn cariad, er mwyn eu gwaith. Byddwch dangnefeddus yn eich plith eich hunain."
                },
                "14": {
                    "verse_nr": "14",
                    "verse": "Ond yr ydym yn deisyf arnoch, frodyr, rhybuddiwch y rhai afreolus, diddenwch y gwan eu meddwl, cynheliwch y gweiniaid, byddwch ymarhous wrth bawb."
                },
                "15": {
                    "verse_nr": "15",
                    "verse": "Gwelwch na thalo neb ddrwg dros ddrwg i neb: eithr yn wastadol dilynwch yr hyn sydd dda, tuag at eich gilydd, a thuag at bawb."
                },
                "16": {
                    "verse_nr": "16",
                    "verse": "Byddwch lawen yn wastadol."
                },
                "17": {
                    "verse_nr": "17",
                    "verse": "Gwedd\u00efwch yn ddi-baid."
                },
                "18": {
                    "verse_nr": "18",
                    "verse": "Ym mhob dim diolchwch: canys hyn yw ewyllys Duw yng Nghrist Iesu tuag atoch chwi."
                },
                "19": {
                    "verse_nr": "19",
                    "verse": "Na ddiffoddwch yr Ysbryd."
                },
                "20": {
                    "verse_nr": "20",
                    "verse": "Na ddirmygwch broffwydoliaethau."
                },
                "21": {
                    "verse_nr": "21",
                    "verse": "Profwch bob peth: deliwch yr hyn sydd dda."
                },
                "22": {
                    "verse_nr": "22",
                    "verse": "Ymgedwch rhag pob rhith drygioni."
                },
                "23": {
                    "verse_nr": "23",
                    "verse": "A gwir Dduw\u2019r tangnefedd a\u2019ch sancteiddio yn gwbl oll: a chadwer eich ysbryd oll, a\u2019ch enaid, a\u2019ch corff, yn ddiargyhoedd yn nyfodiad ein Harglwydd Iesu Grist."
                },
                "24": {
                    "verse_nr": "24",
                    "verse": "Ffyddlon yw\u2019r hwn a\u2019ch galwodd, yr hwn hefyd a\u2019i gwna."
                },
                "25": {
                    "verse_nr": "25",
                    "verse": "O frodyr, gwedd\u00efwch drosom."
                },
                "26": {
                    "verse_nr": "26",
                    "verse": "Anerchwch yr holl frodyr \u00e2 chusan sancteiddiol."
                },
                "27": {
                    "verse_nr": "27",
                    "verse": "Yr ydwyf yn eich tynghedu yn yr Arglwydd, ar ddarllen y llythyr hwn i\u2019r holl frodyr sanctaidd."
                },
                "28": {
                    "verse_nr": "28",
                    "verse": "Gras ein Harglwydd Iesu Grist fyddo gyda chwi. Amen. Y cyntaf at y Thesaloniaid a ysgrifennwyd o Athen."
                }
            }
        }
    }
}