{
    "version": "BWM",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, apostol Iesu Grist trwy ewyllys Duw, a Thimotheus ein brawd,"
                },
                "2": {
                    "verse_nr": "2",
                    "verse": "At y saint a\u2019r ffyddlon frodyr yng Nghrist y rhai sydd yng Ngholosa: Gras i chwi, a thangnefedd, oddi wrth Dduw ein Tad, a\u2019r Arglwydd Iesu Grist."
                },
                "3": {
                    "verse_nr": "3",
                    "verse": "Yr ydym yn diolch i Dduw a Thad ein Harglwydd Iesu Grist, gan wedd\u00efo drosoch chwi yn wastadol,"
                },
                "4": {
                    "verse_nr": "4",
                    "verse": "Er pan glywsom am eich ffydd yng Nghrist Iesu, ac am y cariad sydd gennych tuag at yr holl saint;"
                },
                "5": {
                    "verse_nr": "5",
                    "verse": "Er mwyn y gobaith a roddwyd i gadw i chwi yn y nefoedd, am yr hon y clywsoch o\u2019r blaen yng ngair gwirionedd yr efengyl:"
                },
                "6": {
                    "verse_nr": "6",
                    "verse": "Yr hon sydd wedi dyfod atoch chwi, megis ag y mae yn yr holl fyd; ac sydd yn dwyn ffrwyth, megis ag yn eich plith chwithau, er y dydd y clywsoch, ac y gwybuoch ras Duw mewn gwirionedd:"
                },
                "7": {
                    "verse_nr": "7",
                    "verse": "Megis ag y dysgasoch gan Epaffras ein hannwyl gyd\u2010was, yr hwn sydd drosoch chwi yn ffyddlon weinidog i Grist;"
                },
                "8": {
                    "verse_nr": "8",
                    "verse": "Yr hwn hefyd a amlygodd i ni eich cariad chwi yn yr Ysbryd."
                },
                "9": {
                    "verse_nr": "9",
                    "verse": "Oherwydd hyn ninnau hefyd, er y dydd y clywsom, nid ydym yn peidio \u00e2 gwedd\u00efo drosoch, a deisyf eich cyflawni chwi \u00e2 gwybodaeth ei ewyllys ef ym mhob doethineb a deall ysbrydol;"
                },
                "10": {
                    "verse_nr": "10",
                    "verse": "Fel y rhodioch yn addas i\u2019r Arglwydd i bob rhyngu bodd, gan ddwyn ffrwyth ym mhob gweithred dda, a chynyddu yng ngwybodaeth am Dduw;"
                },
                "11": {
                    "verse_nr": "11",
                    "verse": "Wedi eich nerthu \u00e2 phob nerth yn \u00f4l ei gadernid gogoneddus ef, i bob dioddefgarwch a hirymaros gyda llawenydd;"
                },
                "12": {
                    "verse_nr": "12",
                    "verse": "Gan ddiolch i\u2019r Tad, yr hwn a\u2019n gwnaeth ni yn gymwys i gael rhan o etifeddiaeth y saint yn y goleuni:"
                },
                "13": {
                    "verse_nr": "13",
                    "verse": "Yr hwn a\u2019n gwaredodd ni allan o feddiant y tywyllwch, ac a\u2019n symudodd i deyrnas ei annwyl Fab:"
                },
                "14": {
                    "verse_nr": "14",
                    "verse": "Yn yr hwn y mae i ni brynedigaeth trwy ei waed ef, sef maddeuant pechodau:"
                },
                "15": {
                    "verse_nr": "15",
                    "verse": "Yr hwn yw delw y Duw anweledig, cyntaf\u2010anedig pob creadur:"
                },
                "16": {
                    "verse_nr": "16",
                    "verse": "Canys trwyddo ef y crewyd pob dim a\u2019r sydd yn y nefoedd, ac sydd ar y ddaear, yn weledig ac yn anweledig, pa un bynnag ai thronau, ai arglwyddiaethau, ai tywysogaethau, ai meddiannau; pob dim a grewyd trwyddo ef, ac erddo ef."
                },
                "17": {
                    "verse_nr": "17",
                    "verse": "Ac y mae efe cyn pob peth, ac ynddo ef y mae pob peth yn cydsefyll."
                },
                "18": {
                    "verse_nr": "18",
                    "verse": "Ac efe yw pen corff yr eglwys; efe, yr hwn yw\u2019r dechreuad, y cyntaf\u2010anedig oddi wrth y meirw; fel y byddai efe yn blaenori ym mhob peth."
                },
                "19": {
                    "verse_nr": "19",
                    "verse": "Oblegid rhyngodd bodd i\u2019r Tad drigo o bob cyflawnder ynddo ef;"
                },
                "20": {
                    "verse_nr": "20",
                    "verse": "Ac, wedi iddo wneuthur heddwch trwy waed ei groes ef, trwyddo ef gymodi pob peth ag ef ei hun; trwyddo ef, meddaf, pa un bynnag ai pethau ar y ddaear, ai pethau yn y nefoedd."
                },
                "21": {
                    "verse_nr": "21",
                    "verse": "A chwithau, y rhai oeddech ddieithriaid, a gelynion mewn meddwl trwy weithredoedd drwg, yr awr hon hefyd a gymododd efe,"
                },
                "22": {
                    "verse_nr": "22",
                    "verse": "Yng nghorff ei gnawd ef trwy farwolaeth, i\u2019ch cyflwyno chwi yn sanctaidd, ac yn ddifeius, ac yn ddiargyhoedd, ger ei fron ef:"
                },
                "23": {
                    "verse_nr": "23",
                    "verse": "Os ydych yn parhau yn y ffydd, wedi eich seilio a\u2019ch sicrhau, ac heb eich symud oddi wrth obaith yr efengyl, yr hon a glywsoch, ac a bregethwyd ymysg pob creadur a\u2019r sydd dan y nef; i\u2019r hon y\u2019m gwnaethpwyd i Paul yn weinidog:"
                },
                "24": {
                    "verse_nr": "24",
                    "verse": "Yr hwn ydwyf yn awr yn llawenychu yn fy nioddefiadau drosoch, ac yn cyflawni\u2019r hyn sydd yn \u00f4l o gystuddiau Crist yn fy nghnawd i, er mwyn ei gorff ef, yr hwn yw\u2019r eglwys:"
                },
                "25": {
                    "verse_nr": "25",
                    "verse": "I\u2019r hon y\u2019m gwnaethpwyd i yn weinidog, yn \u00f4l goruchwyliaeth Duw, yr hon a roddwyd i mi tuag atoch chwi, i gyflawni gair Duw;"
                },
                "26": {
                    "verse_nr": "26",
                    "verse": "Sef y dirgelwch oedd guddiedig er oesoedd ac er cenedlaethau, ond yr awr hon a eglurwyd i\u2019w saint ef:"
                },
                "27": {
                    "verse_nr": "27",
                    "verse": "I\u2019r rhai yr ewyllysiodd Duw hysbysu beth yw golud gogoniant y dirgelwch hwn ymhlith y Cenhedloedd; yr hwn yw Crist ynoch chwi, gobaith y gogoniant:"
                },
                "28": {
                    "verse_nr": "28",
                    "verse": "Yr hwn yr ydym ni yn ei bregethu, gan rybuddio pob dyn, a dysgu pob dyn ym mhob doethineb; fel y cyflwynom bob dyn yn berffaith yng Nghrist Iesu:"
                },
                "29": {
                    "verse_nr": "29",
                    "verse": "Am yr hyn yr ydwyf hefyd yn llafurio, gan ymdrechu yn \u00f4l ei weithrediad ef, yr hwn sydd yn gweithio ynof fi yn nerthol."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Canys mi a ewyllysiwn i chwi wybod pa faint o ymdrech sydd arnaf er eich mwyn chwi, a\u2019r rhai yn Laodicea, a chynifer ag ni welsant fy wyneb i yn y cnawd;"
                },
                "2": {
                    "verse_nr": "2",
                    "verse": "Fel y cysurid eu calonnau hwy, wedi eu cydgysylltu mewn cariad, ac i bob golud sicrwydd deall, i gydnabyddiaeth dirgelwch Duw, a\u2019r Tad, a Christ;"
                },
                "3": {
                    "verse_nr": "3",
                    "verse": "Yn yr hwn y mae holl drysorau doethineb a gwybodaeth yn guddiedig."
                },
                "4": {
                    "verse_nr": "4",
                    "verse": "A hyn yr ydwyf yn ei ddywedyd, fel na thwyllo neb chwi ag ymadrodd hygoel."
                },
                "5": {
                    "verse_nr": "5",
                    "verse": "Canys er fy mod i yn absennol yn y cnawd, er hynny yr ydwyf gyda chwi yn yr ysbryd, yn llawenychu, ac yn gweled eich trefn chwi, a chadernid eich ffydd yng Nghrist."
                },
                "6": {
                    "verse_nr": "6",
                    "verse": "Megis gan hynny y derbyniasoch Grist Iesu yr Arglwydd, felly rhodiwch ynddo;"
                },
                "7": {
                    "verse_nr": "7",
                    "verse": "Wedi eich gwreiddio a\u2019ch adeiladu ynddo ef, a\u2019ch cadarnhau yn y ffydd, megis y\u2019ch dysgwyd, gan gynyddu ynddi mewn diolchgarwch."
                },
                "8": {
                    "verse_nr": "8",
                    "verse": "Edrychwch na bo neb yn eich anrheithio trwy philosophi a gwag dwyll, yn \u00f4l traddodiad dynion, yn \u00f4l egwyddorion y byd, ac nid yn \u00f4l Crist."
                },
                "9": {
                    "verse_nr": "9",
                    "verse": "Oblegid ynddo ef y mae holl gyflawnder y Duwdod yn preswylio yn gorfforol."
                },
                "10": {
                    "verse_nr": "10",
                    "verse": "Ac yr ydych chwi wedi eich cyflawni ynddo ef, yr hwn yw pen pob tywysogaeth ac awdurdod:"
                },
                "11": {
                    "verse_nr": "11",
                    "verse": "Yn yr hwn hefyd y\u2019ch enwaedwyd ag enwaediad nid o waith llaw, trwy ddiosg corff pechodau\u2019r cnawd, yn enwaediad Crist:"
                },
                "12": {
                    "verse_nr": "12",
                    "verse": "Wedi eich cydgladdu ag ef yn y bedydd, yn yr hwn hefyd y\u2019ch cyd-gyfodwyd trwy ffydd gweithrediad Duw yr hwn a\u2019i cyfododd ef o feirw."
                },
                "13": {
                    "verse_nr": "13",
                    "verse": "A chwithau, pan oeddech yn feirw mewn camweddau, a dienwaediad eich cnawd, a gydfywhaodd efe gydag ef, gan faddau i chwi yr holl gamweddau;"
                },
                "14": {
                    "verse_nr": "14",
                    "verse": "Gan ddileu ysgrifen\u2010law yr ordeiniadau, yr hon oedd i\u2019n herbyn ni, yr hon oedd yng ngwrthwyneb i ni, ac a\u2019i cymerodd hi oddi ar y ffordd, gan ei hoelio wrth y groes;"
                },
                "15": {
                    "verse_nr": "15",
                    "verse": "Gan ysbeilio\u2019r tywysogaethau a\u2019r awdurdodau, efe a\u2019u harddangosodd hwy ar gyhoedd, gan ymorfoleddu arnynt arni hi."
                },
                "16": {
                    "verse_nr": "16",
                    "verse": "Am hynny na farned neb arnoch chwi am fwyd, neu am ddiod, neu o ran dydd g\u0175yl, neu newyddloer, neu Sabothau:"
                },
                "17": {
                    "verse_nr": "17",
                    "verse": "Y rhai ydynt gysgod pethau i ddyfod; ond y corff sydd o Grist."
                },
                "18": {
                    "verse_nr": "18",
                    "verse": "Na thwylled neb chwi am eich gwobr, wrth ei ewyllys, mewn gostyngeiddrwydd, ac addoliad angylion, gan ruthro i bethau nis gwelodd, wedi ymchwyddo yn ofer gan ei feddwl cnawdol ei hun;"
                },
                "19": {
                    "verse_nr": "19",
                    "verse": "Ac heb gyfatal y Pen, o\u2019r hwn y mae\u2019r holl gorff, trwy\u2019r cymalau a\u2019r cysylltiadau, yn derbyn lluniaeth, ac wedi ei gydgysylltu, yn cynyddu gan gynnydd Duw."
                },
                "20": {
                    "verse_nr": "20",
                    "verse": "Am hynny, os ydych wedi marw gyda Christ oddi wrth egwyddorion y byd, paham yr ydych, megis petech yn byw yn y byd, yn ymroi i ordeiniadau,"
                },
                "21": {
                    "verse_nr": "21",
                    "verse": "(Na chyffwrdd; ac nac archwaetha; ac na theimla;"
                },
                "22": {
                    "verse_nr": "22",
                    "verse": "Y rhai ydynt oll yn llygredigaeth wrth eu harfer;) yn \u00f4l gorchmynion ac athrawiaethau dynion?"
                },
                "23": {
                    "verse_nr": "23",
                    "verse": "Yr hyn bethau sydd ganddynt rith doethineb mewn ewyllys\u2010grefydd, a gostyngeiddrwydd, a bod heb arbed y corff, nid mewn bri i ddigoni\u2019r cnawd."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Am hynny os cydgyfodasoch gyda Christ, ceisiwch y pethau sydd uchod, lle mae Crist yn eistedd ar ddeheulaw Duw."
                },
                "2": {
                    "verse_nr": "2",
                    "verse": "Rhoddwch eich serch ar bethau sydd uchod, nid ar bethau sydd ar y ddaear."
                },
                "3": {
                    "verse_nr": "3",
                    "verse": "Canys meirw ydych, a\u2019ch bywyd a guddiwyd gyda Christ yn Nuw."
                },
                "4": {
                    "verse_nr": "4",
                    "verse": "Pan ymddangoso Crist ein bywyd ni, yna hefyd yr ymddangoswch chwithau gydag ef mewn gogoniant."
                },
                "5": {
                    "verse_nr": "5",
                    "verse": "Marwhewch gan hynny eich aelodau, y rhai sydd ar y ddaear; godineb, aflendid, gw\u0177n, drygchwant, a chybydd\u2010dod, yr hon sydd eilun\u2010addoliaeth:"
                },
                "6": {
                    "verse_nr": "6",
                    "verse": "O achos yr hyn bethau y mae digofaint Duw yn dyfod ar blant yr anufudd\u2010dod:"
                },
                "7": {
                    "verse_nr": "7",
                    "verse": "Yn y rhai hefyd y rhodiasoch chwithau gynt, pan oeddech yn byw ynddynt."
                },
                "8": {
                    "verse_nr": "8",
                    "verse": "Ond yr awron rhoddwch chwithau ymaith yr holl bethau hyn; dicter, llid, drygioni, cabledd, serthedd, allan o\u2019ch genau."
                },
                "9": {
                    "verse_nr": "9",
                    "verse": "Na ddywedwch gelwydd wrth eich gilydd, gan ddarfod i chwi ddiosg yr hen ddyn ynghyd \u00e2\u2019i weithredoedd;"
                },
                "10": {
                    "verse_nr": "10",
                    "verse": "A gwisgo\u2019r newydd, yr hwn a adnewyddir mewn gwybodaeth, yn \u00f4l delw yr hwn a\u2019i creodd ef:"
                },
                "11": {
                    "verse_nr": "11",
                    "verse": "Lle nid oes na Groegwr nac Iddew, enwaediad na dienwaediad, Barbariad na Scythiad, caeth na rhydd: ond Crist sydd bob peth, ac ym mhob peth."
                },
                "12": {
                    "verse_nr": "12",
                    "verse": "Am hynny, (megis etholedigion Duw, sanctaidd ac annwyl,) gwisgwch amdanoch ymysgaroedd trugareddau, cymwynasgarwch, gostyngeiddrwydd, addfwynder, ymaros;"
                },
                "13": {
                    "verse_nr": "13",
                    "verse": "Gan gyd\u2010ddwyn \u00e2\u2019ch gilydd, a maddau i\u2019ch gilydd, os bydd gan neb gweryl yn erbyn neb: megis ag y maddeuodd Crist i chwi, felly gwnewch chwithau."
                },
                "14": {
                    "verse_nr": "14",
                    "verse": "Ac am ben hyn oll, gwisgwch gariad, yr hwn yw rhwymyn perffeithrwydd."
                },
                "15": {
                    "verse_nr": "15",
                    "verse": "A llywodraethed tangnefedd Duw yn eich calonnau, i\u2019r hwn hefyd y\u2019ch galwyd yn un corff; a byddwch ddiolchgar."
                },
                "16": {
                    "verse_nr": "16",
                    "verse": "Preswylied gair Crist ynoch yn helaeth ym mhob doethineb; gan ddysgu a rhybuddio bawb eich gilydd mewn salmau, a hymnau, ac odlau ysbrydol, gan ganu trwy ras yn eich calonnau i\u2019r Arglwydd."
                },
                "17": {
                    "verse_nr": "17",
                    "verse": "A pha beth bynnag a wneloch, ar air neu ar weithred, gwnewch bob peth yn enw\u2019r Arglwydd Iesu, gan ddiolch i Dduw a\u2019r Tad trwyddo ef."
                },
                "18": {
                    "verse_nr": "18",
                    "verse": "Y gwragedd, ymostyngwch i\u2019ch gw\u0177r priod, megis y mae yn weddus yn yr Arglwydd."
                },
                "19": {
                    "verse_nr": "19",
                    "verse": "Y gw\u0177r, cerwch eich gwragedd, ac na fyddwch chwerwon wrthynt."
                },
                "20": {
                    "verse_nr": "20",
                    "verse": "Y plant, ufuddhewch i\u2019ch rhieni ym mhob peth: canys hyn sydd yn rhyngu bodd i\u2019r Arglwydd yn dda."
                },
                "21": {
                    "verse_nr": "21",
                    "verse": "Y tadau, na chyffrowch eich plant, fel na ddigalonnont."
                },
                "22": {
                    "verse_nr": "22",
                    "verse": "Y gweision, ufuddhewch ym mhob peth i\u2019ch meistriaid yn \u00f4l y cnawd; nid \u00e2 llygad\u2010wasanaeth, fel bodlonwyr dynion, eithr mewn symlrwydd calon, yn ofni Duw:"
                },
                "23": {
                    "verse_nr": "23",
                    "verse": "A pha beth bynnag a wneloch, gwnewch o\u2019r galon, megis i\u2019r Arglwydd, ac nid i ddynion;"
                },
                "24": {
                    "verse_nr": "24",
                    "verse": "Gan wybod mai gan yr Arglwydd y derbyniwch daledigaeth yr etifeddiaeth: canys yr Arglwydd Crist yr ydych yn ei wasanaethu."
                },
                "25": {
                    "verse_nr": "25",
                    "verse": "Ond yr hwn sydd yn gwneuthur cam, a dderbyn am y cam a wnaeth: ac nid oes derbyn wyneb."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Y meistriaid, gwnewch i\u2019ch gweision yr hyn sydd gyfiawn ac union; gan wybod fod i chwithau Feistr yn y nefoedd."
                },
                "2": {
                    "verse_nr": "2",
                    "verse": "Parhewch mewn gweddi, gan wylied ynddi gyda diolchgarwch;"
                },
                "3": {
                    "verse_nr": "3",
                    "verse": "Gan wedd\u00efo hefyd drosom ninnau, ar i Dduw agori i ni ddrws ymadrodd, i adrodd dirgelwch Crist, am yr hwn yr ydwyf hefyd mewn rhwymau:"
                },
                "4": {
                    "verse_nr": "4",
                    "verse": "Fel yr eglurhawyf ef, megis y mae yn rhaid i mi ei draethu."
                },
                "5": {
                    "verse_nr": "5",
                    "verse": "Rhodiwch mewn doethineb tuag at y rhai sydd allan, gan brynu\u2019r amser."
                },
                "6": {
                    "verse_nr": "6",
                    "verse": "Bydded eich ymadrodd bob amser yn rasol, wedi ei dymheru \u00e2 halen, fel y gwypoch pa fodd y mae yn rhaid i chwi ateb i bob dyn."
                },
                "7": {
                    "verse_nr": "7",
                    "verse": "Fy holl helynt i a fynega Tychicus i chwi, y brawd annwyl, a\u2019r gweinidog ffyddlon, a\u2019r cyd\u2010was yn yr Arglwydd:"
                },
                "8": {
                    "verse_nr": "8",
                    "verse": "Yr hwn a ddanfonais atoch er mwyn hyn, fel y gwybyddai eich helynt chwi, ac y diddanai eich calonnau chwi;"
                },
                "9": {
                    "verse_nr": "9",
                    "verse": "Gydag Onesimus, y ffyddlon a\u2019r annwyl frawd, yr hwn sydd ohonoch chwi. Hwy a hysbysant i chwi bob peth a wneir yma."
                },
                "10": {
                    "verse_nr": "10",
                    "verse": "Y mae Aristarchus, fy nghyd\u2010garcharor, yn eich annerch; a Marc, nai Barnabas fab ei chwaer, (am yr hwn y derbyniasoch orchmynion: os daw efe atoch, derbyniwch ef;)"
                },
                "11": {
                    "verse_nr": "11",
                    "verse": "A Jesus, yr hwn a elwir Jwstus, y rhai ydynt o\u2019r enwaediad. Y rhai hyn yn unig yw fy nghyd\u2010weithwyr i deyrnas Dduw, y rhai a fuant yn gysur i mi."
                },
                "12": {
                    "verse_nr": "12",
                    "verse": "Y mae Epaffras, yr hwn sydd ohonoch, gwas Crist, yn eich annerch, gan ymdrechu yn wastadol drosoch mewn gwedd\u00efau, ar i chwi sefyll yn berffaith ac yn gyflawn yng nghwbl o ewyllys Duw."
                },
                "13": {
                    "verse_nr": "13",
                    "verse": "Canys yr ydwyf yn dyst iddo, fod ganddo s\u00eal mawr trosoch chwi, a\u2019r rhai o Laodicea, a\u2019r rhai o Hierapolis."
                },
                "14": {
                    "verse_nr": "14",
                    "verse": "Y mae Luc y ffisigwr annwyl, a Demas, yn eich annerch."
                },
                "15": {
                    "verse_nr": "15",
                    "verse": "Anerchwch y brodyr sydd yn Laodicea, a Nymffas, a\u2019r eglwys sydd yn ei d\u0177 ef."
                },
                "16": {
                    "verse_nr": "16",
                    "verse": "Ac wedi darllen yr epistol hwn gyda chwi, perwch ei ddarllen hefyd yn eglwys y Laodiceaid: a darllen ohonoch chwithau yr un o Laodicea."
                },
                "17": {
                    "verse_nr": "17",
                    "verse": "A dywedwch wrth Archipus, Edrych at y weinidogaeth a dderbyniaist yn yr Arglwydd, ar i ti ei chyflawni hi."
                },
                "18": {
                    "verse_nr": "18",
                    "verse": "Yr annerch \u00e2\u2019m llaw i Paul fy hun. Cofiwch fy rhwymau. Gras fyddo gyda chwi. Amen. At y Colosiaid yr ysgrifennwyd o Rufain, gyda Thychicus ac Onesimus."
                }
            }
        }
    }
}