{
    "version": "BWM",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Gair yr ARGLWYDD yr hwn a ddaeth at Micha y Morasthiad yn nyddiau Jotham, Ahas, a Heseceia, brenhinoedd Jwda, yr hwn a welodd efe am Samaria a Jerwsalem."
                },
                "2": {
                    "verse_nr": "2",
                    "verse": "Gwrandewch, bobl oll; clyw dithau, y ddaear, ac sydd ynddi; a bydded yr ARGLWYDD DDUW yn dyst i\u2019ch erbyn, yr Arglwydd o\u2019i deml sanctaidd."
                },
                "3": {
                    "verse_nr": "3",
                    "verse": "Canys wele yr ARGLWYDD yn dyfod o\u2019i le; efe hefyd a ddisgyn, ac a sathr ar uchelderau y ddaear."
                },
                "4": {
                    "verse_nr": "4",
                    "verse": "A\u2019r mynyddoedd a doddant tano ef, a\u2019r glynnoedd a ymholltant fel cwyr o flaen y t\u00e2n, ac fel y dyfroedd a dywelltir ar y goriwaered."
                },
                "5": {
                    "verse_nr": "5",
                    "verse": "Hyn i gyd sydd am anwiredd Jacob, ac am bechodau t\u0177 Israel. Beth yw anwiredd Jacob? onid Samaria? Pa rai yw uchel leoedd Jwda? onid Jerwsalem?"
                },
                "6": {
                    "verse_nr": "6",
                    "verse": "Am hynny y gosodaf Samaria yn garneddfaes dda i blannu gwinllan; a gwnaf i\u2019w cherrig dreiglo i\u2019r dyffryn, a datguddiaf ei sylfeini."
                },
                "7": {
                    "verse_nr": "7",
                    "verse": "A\u2019i holl ddelwau cerfiedig a gurir yn ddrylliau, a\u2019i holl wobrau a losgir yn t\u00e2n, a\u2019i holl eilunod a osodaf yn anrheithiedig: oherwydd o wobr putain y casglodd hi hwynt, ac yn wobr putain y dychwelant."
                },
                "8": {
                    "verse_nr": "8",
                    "verse": "Oherwydd hyn galaraf ac udaf; cerddaf yn noeth ac yn llwm: gwnaf alar fel dreigiau, a gofid fel cywion y dylluan."
                },
                "9": {
                    "verse_nr": "9",
                    "verse": "Oherwydd dolurus yw ei harcholl: canys daeth hyd at Jwda; daeth hyd borth fy mhobl, hyd Jerwsalem."
                },
                "10": {
                    "verse_nr": "10",
                    "verse": "Na fynegwch hyn yn Gath; gan wylo nac wylwch ddim: ymdreigla mewn llwch yn nh\u0177 Affra."
                },
                "11": {
                    "verse_nr": "11",
                    "verse": "Dos heibio, preswylferch Saffir, yn noeth dy warth: ni ddaeth preswylferch Saanan allan yng ngalar Beth-esel, efe a dderbyn gennych ei sefyllfan."
                },
                "12": {
                    "verse_nr": "12",
                    "verse": "Canys trigferch Maroth a ddisgwyliodd yn ddyfal am ddaioni; eithr drwg a ddisgynnodd oddi wrth yr ARGLWYDD hyd at borth Jerwsalem."
                },
                "13": {
                    "verse_nr": "13",
                    "verse": "Preswylferch Lachis, rhwym y cerbyd wrth y buanfarch: dechreuad pechod yw hi i ferch Seion: canys ynot ti y cafwyd anwireddau Israel."
                },
                "14": {
                    "verse_nr": "14",
                    "verse": "Am hynny y rhoddi anrhegion i Moreseth-gath: tai Achsib a fyddant yn gelwydd i frenhinoedd Israel."
                },
                "15": {
                    "verse_nr": "15",
                    "verse": "Eto mi a ddygaf etifedd i ti, preswylferch Maresa: daw hyd Adulam, gogoniant Israel."
                },
                "16": {
                    "verse_nr": "16",
                    "verse": "Ymfoela, ac ymeillia am dy blant moethus: helaetha dy foelder fel eryr; canys caethgludwyd hwynt oddi wrthyt."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gwae a ddychmygo anwiredd, ac a wnelo ddrygioni ar eu gwelyau! pan oleuo y bore y gwn\u00e2nt hyn; am ei fod ar eu dwylo."
                },
                "2": {
                    "verse_nr": "2",
                    "verse": "Meysydd a chwenychant hefyd, ac a ddygant trwy drais; a theiau, ac a\u2019u dygant: gorthrymant hefyd \u0175r a\u2019i d\u0177, dyn a\u2019i etifeddiaeth."
                },
                "3": {
                    "verse_nr": "3",
                    "verse": "Am hynny fel hyn y dywed yr ARGLWYDD; Wele, yn erbyn y teulu hwn y dychmygais ddrwg, yr hwn ni thynnwch eich gyddfau ohono, ac ni rodiwch yn falch; canys amser drygfyd yw."
                },
                "4": {
                    "verse_nr": "4",
                    "verse": "Yn y dydd hwnnw y cyfyd un ddameg amdanoch chwi, ac a alara alar gofidus, gan ddywedyd, Dinistriwyd ni yn llwyr; newidiodd ran fy mhobl: pa fodd y dug ef oddi arnaf! gan droi ymaith, efe a rannodd ein meysydd."
                },
                "5": {
                    "verse_nr": "5",
                    "verse": "Am hynny ni bydd i ti a fwrio reffyn coelbren yng nghynulleidfa yr ARGLWYDD."
                },
                "6": {
                    "verse_nr": "6",
                    "verse": "Na phroffwydwch, meddant wrth y rhai a broffwydant: ond ni phroffwydant iddynt na dderbyniont gywilydd."
                },
                "7": {
                    "verse_nr": "7",
                    "verse": "O yr hon a elwir T\u0177 Jacob, a fyrhawyd ysbryd yr ARGLWYDD? ai dyma ei weithredoedd ef? oni wna fy ngeiriau les i\u2019r neb a rodio yn uniawn?"
                },
                "8": {
                    "verse_nr": "8",
                    "verse": "Y rhai oedd fy mhobl ddoe, a godasant yn elyn: diosgwch y dilledyn gyda\u2019r wisg oddi am y rhai a \u00e2nt heibio yn ddiofal, fel rhai yn dychwelyd o ryfel."
                },
                "9": {
                    "verse_nr": "9",
                    "verse": "Gwragedd fy mhobl a fwriasoch allan o d\u0177 eu hyfrydwch; a dygasoch oddi ar eu plant hwy fy harddwch byth."
                },
                "10": {
                    "verse_nr": "10",
                    "verse": "Codwch, ac ewch ymaith; canys nid dyma eich gorffwysfa: am ei halogi, y dinistria hi chwi \u00e2 dinistr tost."
                },
                "11": {
                    "verse_nr": "11",
                    "verse": "Os un yn rhodio yn yr ysbryd a chelwydd, a ddywed yn gelwyddog, Proffwydaf i ti am win a diod gadarn; efe a gaiff fod yn broffwyd i\u2019r bobl hyn."
                },
                "12": {
                    "verse_nr": "12",
                    "verse": "Gan gasglu y\u2019th gasglaf, Jacob oll: gan gynnull cynullaf weddill Israel; gosodaf hwynt ynghyd fel defaid Bosra, fel y praidd yng nghanol eu corlan: trystiant rhag amled dyn."
                },
                "13": {
                    "verse_nr": "13",
                    "verse": "Daw y rhwygydd i fyny o\u2019u blaen hwynt; rhwygasant, a thramwyasant trwy y porth, ac aethant allan trwyddo, a thramwya eu brenin o\u2019u blaen, a\u2019r ARGLWYDD ar eu pennau hwynt."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dywedais hefyd, Gwrandewch, atolwg, penaethiaid Jacob, a thywysogion t\u0177 Israel: Onid i chwi y perthyn gwybod barn?"
                },
                "2": {
                    "verse_nr": "2",
                    "verse": "Y rhai ydych yn cas\u00e1u y da, ac yn hoffi y drwg, gan flingo eu croen oddi amdanynt, a\u2019u cig oddi wrth eu hesgyrn;"
                },
                "3": {
                    "verse_nr": "3",
                    "verse": "Y rhai hefyd a fwyt\u00e2nt gig fy mhobl, a\u2019u croen a flingant oddi amdanynt, a\u2019u hesgyrn a ddrylliant, ac a friwant, megis i\u2019r crochan, ac fel cig yn y badell."
                },
                "4": {
                    "verse_nr": "4",
                    "verse": "Yna y llefant ar yr ARGLWYDD, ac nis etyb hwynt; efe a guddia ei wyneb oddi wrthynt y pryd hwnnw, fel y buant ddrwg yn eu gweithredoedd."
                },
                "5": {
                    "verse_nr": "5",
                    "verse": "Fel hyn y dywed yr ARGLWYDD am y proffwydi sydd yn cyfeiliorni fy mhobl, y rhai a frathant \u00e2\u2019u dannedd, ac a lefant, Heddwch: a\u2019r neb ni roddo yn eu pennau hwynt, darparant ryfel yn ei erbyn."
                },
                "6": {
                    "verse_nr": "6",
                    "verse": "Am hynny y bydd nos i chwi, fel na chaffoch weledigaeth; a thywyllwch i chwi, fel na chaffoch ddewiniaeth: yr haul hefyd a fachluda ar y proffwydi, a\u2019r dydd a ddua arnynt."
                },
                "7": {
                    "verse_nr": "7",
                    "verse": "Yna y gweledyddion a gywilyddiant, a\u2019r dewiniaid a waradwyddir; ie, pawb ohonynt a gaeant ar eu genau, am na rydd DUW ateb."
                },
                "8": {
                    "verse_nr": "8",
                    "verse": "Ond yn ddiau llawn wyf fi o rym gan ysbryd yr ARGLWYDD, ac o farn a nerth, i ddangos ei anwiredd i Jacob, a\u2019i bechod i Israel."
                },
                "9": {
                    "verse_nr": "9",
                    "verse": "Gwrandewch hyn, atolwg, penaethiaid t\u0177 Jacob, a thywysogion t\u0177 Israel, y rhai sydd ffiaidd ganddynt farn, ac yn gwyro pob uniondeb."
                },
                "10": {
                    "verse_nr": "10",
                    "verse": "Adeiladu Seion y maent \u00e2 gwaed, a Jerwsalem ag anwiredd."
                },
                "11": {
                    "verse_nr": "11",
                    "verse": "Ei phenaethiaid a roddant farn er gwobr, a\u2019i hoffeiriaid a ddysgant er cyflog, a\u2019r proffwydi a ddewiniant er arian; eto wrth yr ARGLWYDD yr ymgynhaliant, gan ddywedyd, Onid yw yr ARGLWYDD i\u2019n plith? ni ddaw drwg arnom."
                },
                "12": {
                    "verse_nr": "12",
                    "verse": "Am hynny o\u2019ch achos chwi yr erddir Seion fel maes, a Jerwsalem a fydd yn garneddau, a mynydd y t\u0177 fel uchel leoedd y goedwig."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "A bydd yn niwedd y dyddiau, i fynydd t\u0177 yr ARGLWYDD fod wedi ei sicrhau ym mhen y mynyddoedd; ac efe a ddyrchefir goruwch y bryniau; a phobloedd a ddylifant ato."
                },
                "2": {
                    "verse_nr": "2",
                    "verse": "A chenhedloedd lawer a \u00e2nt, ac a ddywedant, Deuwch, ac awn i fyny i fynydd yr ARGLWYDD, ac i d\u0177 DDUW Jacob; ac efe a ddysg i ni ei ffyrdd, ac yn ei lwybrau y rhodiwn: canys y gyfraith a \u00e2 allan o Seion, a gair yr ARGLWYDD o Jerwsalem."
                },
                "3": {
                    "verse_nr": "3",
                    "verse": "Ac efe a farna rhwng pobloedd lawer, ac a gerydda genhedloedd cryfion hyd ymhell; a thorrant eu cleddyfau yn sychau, a\u2019u gwaywffyn yn bladuriau: ac ni chyfyd cenedl gleddyf yn erbyn cenedl, ac ni ddysgant ryfel mwyach."
                },
                "4": {
                    "verse_nr": "4",
                    "verse": "Ond eisteddant bob un dan ei winwydden a than ei ffigysbren, heb neb i\u2019w dychrynu; canys genau ARGLWYDD y lluoedd a\u2019i llefarodd."
                },
                "5": {
                    "verse_nr": "5",
                    "verse": "Canys yr holl bobloedd a rodiant bob un yn enw ei dduw ei hun, a ninnau a rodiwn yn enw yr ARGLWYDD ein DUW byth ac yn dragywydd."
                },
                "6": {
                    "verse_nr": "6",
                    "verse": "Yn y dydd hwnnw, medd yr ARGLWYDD, y casglaf y gloff, ac y cynullaf yr hon a yrrwyd allan, a\u2019r hon a ddrygais:"
                },
                "7": {
                    "verse_nr": "7",
                    "verse": "A gwnaf y gloff yn weddill, a\u2019r hon a daflwyd ymhell, yn genedl gref; a\u2019r ARGLWYDD a deyrnasa arnynt ym mynydd Seion o hyn allan byth."
                },
                "8": {
                    "verse_nr": "8",
                    "verse": "A thithau, t\u0175r y praidd, castell merch Seion, hyd atat y daw, ie, y daw yr arglwyddiaeth bennaf, y deyrnas i ferch Jerwsalem."
                },
                "9": {
                    "verse_nr": "9",
                    "verse": "Paham gan hynny y gwaeddi waedd? onid oes ynot frenin? a ddarfu am dy gynghorydd? canys gwewyr a\u2019th gymerodd megis gwraig yn esgor."
                },
                "10": {
                    "verse_nr": "10",
                    "verse": "Ymofidia a griddfana, merch Seion, fel gwraig yn esgor: oherwydd yr awr hon yr ei di allan o\u2019r ddinas, a thrigi yn y maes; ti a ei hyd Babilon: yno y\u2019th waredir; yno yr achub yr ARGLWYDD di o law dy elynion."
                },
                "11": {
                    "verse_nr": "11",
                    "verse": "Yr awr hon hefyd llawer o genhedloedd a ymgasglasant i\u2019th erbyn, gan ddywedyd, Haloger hi, a gweled ein llygaid hynny ar Seion."
                },
                "12": {
                    "verse_nr": "12",
                    "verse": "Ond ni wyddant hwy feddyliau yr ARGLWYDD, ac ni ddeallant ei gyngor ef: canys efe a\u2019u casgl hwynt fel ysgubau i\u2019r llawr dyrnu."
                },
                "13": {
                    "verse_nr": "13",
                    "verse": "Cyfod, merch Seion, a dyrna; canys gwnaf dy gorn yn haearn, a\u2019th garnau yn bres; a thi a ddrylli bobloedd lawer: a chysegraf i\u2019r ARGLWYDD eu helw hwynt, a\u2019u golud i ARGLWYDD yr holl ddaear."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Yr awr hon ymfyddina, merch y fyddin; gosododd gynllwyn i\u2019n herbyn: trawant farnwr Israel \u00e2 gwialen ar ei gern."
                },
                "2": {
                    "verse_nr": "2",
                    "verse": "A thithau, Bethlehem Effrata, er dy fod yn fechan ymhlith miloedd Jwda, eto ohonot ti y daw allan i mi un i fod yn llywydd yn Israel; yr hwn yr oedd ei fynediad allan o\u2019r dechreuad, er dyddiau tragwyddoldeb."
                },
                "3": {
                    "verse_nr": "3",
                    "verse": "Am hynny y rhydd efe hwynt i fyny, hyd yr amser y darffo i\u2019r hon a esgoro esgor: yna gweddill ei frodyr ef a ddychwelant at feibion Israel."
                },
                "4": {
                    "verse_nr": "4",
                    "verse": "Ac efe a saif, ac a bortha \u00e2 nerth yr ARGLWYDD, yn ardderchowgrwydd enw yr ARGLWYDD ei DDUW; a hwy a drigant: canys yr awr hon efe a fawrheir hyd eithafoedd y ddaear."
                },
                "5": {
                    "verse_nr": "5",
                    "verse": "A hwn fydd yr heddwch, pan dd\u00eal yr Asyriad i\u2019n tir ni: a phan sathro o fewn ein palasau, yna cyfodwn yn ei erbyn saith fugail, ac wyth o\u2019r dynion pennaf."
                },
                "6": {
                    "verse_nr": "6",
                    "verse": "A hwy a ddinistriant dir Asyria \u00e2\u2019r cleddyf, a thir Nimrod \u00e2\u2019i gleddyfau noethion ei hun: ac efe a\u2019n hachub rhag yr Asyriad, pan dd\u00eal i\u2019n tir, a phan sathro o fewn ein terfynau."
                },
                "7": {
                    "verse_nr": "7",
                    "verse": "A bydd gweddill Jacob yng nghanol llawer o bobl, fel y gwlith oddi wrth yr ARGLWYDD, megis cawodydd ar y gwelltglas, yr hwn nid erys ar ddyn, ac ni ddisgwyl wrth feibion dynion."
                },
                "8": {
                    "verse_nr": "8",
                    "verse": "A gweddill Jacob a fydd ymysg y Cenhedloedd, yng nghanol pobl lawer, fel llew ymysg bwystfilod y goedwig, ac fel cenau llew ymhlith y diadellau defaid; yr hwn, pan \u00eal trwodd, a sathr ac a ysglyfaetha, ac ni bydd achubydd."
                },
                "9": {
                    "verse_nr": "9",
                    "verse": "Dy law a ddyrchefir yn erbyn dy wrthwynebwyr, a\u2019th holl elynion a dorrir ymaith."
                },
                "10": {
                    "verse_nr": "10",
                    "verse": "A bydd y dwthwn hwnnw, medd yr ARGLWYDD, i mi dorri ymaith dy feirch o\u2019th ganol di, a dinistrio dy gerbydau:"
                },
                "11": {
                    "verse_nr": "11",
                    "verse": "Torraf hefyd i lawr ddinasoedd dy wlad, a dymchwelaf dy holl amddiffynfeydd:"
                },
                "12": {
                    "verse_nr": "12",
                    "verse": "A thorraf ymaith o\u2019th law y swynion, ac ni bydd i ti ddewiniaid:"
                },
                "13": {
                    "verse_nr": "13",
                    "verse": "Torraf hefyd i lawr dy luniau cerfiedig, a\u2019th ddelwau o\u2019th blith; ac ni chei ymgrymu mwyach i weithredoedd dy ddwylo dy hun:"
                },
                "14": {
                    "verse_nr": "14",
                    "verse": "Diwreiddiaf dy lwyni o\u2019th ganol hefyd; a dinistriaf dy ddinasoedd."
                },
                "15": {
                    "verse_nr": "15",
                    "verse": "Ac mewn dig a llid y gwnaf ar y cenhedloedd y fath ddialedd ag na chlywsant."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Gwrandewch, atolwg, y peth a ddywed yr ARGLWYDD; Cyfod, ymddadlau \u00e2\u2019r mynyddoedd, a chlywed y bryniau dy lais."
                },
                "2": {
                    "verse_nr": "2",
                    "verse": "Gwrandewch, y mynyddoedd, a chedyrn sylfeini y ddaear, g\u0175yn yr ARGLWYDD; canys y mae cwyn rhwng yr ARGLWYDD a\u2019i bobl, ac efe a ymddadlau ag Israel."
                },
                "3": {
                    "verse_nr": "3",
                    "verse": "Fy mhobl, beth a wneuthum i ti? ac ym mha beth y\u2019th flinais? tystiolaetha i\u2019m herbyn."
                },
                "4": {
                    "verse_nr": "4",
                    "verse": "Canys mi a\u2019th ddygais o dir yr Aifft, ac a\u2019th ryddheais o d\u0177 y caethiwed, ac a anfonais o\u2019th flaen Moses, Aaron, a Miriam."
                },
                "5": {
                    "verse_nr": "5",
                    "verse": "Fy mhobl, cofia, atolwg, beth a fwriadodd Balac brenin Moab, a pha ateb a roddes Balaam mab Beor iddo, o Sittim hyd Gilgal; fel y galloch wybod cyfiawnder yr ARGLWYDD."
                },
                "6": {
                    "verse_nr": "6",
                    "verse": "\u00c2 pha beth y deuaf gerbron yr ARGLWYDD, ac yr ymgrymaf gerbron yr uchel DDUW? a ddeuaf fi ger ei fron ef \u00e2 phoethoffrymau, ac \u00e2 dyniewaid?"
                },
                "7": {
                    "verse_nr": "7",
                    "verse": "A fodlonir yr ARGLWYDD \u00e2 miloedd o feheryn, neu \u00e2 myrddiwn o ffrydiau olew? a roddaf fi fy nghyntaf-anedig dros fy anwiredd, ffrwyth fy nghroth dros bechod fy enaid?"
                },
                "8": {
                    "verse_nr": "8",
                    "verse": "Dangosodd efe i ti, ddyn, beth sydd dda: a pha beth a gais yr ARGLWYDD gennyt, ond gwneuthur barn, a hoffi trugaredd, ac ymostwng i rodio gyda\u2019th DDUW?"
                },
                "9": {
                    "verse_nr": "9",
                    "verse": "Llef yr ARGLWYDD a lefa ar y ddinas, a\u2019r doeth a w\u00eal dy enw: gwrandewch y wialen, a phwy a\u2019i hordeiniodd."
                },
                "10": {
                    "verse_nr": "10",
                    "verse": "A oes eto drysorau anwiredd o fewn t\u0177 y g\u0175r anwir, a\u2019r mesur prin, peth sydd ffiaidd?"
                },
                "11": {
                    "verse_nr": "11",
                    "verse": "A gyfrifwn yn l\u00e2n un \u00e2 chloriannau anwir, ac \u00e2 chod o gerrig twyllodrus?"
                },
                "12": {
                    "verse_nr": "12",
                    "verse": "Canys y mae ei chyfoethogion yn llawn trais, a\u2019i thrigolion a ddywedasant gelwydd; a\u2019u tafod sydd dwyllodrus yn eu genau."
                },
                "13": {
                    "verse_nr": "13",
                    "verse": "A minnau hefyd a\u2019th glwyfaf wrth dy daro, wrth dy anrheithio am dy bechodau."
                },
                "14": {
                    "verse_nr": "14",
                    "verse": "Ti a fwytei, ac ni\u2019th ddigonir; a\u2019th ostyngiad fydd yn dy ganol dy hun: ti a ymefli, ac nid achubi; a\u2019r hyn a achubych, a roddaf i\u2019r cleddyf."
                },
                "15": {
                    "verse_nr": "15",
                    "verse": "Ti a heui, ond ni fedi; ti a sethri yr olewydd, ond nid ymiri ag olew; a gwin newydd, ond nid yfi win."
                },
                "16": {
                    "verse_nr": "16",
                    "verse": "Cadw yr ydys ddeddfau Omri, a holl weithredoedd Ahab, a rhodio yr ydych yn eu cynghorion: fel y\u2019th wnawn yn anghyfannedd, a\u2019i thrigolion i\u2019w hwtio: am hynny y dygwch warth fy mhobl."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Gwae fi! canys ydwyf fel casgliadau ffrwythydd haf, fel lloffion grawnwin y cynhaeaf gwin; nid oes swp o rawn i\u2019w bwyta; fy enaid a flysiodd yr aeddfed ffrwyth cyntaf."
                },
                "2": {
                    "verse_nr": "2",
                    "verse": "Darfu am y duwiol oddi ar y ddaear, ac nid oes un uniawn ymhlith dynion; cynllwyn y maent oll am waed; pob un sydd yn hela ei frawd \u00e2 rhwyd."
                },
                "3": {
                    "verse_nr": "3",
                    "verse": "I wneuthur drygioni \u00e2\u2019r ddwy law yn egn\u00efol, y tywysog a ofyn, a\u2019r barnwr am wobr; a\u2019r hwn sydd fawr a ddywed lygredigaeth ei feddwl: felly y plethant ef."
                },
                "4": {
                    "verse_nr": "4",
                    "verse": "Y gorau ohonynt sydd fel miaren, yr unionaf yn arwach na chae drain; dydd dy wylwyr, a\u2019th ofwy, sydd yn dyfod: bellach y bydd eu penbleth hwynt."
                },
                "5": {
                    "verse_nr": "5",
                    "verse": "Na chredwch i gyfaill, nac ymddiriedwch i dywysog: cadw ddrws dy enau rhag yr hon a orwedd yn dy fynwes."
                },
                "6": {
                    "verse_nr": "6",
                    "verse": "Canys mab a amharcha ei dad, y ferch a gyfyd yn erbyn ei mam, a\u2019r waudd yn erbyn ei chwegr: a gelynion g\u0175r yw dynion ei d\u0177."
                },
                "7": {
                    "verse_nr": "7",
                    "verse": "Am hynny mi a edrychaf ar yr ARGLWYDD, disgwyliaf wrth DDUW fy iachawdwriaeth: fy NUW a\u2019m gwrendy."
                },
                "8": {
                    "verse_nr": "8",
                    "verse": "Na lawenycha i\u2019m herbyn, fy ngelynes: pan syrthiwyf, cyfodaf; pan eisteddwyf mewn tywyllwch, yr ARGLWYDD a lewyrcha i mi."
                },
                "9": {
                    "verse_nr": "9",
                    "verse": "Dioddefaf ddig yr ARGLWYDD, canys pechais i\u2019w erbyn; hyd oni ddadleuo fy nghwyn, a gwneuthur i mi farn: efe a\u2019m dwg allan i\u2019r goleuad, a mi a welaf ei gyfiawnder ef."
                },
                "10": {
                    "verse_nr": "10",
                    "verse": "A\u2019m gelynes a gaiff weled, a chywilydd a\u2019i gorchuddia hi, yr hon a ddywedodd wrthyf, Mae yr ARGLWYDD dy DDUW? fy llygaid a\u2019i gwelant hi; bellach y bydd hi yn sathrfa, megis tom yr heolydd."
                },
                "11": {
                    "verse_nr": "11",
                    "verse": "Y dydd yr adeiledir dy furiau, y dydd hwnnw yr ymbellha y ddeddf."
                },
                "12": {
                    "verse_nr": "12",
                    "verse": "Y dydd hwnnw y daw efe hyd atat o Asyria, ac o\u2019r dinasoedd cedyrn, ac o\u2019r cadernid hyd yr afon, ac o f\u00f4r i f\u00f4r, ac o fynydd i fynydd."
                },
                "13": {
                    "verse_nr": "13",
                    "verse": "Eto y wlad a fydd yn anrhaith o achos ei thrigolion, am ffrwyth eu gweithredoedd."
                },
                "14": {
                    "verse_nr": "14",
                    "verse": "Portha dy bobl \u00e2\u2019th wialen, defaid dy etifeddiaeth, y rhai sydd yn trigo yn y coed yn unig, yng nghanol Carmel: porant yn Basan a Gilead, megis yn y dyddiau gynt."
                },
                "15": {
                    "verse_nr": "15",
                    "verse": "Megis y dyddiau y daethost allan o dir yr Aifft, y dangosaf iddo ryfeddodau."
                },
                "16": {
                    "verse_nr": "16",
                    "verse": "Y cenhedloedd a welant, ac a gywilyddiant gan eu holl gryfder hwynt: rhoddant eu llaw ar eu genau; eu clustiau a fyddarant."
                },
                "17": {
                    "verse_nr": "17",
                    "verse": "Llyfant y llwch fel sarff; fel pryfed y ddaear y symudant o\u2019u llochesau: arswydant rhag yr ARGLWYDD ein DUW ni, ac o\u2019th achos di yr ofnant."
                },
                "18": {
                    "verse_nr": "18",
                    "verse": "Pa DDUW sydd fel tydi, yn maddau anwiredd, ac yn myned heibio i anwiredd gweddill ei etifeddiaeth? ni ddeil efe ei ddig byth, am fod yn hoff ganddo drugaredd."
                },
                "19": {
                    "verse_nr": "19",
                    "verse": "Efe a ddychwel, efe a drugarha wrthym: efe a ddarostwng ein hanwireddau; a thi a defli eu holl bechodau i ddyfnderoedd y m\u00f4r."
                },
                "20": {
                    "verse_nr": "20",
                    "verse": "Ti a gyflewni y gwirionedd i Jacob, y drugaredd hefyd i Abraham, yr hwn a dyngaist i\u2019n tadau er y dyddiau gynt."
                }
            }
        }
    }
}