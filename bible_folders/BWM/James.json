{
    "version": "BWM",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Iago, gwasanaethwr Duw a\u2019r Arglwydd Iesu Grist, at y deuddeg llwyth sydd ar wasgar, annerch."
                },
                "2": {
                    "verse_nr": "2",
                    "verse": "Cyfrifwch yn bob llawenydd, fy mrodyr, pan syrthioch mewn amryw brofedigaethau;"
                },
                "3": {
                    "verse_nr": "3",
                    "verse": "Gan wybod fod profiad eich ffydd chwi yn gweithredu amynedd."
                },
                "4": {
                    "verse_nr": "4",
                    "verse": "Ond caffed amynedd ei pherffaith waith; fel y byddoch berffaith a chyfan, heb ddiffygio mewn dim."
                },
                "5": {
                    "verse_nr": "5",
                    "verse": "O bydd ar neb ohonoch eisiau doethineb, gofynned gan Dduw, yr hwn sydd yn rhoi yn haelionus i bawb, ac heb ddannod; a hi roddir iddo ef."
                },
                "6": {
                    "verse_nr": "6",
                    "verse": "Eithr gofynned mewn ffydd, heb amau dim: canys yr hwn sydd yn amau, sydd gyffelyb i don y m\u00f4r, a chwelir ac a deflir gan y gwynt."
                },
                "7": {
                    "verse_nr": "7",
                    "verse": "Canys na feddylied y dyn hwnnw y derbyn efe ddim gan yr Arglwydd."
                },
                "8": {
                    "verse_nr": "8",
                    "verse": "G\u0175r dauddyblyg ei feddwl sydd anwastad yn ei holl ffyrdd."
                },
                "9": {
                    "verse_nr": "9",
                    "verse": "Y brawd o radd isel, llawenyched yn ei oruchafiaeth:"
                },
                "10": {
                    "verse_nr": "10",
                    "verse": "A\u2019r cyfoethog, yn ei ddarostyngiad: canys megis blodeuyn y glaswelltyn y diflanna efe."
                },
                "11": {
                    "verse_nr": "11",
                    "verse": "Canys cyfododd yr haul gyda gwres, a gwywodd y glaswelltyn, a\u2019i flodeuyn a gwympodd, a thegwch ei bryd ef a gollodd: felly hefyd y diflanna\u2019r cyfoethog yn ei ffyrdd."
                },
                "12": {
                    "verse_nr": "12",
                    "verse": "Gwyn ei fyd y g\u0175r sydd yn goddef profedigaeth: canys pan fyddo profedig, efe a dderbyn goron y bywyd, yr hon a addawodd yr Arglwydd i\u2019r rhai a\u2019i carant ef."
                },
                "13": {
                    "verse_nr": "13",
                    "verse": "Na ddyweded neb, pan demtier ef, Gan Dduw y\u2019m temtir: canys Duw nis gellir ei demtio \u00e2 drygau, ac nid yw efe yn temtio neb."
                },
                "14": {
                    "verse_nr": "14",
                    "verse": "Canys yna y temtir pob un, pan ei tynner ef, ac y llithier, gan ei chwant ei hun."
                },
                "15": {
                    "verse_nr": "15",
                    "verse": "Yna chwant, wedi ymdd\u0175yn, a esgor ar bechod: pechod hefyd, pan orffenner, a esgor ar farwolaeth."
                },
                "16": {
                    "verse_nr": "16",
                    "verse": "Fy mrodyr annwyl, na chyfeiliornwch."
                },
                "17": {
                    "verse_nr": "17",
                    "verse": "Pob rhoddiad daionus, a phob rhodd berffaith, oddi uchod y mae, yn disgyn oddi wrth Dad y goleuni, gyda\u2019r hwn nid oes gyfnewidiad, na chysgod tr\u00f6edigaeth."
                },
                "18": {
                    "verse_nr": "18",
                    "verse": "O\u2019i wir ewyllys yr enillodd efe nyni trwy air y gwirionedd, fel y byddem ryw flaenffrwyth o\u2019i greaduriaid ef."
                },
                "19": {
                    "verse_nr": "19",
                    "verse": "O achos hyn, fy mrodyr annwyl, bydded pob dyn esgud i wrando, diog i lefaru, diog i ddigofaint:"
                },
                "20": {
                    "verse_nr": "20",
                    "verse": "Canys digofaint g\u0175r nid yw\u2019n cyflawni cyfiawnder Duw."
                },
                "21": {
                    "verse_nr": "21",
                    "verse": "Oherwydd paham rhoddwch heibio bob budreddi, a helaethrwydd malais; a thrwy addfwynder derbyniwch yr impiedig air, yr hwn a ddichon gadw eich eneidiau."
                },
                "22": {
                    "verse_nr": "22",
                    "verse": "A byddwch wneuthurwyr y gair, ac nid gwrandawyr yn unig, gan eich twyllo eich hunain."
                },
                "23": {
                    "verse_nr": "23",
                    "verse": "Oblegid os yw neb yn wrandawr y gair, ac heb fod yn wneuthurwr, y mae hwn yn debyg i \u0175r yn edrych ei wynepryd naturiol mewn drych:"
                },
                "24": {
                    "verse_nr": "24",
                    "verse": "Canys efe a\u2019i hedrychodd ei hun, ac a aeth ymaith, ac yn y man efe a anghofiodd pa fath ydoedd."
                },
                "25": {
                    "verse_nr": "25",
                    "verse": "Eithr yr hwn a edrych ar berffaith gyfraith rhyddid, ac a barhao ynddi, hwn, heb fod yn wrandawr anghofus, ond gwneuthurwr y weithred, efe a fydd dedwydd yn ei weithred."
                },
                "26": {
                    "verse_nr": "26",
                    "verse": "Os yw neb yn eich mysg yn cymryd arno fod yn grefyddol, heb atal ei dafod, ond twyllo\u2019i galon ei hun, ofer yw crefydd hwn."
                },
                "27": {
                    "verse_nr": "27",
                    "verse": "Crefydd bur a dihalogedig gerbron Duw a\u2019r Tad, yw hyn; Ymweled \u00e2\u2019r amddifaid a\u2019r gwragedd gweddwon yn eu hadfyd, a\u2019i gadw ei hun yn ddifrycheulyd oddi wrth y byd."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Fy mrodyr, na fydded gennych ffydd ein Harglwydd ni Iesu Grist, sef Arglwydd y gogoniant, gyda derbyn wyneb."
                },
                "2": {
                    "verse_nr": "2",
                    "verse": "Oblegid os daw i mewn i\u2019ch cynulleidfa chwi \u0175r \u00e2 modrwy aur, mewn dillad gwychion, a dyfod hefyd un tlawd mewn dillad gwael;"
                },
                "3": {
                    "verse_nr": "3",
                    "verse": "Ac edrych ohonoch ar yr hwn sydd yn gwisgo\u2019r dillad gwychion, a dywedyd wrtho, Eistedd di yma mewn lle da; a dywedyd wrth y tlawd, Saf di yna, neu eistedd yma islaw fy yst\u00f4l droed i:"
                },
                "4": {
                    "verse_nr": "4",
                    "verse": "Onid ydych chwi dueddol ynoch eich hunain? ac onid aethoch yn farnwyr meddyliau drwg?"
                },
                "5": {
                    "verse_nr": "5",
                    "verse": "Gwrandewch, fy mrodyr annwyl; Oni ddewisodd Duw dlodion y byd hwn yn gyfoethogion mewn ffydd, ac yn etifeddion y deyrnas yr hon a addawodd efe i\u2019r rhai sydd yn ei garu ef?"
                },
                "6": {
                    "verse_nr": "6",
                    "verse": "Eithr chwithau a amharchasoch y tlawd. Onid yw\u2019r cyfoethogion yn eich gorthrymu chwi, ac yn eich tynnu gerbron brawdleoedd?"
                },
                "7": {
                    "verse_nr": "7",
                    "verse": "Onid ydynt hwy\u2019n cablu\u2019r enw rhagorol, yr hwn a elwir arnoch chwi?"
                },
                "8": {
                    "verse_nr": "8",
                    "verse": "Os cyflawni yr ydych y gyfraith frenhinol yn \u00f4l yr ysgrythur, C\u00e2r dy gymydog fel ti dy hun; da yr ydych yn gwneuthur:"
                },
                "9": {
                    "verse_nr": "9",
                    "verse": "Eithr os derbyn wyneb yr ydych, yr ydych yn gwneuthur pechod, ac yn cael eich argyhoeddi gan y gyfraith megis troseddwyr."
                },
                "10": {
                    "verse_nr": "10",
                    "verse": "Canys pwy bynnag a gadwo\u2019r gyfraith i gyd oll, ac a ballo mewn un pwnc, y mae efe yn euog o\u2019r cwbl."
                },
                "11": {
                    "verse_nr": "11",
                    "verse": "Canys y neb a ddywedodd, Na odineba, a ddywedodd hefyd, Na ladd. Ac os ti ni odinebi, eto a leddi, yr wyt ti yn troseddu\u2019r gyfraith."
                },
                "12": {
                    "verse_nr": "12",
                    "verse": "Felly dywedwch, ac felly gwnewch, megis rhai a fernir wrth gyfraith rhyddid."
                },
                "13": {
                    "verse_nr": "13",
                    "verse": "Canys barn ddidrugaredd fydd i\u2019r hwn ni wnaeth drugaredd; ac y mae trugaredd yn gorfoleddu yn erbyn barn."
                },
                "14": {
                    "verse_nr": "14",
                    "verse": "Pa fudd yw, fy mrodyr, o dywed neb fod ganddo ffydd, ac heb fod ganddo weithredoedd? a ddichon ffydd ei gadw ef?"
                },
                "15": {
                    "verse_nr": "15",
                    "verse": "Eithr os bydd brawd neu chwaer yn noeth, ac mewn eisiau beunyddiol ymborth,"
                },
                "16": {
                    "verse_nr": "16",
                    "verse": "A dywedyd o un ohonoch wrthynt, Ewch mewn heddwch, ymdwymnwch, ac ymddigonwch; eto heb roddi iddynt angenrheidiau\u2019r corff; pa les fydd?"
                },
                "17": {
                    "verse_nr": "17",
                    "verse": "Felly ffydd hefyd, oni bydd ganddi weithredoedd, marw ydyw, a hi yn unig."
                },
                "18": {
                    "verse_nr": "18",
                    "verse": "Eithr rhyw un a ddywed, Tydi ffydd sydd gennyt, minnau gweithredoedd sydd gennyf: dangos i mi dy ffydd di heb dy weithredoedd, a minnau wrth fy ngweithredoedd i a ddangosaf i ti fy ffydd innau."
                },
                "19": {
                    "verse_nr": "19",
                    "verse": "Credu yr wyt ti mai un Duw sydd; da yr wyt ti yn gwneuthur: y mae\u2019r cythreuliaid hefyd yn credu, ac yn crynu."
                },
                "20": {
                    "verse_nr": "20",
                    "verse": "Eithr a fynni di wybod, O ddyn ofer, am ffydd heb weithredoedd, mai marw yw?"
                },
                "21": {
                    "verse_nr": "21",
                    "verse": "Abraham ein tad ni, onid o weithredoedd y cyfiawnhawyd ef, pan offrymodd efe Isaac ei fab ar yr allor?"
                },
                "22": {
                    "verse_nr": "22",
                    "verse": "Ti a weli fod ffydd yn cydweithio \u00e2\u2019i weithredoedd ef, a thrwy weithredoedd fod ffydd wedi ei pherffeithio."
                },
                "23": {
                    "verse_nr": "23",
                    "verse": "A chyflawnwyd yr ysgrythur yr hon sydd yn dywedyd, Credodd Abraham i Dduw, a chyfrifwyd iddo yn gyfiawnder: a Chyfaill Duw y galwyd ef."
                },
                "24": {
                    "verse_nr": "24",
                    "verse": "Chwi a welwch gan hynny mai o weithredoedd y cyfiawnheir dyn, ac nid o ffydd yn unig."
                },
                "25": {
                    "verse_nr": "25",
                    "verse": "Yr un ffunud hefyd, Rahab y butain, onid o weithredoedd y cyfiawnhawyd hi, pan dderbyniodd hi\u2019r cenhadau, a\u2019u danfon ymaith ffordd arall?"
                },
                "26": {
                    "verse_nr": "26",
                    "verse": "Canys megis y mae\u2019r corff heb yr ysbryd yn farw, felly hefyd ffydd heb weithredoedd, marw yw."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Na fyddwch feistriaid lawer, fy mrodyr: gan wybod y derbyniwn ni farnedigaeth fwy."
                },
                "2": {
                    "verse_nr": "2",
                    "verse": "Canys mewn llawer o bethau yr ydym ni bawb yn llithro. Od oes neb heb lithro ar air, g\u0175r perffaith yw hwnnw, yn gallu ffrwyno\u2019r holl gorff hefyd."
                },
                "3": {
                    "verse_nr": "3",
                    "verse": "Wele, yr ydym ni yn rhoddi ffrwynau ym mhennau\u2019r meirch, i\u2019w gwneuthur yn ufudd i ni; ac yr ydym yn troi eu holl gorff hwy oddi amgylch."
                },
                "4": {
                    "verse_nr": "4",
                    "verse": "Wele, y llongau hefyd, er eu maint, ac er eu gyrru gan wyntoedd creulon, a droir oddi amgylch \u00e2 llyw bychan, lle y mynno\u2019r llywydd."
                },
                "5": {
                    "verse_nr": "5",
                    "verse": "Felly hefyd y tafod, aelod bychan yw, ac yn ffrostio pethau mawrion. Wele, faint o ddefnydd y mae ychydig d\u00e2n yn ei ennyn!"
                },
                "6": {
                    "verse_nr": "6",
                    "verse": "A\u2019r tafod, t\u00e2n ydyw, byd o anghyfiawnder. Felly y mae\u2019r tafod wedi ei osod ymhlith ein haelodau ni, fel y mae yn halogi\u2019r holl gorff, ac yn gosod troell naturiaeth yn fflam; ac wedi ei wneuthur yn fflam gan uffern."
                },
                "7": {
                    "verse_nr": "7",
                    "verse": "Canys holl natur gwylltfilod, ac adar, ac ymlusgiaid, a\u2019r pethau yn y m\u00f4r, a ddofir ac a ddofwyd gan natur ddynol:"
                },
                "8": {
                    "verse_nr": "8",
                    "verse": "Eithr y tafod ni ddichon un dyn ei ddofi; drwg anllywodraethus ydyw, yn llawn gwenwyn marwol."
                },
                "9": {
                    "verse_nr": "9",
                    "verse": "Ag ef yr ydym yn bendithio Duw a\u2019r Tad; ag ef hefyd yr ydym yn melltithio dynion, a wnaethpwyd ar lun Duw."
                },
                "10": {
                    "verse_nr": "10",
                    "verse": "O\u2019r un genau y mae\u2019n dyfod allan fendith a melltith. Fy mrodyr, ni ddylai\u2019r pethau hyn fod felly."
                },
                "11": {
                    "verse_nr": "11",
                    "verse": "A ydyw ffynnon o\u2019r un llygad yn rhoi dwfr melys a chwerw?"
                },
                "12": {
                    "verse_nr": "12",
                    "verse": "A ddichon y pren ffigys, fy mrodyr, ddwyn olifaid? neu winwydden, ffigys? felly ni ddichon un ffynnon roddi dwfr hallt a chroyw."
                },
                "13": {
                    "verse_nr": "13",
                    "verse": "Pwy sydd \u0175r doeth a deallus yn eich plith? dangosed, trwy ymarweddiad da, ei weithredoedd mewn mwyneidd-dra doethineb."
                },
                "14": {
                    "verse_nr": "14",
                    "verse": "Eithr od oes gennych genfigen chwerw ac ymryson yn eich calon, na fyddwch ffrostwyr a chelwyddog yn erbyn y gwirionedd."
                },
                "15": {
                    "verse_nr": "15",
                    "verse": "Nid yw\u2019r doethineb hwn yn disgyn oddi uchod; ond daearol, anianol, cythreulig yw."
                },
                "16": {
                    "verse_nr": "16",
                    "verse": "Canys lle mae cenfigen ac ymryson, yno y mae terfysg, a phob gweithred ddrwg."
                },
                "17": {
                    "verse_nr": "17",
                    "verse": "Eithr y ddoethineb sydd oddi uchod, yn gyntaf pur ydyw, wedi hynny heddychlon, boneddigaidd, hawdd ei thrin, llawn trugaredd a ffrwythau da, diduedd, a diragrith."
                },
                "18": {
                    "verse_nr": "18",
                    "verse": "A ffrwyth cyfiawnder a heuir mewn heddwch i\u2019r rhai sydd yn gwneuthur heddwch."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "O ba le y mae rhyfeloedd ac ymladdau yn eich plith chwi? onid oddi wrth hyn, sef eich melyschwantau y rhai sydd yn rhyfela yn eich aelodau?"
                },
                "2": {
                    "verse_nr": "2",
                    "verse": "Chwenychu yr ydych, ac nid ydych yn cael: cenfigennu yr ydych ac eiddigeddu, ac nid ydych yn gallu cyrhaeddyd: ymladd a rhyfela yr ydych, ond nid ydych yn cael, am nad ydych yn gofyn."
                },
                "3": {
                    "verse_nr": "3",
                    "verse": "Gofyn yr ydych, ac nid ydych yn derbyn, oherwydd eich bod yn gofyn ar gam, fel y galloch eu treulio ar eich melyschwantau."
                },
                "4": {
                    "verse_nr": "4",
                    "verse": "Chwi odinebwyr a godinebwragedd, oni wyddoch chwi fod cyfeillach y byd yn elyniaeth i Dduw? pwy bynnag gan hynny a ewyllysio fod yn gyfaill i\u2019r byd, y mae\u2019n elyn i Dduw."
                },
                "5": {
                    "verse_nr": "5",
                    "verse": "A ydych chwi yn tybied fod yr ysgrythur yn dywedyd yn ofer, At genfigen y mae chwant yr ysbryd a gartrefa ynom ni?"
                },
                "6": {
                    "verse_nr": "6",
                    "verse": "Eithr rhoddi gras mwy y mae: oherwydd paham y mae yn dywedyd, Y mae Duw yn gwrthwynebu\u2019r beilchion, ond yn rhoddi gras i\u2019r rhai gostyngedig."
                },
                "7": {
                    "verse_nr": "7",
                    "verse": "Ymddarostyngwch gan hynny i Dduw. Gwrthwynebwch ddiafol, ac efe a ffy oddi wrthych."
                },
                "8": {
                    "verse_nr": "8",
                    "verse": "Nesewch at Dduw, ac efe a nes\u00e2 atoch chwi. Glanhewch eich dwylo, chwi bechaduriaid; a phurwch eich calonnau, chwi \u00e2\u2019r meddwl dauddyblyg."
                },
                "9": {
                    "verse_nr": "9",
                    "verse": "Ymofidiwch, a galerwch, ac wylwch: troer eich chwerthin chwi yn alar, a\u2019ch llawenydd yn dristwch."
                },
                "10": {
                    "verse_nr": "10",
                    "verse": "Ymddarostyngwch gerbron yr Arglwydd, ac efe a\u2019ch dyrchafa chwi."
                },
                "11": {
                    "verse_nr": "11",
                    "verse": "Na ddywedwch yn erbyn eich gilydd, frodyr. Y neb sydd yn dywedyd yn erbyn ei frawd, ac yn barnu ei frawd, y mae efe yn dywedyd yn erbyn y gyfraith, ac yn barnu\u2019r gyfraith: ac od wyt ti yn barnu\u2019r gyfraith, nid wyt ti wneuthurwr y gyfraith, eithr barnwr."
                },
                "12": {
                    "verse_nr": "12",
                    "verse": "Un gosodwr cyfraith sydd, yr hwn a ddichon gadw a cholli. Pwy wyt ti yr hwn wyt yn barnu arall?"
                },
                "13": {
                    "verse_nr": "13",
                    "verse": "Iddo yn awr, y rhai ydych yn dywedyd, Heddiw neu yfory ni a awn i gyfryw ddinas, ac a arhoswn yno flwyddyn, ac a farchnatawn, ac a enillwn:"
                },
                "14": {
                    "verse_nr": "14",
                    "verse": "Y rhai ni wyddoch beth a fydd yfory. Canys beth ydyw eich einioes chwi? Canys tarth ydyw, yr hwn sydd dros ychydig yn ymddangos, ac wedi hynny yn diflannu."
                },
                "15": {
                    "verse_nr": "15",
                    "verse": "Lle y dylech ddywedyd, Os yr Arglwydd a\u2019i myn, ac os byddwn byw, ni a wnawn hyn, neu hynny."
                },
                "16": {
                    "verse_nr": "16",
                    "verse": "Eithr yn awr gorfoleddu yr ydych yn eich ymffrost: pob cyfryw orfoledd, drwg ydyw."
                },
                "17": {
                    "verse_nr": "17",
                    "verse": "Am hynny i\u2019r neb a fedr wneuthur daioni, ac nid yw yn ei wneuthur, pechod ydyw iddo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Iddo yn awr, chwi gyfoethogion, wylwch ac udwch am eich trueni sydd yn dyfod arnoch."
                },
                "2": {
                    "verse_nr": "2",
                    "verse": "Eich cyfoeth a bydrodd, a\u2019ch gwisgoedd a fwytawyd gan bryfed."
                },
                "3": {
                    "verse_nr": "3",
                    "verse": "Eich aur a\u2019ch arian a rydodd; a\u2019u rhwd hwynt a fydd yn dystiolaeth yn eich erbyn chwi, ac a fwyty eich cnawd chwi fel t\u00e2n. Chwi a gasglasoch drysor yn y dyddiau diwethaf."
                },
                "4": {
                    "verse_nr": "4",
                    "verse": "Wele, y mae cyflog y gweithwyr, a fedasant eich meysydd chwi, yr hwn a gamataliwyd gennych, yn llefain: a llefain y rhai a fedasant a ddaeth i mewn i glustiau Arglwydd y lluoedd."
                },
                "5": {
                    "verse_nr": "5",
                    "verse": "Moethus fuoch ar y ddaear, a thrythyll; meithrin eich calonnau a wnaethoch, megis mewn dydd lladdedigaeth."
                },
                "6": {
                    "verse_nr": "6",
                    "verse": "Condemniasoch a lladdasoch y cyfiawn: ac yntau heb sefyll i\u2019ch erbyn."
                },
                "7": {
                    "verse_nr": "7",
                    "verse": "Byddwch gan hynny yn ymarhous, frodyr, hyd ddyfodiad yr Arglwydd. Wele, y mae\u2019r llafurwr yn disgwyl am werthfawr ffrwyth y ddaear, yn dda ei amynedd amdano, nes iddo dderbyn y glaw cynnar a diweddar."
                },
                "8": {
                    "verse_nr": "8",
                    "verse": "Byddwch chwithau hefyd dda eich amynedd; cadarnhewch eich calonnau: oblegid dyfodiad yr Arglwydd a nesaodd."
                },
                "9": {
                    "verse_nr": "9",
                    "verse": "Na rwgnechwch yn erbyn eich gilydd, frodyr, fel na\u2019ch condemnier: wele, y mae\u2019r Barnwr yn sefyll wrth y drws."
                },
                "10": {
                    "verse_nr": "10",
                    "verse": "Cymerwch, fy mrodyr, y proffwydi, y rhai a lefarasant yn enw yr Arglwydd, yn siampl o ddioddef blinder, ac o hirymaros."
                },
                "11": {
                    "verse_nr": "11",
                    "verse": "Wele, dedwydd yr ydym yn gadael y rhai sydd ddioddefus. Chwi a glywsoch am amynedd Job, ac a welsoch ddiwedd yr Arglwydd: oblegid tosturiol iawn yw\u2019r Arglwydd, a thrugarog."
                },
                "12": {
                    "verse_nr": "12",
                    "verse": "Eithr o flaen pob peth, fy mrodyr, na thyngwch, nac i\u2019r nef, nac i\u2019r ddaear, nac un llw arall: eithr bydded eich ie chwi yn ie, a\u2019ch nage yn nage; fel na syrthioch i farnedigaeth."
                },
                "13": {
                    "verse_nr": "13",
                    "verse": "A oes neb yn eich plith mewn adfyd? gwedd\u00efed. A oes neb yn esmwyth arno? caned salmau."
                },
                "14": {
                    "verse_nr": "14",
                    "verse": "A oes neb yn eich plith yn glaf? galwed ato henuriaid yr eglwys; a gwedd\u00efant hwy drosto, gan ei eneinio ef ag olew yn enw\u2019r Arglwydd:"
                },
                "15": {
                    "verse_nr": "15",
                    "verse": "A gweddi\u2019r ffydd a iach\u00e2\u2019r claf, a\u2019r Arglwydd a\u2019i cyfyd ef i fyny; ac os bydd wedi gwneuthur pechodau, hwy a faddeuir iddo."
                },
                "16": {
                    "verse_nr": "16",
                    "verse": "Cyffeswch eich camweddau bawb i\u2019ch gilydd, a gwedd\u00efwch dros eich gilydd, fel y\u2019ch iachaer. Llawer a ddichon taer weddi\u2019r cyfiawn."
                },
                "17": {
                    "verse_nr": "17",
                    "verse": "Eleias oedd ddyn yn rhaid iddo ddioddef fel ninnau, ac mewn gweddi efe a wedd\u00efodd na byddai law: ac ni bu glaw ar y ddaear dair blynedd a chwe mis."
                },
                "18": {
                    "verse_nr": "18",
                    "verse": "Ac efe a wedd\u00efodd drachefn; a\u2019r nef a roddes law, a\u2019r ddaear a ddug ei ffrwyth."
                },
                "19": {
                    "verse_nr": "19",
                    "verse": "Fy mrodyr, od aeth neb ohonoch ar gyfeiliorn oddi wrth y gwirionedd, a throi o ryw un ef;"
                },
                "20": {
                    "verse_nr": "20",
                    "verse": "Gwybydded, y bydd i\u2019r hwn a drodd bechadur oddi wrth gyfeiliorni ei ffordd, gadw enaid rhag angau, a chuddio lliaws o bechodau."
                }
            }
        }
    }
}