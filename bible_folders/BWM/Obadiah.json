{
    "version": "BWM",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Gweledigaeth Obadeia. Fel hyn y dywed yr ARGLWYDD DDUW am Edom; Clywsom s\u00f4n oddi wrth yr ARGLWYDD, a chennad a hebryngwyd ymysg y cenhedloedd; Codwch, a chyfodwn i ryfela yn ei herbyn hi."
                },
                "2": {
                    "verse_nr": "2",
                    "verse": "Wele, mi a\u2019th wneuthum yn fychan ymysg y cenhedloedd; dibris iawn wyt."
                },
                "3": {
                    "verse_nr": "3",
                    "verse": "Balchder dy galon a\u2019th dwyllodd: ti yr hwn wyt yn trigo yn holltau y graig, yn uchel ei drigfa; yr hwn a ddywed yn ei galon, Pwy a\u2019m tyn i\u2019r llawr?"
                },
                "4": {
                    "verse_nr": "4",
                    "verse": "Ped ymddyrchefit megis yr eryr, a phe rhoit dy nyth ymhlith y s\u00ear, mi a\u2019th ddisgynnwn oddi yno, medd yr ARGLWYDD."
                },
                "5": {
                    "verse_nr": "5",
                    "verse": "Pe delai lladron atat, neu ysbeilwyr nos, (pa fodd y\u2019th dorrwyd ymaith!) oni ladratasent hwy eu digon? pe delsai cynullwyr grawnwin atat, oni weddillasent rawn?"
                },
                "6": {
                    "verse_nr": "6",
                    "verse": "Pa fodd y chwiliwyd Esau, ac y ceisiwyd ei guddfeydd ef!"
                },
                "7": {
                    "verse_nr": "7",
                    "verse": "Yr holl w\u0177r y rhai yr oedd cyfamod rhyngot a hwynt, a\u2019th yrasant hyd y terfyn; y gw\u0177r yr oedd heddwch rhyngot a hwynt, a\u2019th dwyllasant, ac a\u2019th orfuant, bwytawyr dy fara a roddasant archoll danat: nid oes deall ynddo."
                },
                "8": {
                    "verse_nr": "8",
                    "verse": "Oni ddinistriaf y dydd hwnnw, medd yr ARGLWYDD, y doethion allan o Edom, a\u2019r deall allan o fynydd Esau?"
                },
                "9": {
                    "verse_nr": "9",
                    "verse": "Dy gedyrn di, Teman, a ofnant; fel y torrer ymaith bob un o fynydd Esau trwy laddfa."
                },
                "10": {
                    "verse_nr": "10",
                    "verse": "Am dy draha yn erbyn dy frawd Jacob, gwarth a\u2019th orchuddia, a thi a dorrir ymaith byth."
                },
                "11": {
                    "verse_nr": "11",
                    "verse": "Y dydd y sefaist o\u2019r tu arall, y dydd y caethgludodd estroniaid ei olud ef, a myned o ddieithriaid i\u2019w byrth ef, a bwrw coelbrennau ar Jerwsalem, tithau hefyd oeddit megis un ohonynt."
                },
                "12": {
                    "verse_nr": "12",
                    "verse": "Ond ni ddylesit ti edrych ar ddydd dy frawd, y dydd y dieithriwyd ef; ac ni ddylesit lawenychu o achos plant Jwda, y dydd y difethwyd hwynt; ac ni ddylesit ledu dy safn ar ddydd y cystudd."
                },
                "13": {
                    "verse_nr": "13",
                    "verse": "Ni ddylesit ddyfod o fewn porth fy mhobl yn nydd eu haflwydd; ie, ni ddylesit edrych ar eu hadfyd yn nydd eu haflwydd; ac ni ddylesit estyn dy law ar eu golud yn nydd eu difethiad hwynt:"
                },
                "14": {
                    "verse_nr": "14",
                    "verse": "Ac ni ddylesit sefyll ar y croesffyrdd, i dorri ymaith y rhai a ddihangai ohono; ac ni ddylesit roi i fyny y gweddill ohono ar ddydd yr adfyd."
                },
                "15": {
                    "verse_nr": "15",
                    "verse": "Canys agos yw dydd yr ARGLWYDD ar yr holl genhedloedd: fel y gwnaethost, y gwneir i tithau; dy wobr a ddychwel ar dy ben dy hun."
                },
                "16": {
                    "verse_nr": "16",
                    "verse": "Canys megis yr yfasoch ar fy mynydd sanctaidd, felly yr holl genhedloedd a yfant yn wastad; ie, yfant, a llyncant, a byddant fel pe na buasent."
                },
                "17": {
                    "verse_nr": "17",
                    "verse": "Ond ar fynydd Seion y bydd ymwared, ac y bydd sancteiddrwydd; a th\u0177 Jacob a berchenogant eu perchenogaeth hwynt."
                },
                "18": {
                    "verse_nr": "18",
                    "verse": "Yna y bydd t\u0177 Jacob yn d\u00e2n, a th\u0177 Joseff yn fflam, a th\u0177 Esau yn sofl, a chyneuant ynddynt, a dif\u00e2nt hwynt; ac ni bydd un gweddill o d\u0177 Esau: canys yr ARGLWYDD a\u2019i dywedodd."
                },
                "19": {
                    "verse_nr": "19",
                    "verse": "Goresgyn y deau hefyd fynydd Esau. a\u2019r gwastadedd y Philistiaid; a pherchenogant feysydd Effraim, a meysydd Samaria, a Benjamin a feddianna Gilead;"
                },
                "20": {
                    "verse_nr": "20",
                    "verse": "A chaethglud y llu hwn o blant Israel, yr hyn a fu eiddo y Canaaneaid, hyd Sareffath; a chaethion Jerwsalem, y rhai sydd yn Seffarad, a feddiannant ddinasoedd y deau."
                },
                "21": {
                    "verse_nr": "21",
                    "verse": "A gwaredwyr a ddeuant i fyny ar fynydd Seion i farnu mynydd Esau: a\u2019r frenhiniaeth fydd eiddo yr ARGLWYDD."
                }
            }
        }
    }
}