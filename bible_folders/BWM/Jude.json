{
    "version": "BWM",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jwdas, gwasanaethwr Iesu Grist, a brawd Iago, at y rhai a sancteiddiwyd gan Dduw Dad, ac a gadwyd yn Iesu Grist, ac a alwyd:"
                },
                "2": {
                    "verse_nr": "2",
                    "verse": "Trugaredd i chwi, a thangnefedd, a chariad, a luosoger."
                },
                "3": {
                    "verse_nr": "3",
                    "verse": "Anwylyd, pan roddais bob diwydrwydd ar ysgrifennu atoch am yr iachawdwriaeth gyffredinol, anghenraid oedd i mi ysgrifennu atoch gan eich annog i ymdrech ym mhlaid y ffydd, yr hon a rodded unwaith i\u2019r saint."
                },
                "4": {
                    "verse_nr": "4",
                    "verse": "Canys y mae rhyw ddynion wedi ymlusgo i mewn, y rhai a ragordeiniwyd er ys talm i\u2019r farnedigaeth hon; annuwiolion, yn troi gras ein Duw ni i drythyllwch, ac yn gwadu\u2019r unig Arglwydd Dduw, a\u2019n Harglwydd Iesu Grist."
                },
                "5": {
                    "verse_nr": "5",
                    "verse": "Ewyllysio gan hynny yr ydwyf eich coff\u00e1u chwi, gan eich bod unwaith yn gwybod hyn; i\u2019r Arglwydd, wedi iddo waredu\u2019r bobl o dir yr Aifft, ddistrywio eilwaith y rhai ni chredasant."
                },
                "6": {
                    "verse_nr": "6",
                    "verse": "Yr angylion hefyd, y rhai ni chadwasant eu dechreuad, eithr a adawsant eu trigfa eu hun, a gadwodd efe mewn cadwynau tragwyddol dan dywyllwch, i farn y dydd mawr."
                },
                "7": {
                    "verse_nr": "7",
                    "verse": "Megis y mae Sodom a Gomorra, a\u2019r dinasoedd o\u2019u hamgylch mewn cyffelyb fodd \u00e2 hwynt, wedi puteinio, a myned ar \u00f4l cnawd arall, wedi eu gosod yn esampl, gan ddioddef dialedd t\u00e2n tragwyddol."
                },
                "8": {
                    "verse_nr": "8",
                    "verse": "Yr un ffunud hefyd y mae\u2019r breuddwydwyr hyn yn halogi\u2019r cnawd, yn diystyru llywodraeth, ac yn cablu\u2019r rhai sydd mewn awdurdod."
                },
                "9": {
                    "verse_nr": "9",
                    "verse": "Eithr Michael yr archangel, pan oedd efe, wrth ymddadlau \u00e2 diafol, yn ymresymu ynghylch corff Moses, ni feiddiodd ddwyn barn gablaidd arno, eithr efe a ddywedodd, Cerydded yr Arglwydd dydi."
                },
                "10": {
                    "verse_nr": "10",
                    "verse": "Eithr y rhai hyn sydd yn cablu\u2019r pethau nis gwyddant: a pha bethau bynnag y maent yn anianol, fel anifeiliaid direswm, yn eu gwybod, yn y rhai hynny ymlygru y maent."
                },
                "11": {
                    "verse_nr": "11",
                    "verse": "Gwae hwynt-hwy! oblegid hwy a gerddasant yn ffordd Cain, ac a\u2019u collwyd trwy dwyll gwobr Balaam, ac a\u2019u difethwyd yng ngwrthddywediad Core."
                },
                "12": {
                    "verse_nr": "12",
                    "verse": "Y rhai hyn sydd frychau yn eich cariad-wleddoedd chwi, yn cydwledda \u00e2 chwi, yn ddi-ofn yn eu pesgi eu hunain: cymylau di-ddwfr ydynt, a gylcharweinir gan wyntoedd; prennau diflanedig heb ffrwyth, dwywaith yn feirw, wedi eu diwreiddio;"
                },
                "13": {
                    "verse_nr": "13",
                    "verse": "Tonnau cynddeiriog y m\u00f4r, yn ewynnu allan eu cywilydd eu hunain; s\u00ear gwibiog, i\u2019r rhai y cadwyd niwl y tywyllwch yn dragywydd."
                },
                "14": {
                    "verse_nr": "14",
                    "verse": "Ac Enoch hefyd, y seithfed o Adda, a broffwydodd am y rhai hyn, gan ddywedyd, Wele, y mae\u2019r Arglwydd yn dyfod gyda myrddiwn o\u2019i saint,"
                },
                "15": {
                    "verse_nr": "15",
                    "verse": "I wneuthur barn yn erbyn pawb, ac i lwyr argyhoeddi\u2019r holl rai annuwiol ohonynt am holl weithredoedd eu hannuwioldeb, y rhai a wnaethant hwy yn annuwiol, ac am yr holl eiriau caledion, y rhai a lefarodd pechaduriaid annuwiol yn ei erbyn ef."
                },
                "16": {
                    "verse_nr": "16",
                    "verse": "Y rhai hyn sydd rwgnachwyr, tuchanwyr, yn cerdded yn \u00f4l eu chwantau eu hunain; ac y mae eu genau yn llefaru geiriau chwyddedig, yn mawrygu wynebau dynion er mwyn budd."
                },
                "17": {
                    "verse_nr": "17",
                    "verse": "Eithr chwi, O rai annwyl, cofiwch y geiriau a ragddywedwyd gan apostolion ein Harglwydd Iesu Grist;"
                },
                "18": {
                    "verse_nr": "18",
                    "verse": "Ddywedyd ohonynt i chwi, y bydd yn yr amser diwethaf watwarwyr, yn cerdded yn \u00f4l eu chwantau annuwiol eu hunain."
                },
                "19": {
                    "verse_nr": "19",
                    "verse": "Y rhai hyn yw\u2019r rhai sydd yn eu didoli eu hunain, yn anianol, heb fod yr Ysbryd ganddynt."
                },
                "20": {
                    "verse_nr": "20",
                    "verse": "Eithr chwychwi, anwylyd, gan eich adeiladu eich hunain ar eich sancteiddiaf ffydd, a gwedd\u00efo yn yr Ysbryd Gl\u00e2n,"
                },
                "21": {
                    "verse_nr": "21",
                    "verse": "Ymgedwch yng nghariad Duw, gan ddisgwyl trugaredd ein Harglwydd Iesu Grist i fywyd tragwyddol."
                },
                "22": {
                    "verse_nr": "22",
                    "verse": "A thrugarhewch wrth rai, gan wneuthur rhagor:"
                },
                "23": {
                    "verse_nr": "23",
                    "verse": "Eithr rhai cedwch trwy ofn, gan eu cipio hwy allan o\u2019r t\u00e2n; gan gas\u00e1u hyd yn oed y wisg a halogwyd gan y cnawd."
                },
                "24": {
                    "verse_nr": "24",
                    "verse": "Eithr i\u2019r hwn a ddichon eich cadw chwi yn ddi-gwymp, a\u2019ch gosod gerbron ei ogoniant ef yn ddifeius mewn gorfoledd,"
                },
                "25": {
                    "verse_nr": "25",
                    "verse": "I\u2019r unig ddoeth Dduw, ein Hiachawdwr ni, y byddo gogoniant a mawredd, gallu ac awdurdod, yr awr hon ac yn dragywydd. Amen."
                }
            }
        }
    }
}