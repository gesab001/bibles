{
    "version": "BWM",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "A bu, yn y dyddiau yr oedd y brawdwyr yn barnu, fod newyn yn y wlad: a g\u0175r o Bethlehem Jwda a aeth i ymdeithio yng ngwlad Moab, efe a\u2019i wraig, a\u2019i ddau fab."
                },
                "2": {
                    "verse_nr": "2",
                    "verse": "Ac enw y g\u0175r oedd Elimelech, ac enw ei wraig Naomi, ac enw ei ddau fab Mahlon a Chilion, Effrateaid o Bethlehem Jwda. A hwy a ddaethant i wlad Moab, ac a fuant yno."
                },
                "3": {
                    "verse_nr": "3",
                    "verse": "Ac Elimelech g\u0175r Naomi a fu farw; a hithau a\u2019i dau fab a adawyd."
                },
                "4": {
                    "verse_nr": "4",
                    "verse": "A hwy a gymerasant iddynt wragedd o\u2019r Moabesau; enw y naill oedd Orpa, ac enw y llall, Ruth. A thrigasant yno ynghylch deng mlynedd."
                },
                "5": {
                    "verse_nr": "5",
                    "verse": "A Mahlon a Chilion a fuant feirw hefyd ill dau; a\u2019r wraig a adawyd yn amddifad o\u2019i dau fab, ac o\u2019i g\u0175r."
                },
                "6": {
                    "verse_nr": "6",
                    "verse": "A hi a gyfododd, a\u2019i merched yng nghyfraith, i ddychwelyd o wlad Moab: canys hi a glywsai yng ngwlad Moab ddarfod i\u2019r ARGLWYDD ymweled \u00e2\u2019i bobl gan roddi iddynt fara."
                },
                "7": {
                    "verse_nr": "7",
                    "verse": "A hi a aeth o\u2019r lle yr oedd hi ynddo, a\u2019i dwy waudd gyda hi: a hwy a aethant i ffordd i ddychwelyd i wlad Jwda."
                },
                "8": {
                    "verse_nr": "8",
                    "verse": "A Naomi a ddywedodd wrth ei dwy waudd, Ewch, dychwelwch bob un i d\u0177 ei mam: gwneled yr ARGLWYDD drugaredd \u00e2 chwi, fel y gwnaethoch chwi \u00e2\u2019r meirw, ac \u00e2 minnau."
                },
                "9": {
                    "verse_nr": "9",
                    "verse": "Yr ARGLWYDD a ganiatao i chwi gael gorffwystra bob un yn nh\u0177 ei g\u0175r. Yna y cusanodd hi hwynt: a hwy a ddyrchafasant eu llef, ac a wylasant."
                },
                "10": {
                    "verse_nr": "10",
                    "verse": "A hwy a ddywedasant wrthi, Diau y dychwelwn ni gyda thi at dy bobl di."
                },
                "11": {
                    "verse_nr": "11",
                    "verse": "A dywedodd Naomi, Dychwelwch, fy merched: i ba beth y deuwch gyda mi? a oes gennyf fi feibion eto yn fy nghroth, i fod yn w\u0177r i chwi?"
                },
                "12": {
                    "verse_nr": "12",
                    "verse": "Dychwelwch, fy merched, ewch ymaith: canys yr ydwyf fi yn rhy hen i briodi g\u0175r. Pe dywedwn, Y mae gennyf obaith, a bod heno gyda g\u0175r, ac ymdd\u0175yn meibion hefyd;"
                },
                "13": {
                    "verse_nr": "13",
                    "verse": "A arhosech chwi amdanynt hwy, hyd oni chynyddent hwy? a ymarhosech chwi amdanynt hwy, heb wra? Nage, fy merched: canys y mae mawr dristwch i mi o\u2019ch plegid chwi, am i law yr ARGLWYDD fyned i\u2019m herbyn."
                },
                "14": {
                    "verse_nr": "14",
                    "verse": "A hwy a ddyrchafasant eu llef, ac a wylasant eilwaith: ac Orpa a gusanodd ei chwegr; ond Ruth a lynodd wrthi hi."
                },
                "15": {
                    "verse_nr": "15",
                    "verse": "A dywedodd Naomi, Wele, dy chwaer yng nghyfraith a ddychwelodd at ei phobl, ac at ei duwiau: dychwel dithau ar \u00f4l dy chwaer yng nghyfraith."
                },
                "16": {
                    "verse_nr": "16",
                    "verse": "A Ruth a ddywedodd, Nac erfyn arnaf fi ymado \u00e2 thi, i gilio oddi ar dy \u00f4l di: canys pa le bynnag yr elych di, yr af finnau; ac ym mha le bynnag y lletyech di, y lletyaf finnau: dy bobl di fydd fy mhobl i, a\u2019th DDUW di fy NUW innau:"
                },
                "17": {
                    "verse_nr": "17",
                    "verse": "Lle y byddych di marw, y byddaf finnau farw, ac yno y\u2019m cleddir; fel hyn y gwnelo yr ARGLWYDD i mi, ac fel hyn y chwanego, os dim ond angau a wna ysgariaeth rhyngof fi a thithau."
                },
                "18": {
                    "verse_nr": "18",
                    "verse": "Pan welodd hi ei bod hi wedi ymroddi i fyned gyda hi, yna hi a beidiodd \u00e2 dywedyd wrthi hi."
                },
                "19": {
                    "verse_nr": "19",
                    "verse": "Felly hwynt ill dwy a aethant, nes iddynt ddyfod i Bethlehem. A phan ddaethant i Bethlehem, yr holl ddinas a gyffr\u00f4dd o\u2019u herwydd hwynt; a dywedasant, Ai hon yw Naomi?"
                },
                "20": {
                    "verse_nr": "20",
                    "verse": "A hi a ddywedodd wrthynt hwy, Na elwch fi Naomi; gelwch fi Mara: canys yr Hollalluog a wnaeth yn chwerw iawn \u00e2 mi."
                },
                "21": {
                    "verse_nr": "21",
                    "verse": "Myfi a euthum allan yn gyflawn, a\u2019r ARGLWYDD a\u2019m dug i eilwaith yn wag: paham y gelwch chwi fi Naomi, gan i\u2019r ARGLWYDD fy narostwng, ac i\u2019r Hollalluog fy nrygu?"
                },
                "22": {
                    "verse_nr": "22",
                    "verse": "Felly y dychwelodd Naomi, a Ruth y Foabes ei gwaudd gyda hi, yr hon a ddychwelodd o wlad Moab: a hwy a ddaethant i Bethlehem yn nechrau cynhaeaf yr heiddiau."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ac i \u0175r Naomi yr ydoedd c\u00e2r, o \u0175r cadarn nerthol, o dylwyth Elimelech, a\u2019i enw Boas."
                },
                "2": {
                    "verse_nr": "2",
                    "verse": "A Ruth y Foabes a ddywedodd wrth Naomi, Gad i mi fyned yn awr i\u2019r maes, a lloffa tywysennau ar \u00f4l yr hwn y caffwyf ffafr yn ei olwg. Hithau a ddywedodd wrthi, Dos, fy merch."
                },
                "3": {
                    "verse_nr": "3",
                    "verse": "A hi a aeth, ac a ddaeth, ac a loffodd yn y maes ar \u00f4l y medelwyr: a digwyddodd wrth ddamwain fod y rhan honno o\u2019r maes yn eiddo Boas, yr hwn oedd o dylwyth Elimelech."
                },
                "4": {
                    "verse_nr": "4",
                    "verse": "Ac wele, Boas a ddaeth o Bethlehem, ac a ddywedodd wrth y medelwyr, Yr ARGLWYDD a fyddo gyda chwi. Hwythau a ddywedasant wrtho ef, Yr ARGLWYDD a\u2019th fendithio."
                },
                "5": {
                    "verse_nr": "5",
                    "verse": "Yna y dywedodd Boas wrth ei was yr hwn oedd yn sefyll yn ymyl y medelwyr, Pwy biau y llances hon?"
                },
                "6": {
                    "verse_nr": "6",
                    "verse": "A\u2019r gwas yr hwn oedd yn sefyll wrth y medelwyr a atebodd, ac a ddywedodd, Y llances o Moab ydyw hi, yr hon a ddychwelodd gyda Naomi o wlad Moab:"
                },
                "7": {
                    "verse_nr": "7",
                    "verse": "A hi a ddywedodd, Atolwg yr ydwyf gael lloffa, a chasglu ymysg yr ysgubau ar \u00f4l y medelwyr: a hi a ddaeth, ac a arhosodd er y bore hyd yr awr hon, oddieithr aros ohoni hi ychydig yn t\u0177."
                },
                "8": {
                    "verse_nr": "8",
                    "verse": "Yna y dywedodd Boas wrth Ruth, Oni chlywi di, fy merch? Na ddos i loffa i faes arall, ac na cherdda oddi yma; eithr aros yma gyda\u2019m llancesau i."
                },
                "9": {
                    "verse_nr": "9",
                    "verse": "Bydded dy lygaid ar y maes y byddont hwy yn ei fedi; a dos ar eu h\u00f4l hwynt: oni orchmynnais i\u2019r llanciau, na chyffyrddent \u00e2 thi? A phan sychedych, dos at y llestri, ac yf o\u2019r hwn a ollyngodd y llanciau."
                },
                "10": {
                    "verse_nr": "10",
                    "verse": "Yna hi a syrthiodd ar ei hwyneb, ac a ymgrymodd i lawr, ac a ddywedodd wrtho ef, Paham y cefais ffafr yn dy olwg di, fel y cymerit gydnabod arnaf, a minnau yn alltudes?"
                },
                "11": {
                    "verse_nr": "11",
                    "verse": "A Boas a atebodd, ac a ddywedodd wrthi, Gan fynegi y mynegwyd i mi yr hyn oll a wnaethost i\u2019th chwegr ar \u00f4l marwolaeth dy \u0175r; ac fel y gadewaist dy dad a\u2019th fam, a gwlad dy enedigaeth, ac y daethost at bobl nid adwaenit o\u2019r blaen."
                },
                "12": {
                    "verse_nr": "12",
                    "verse": "Yr ARGLWYDD a dalo am dy waith; a bydded dy obrwy yn berffaith gan ARGLWYDD DDUW Israel, yr hwn y daethost i obeithio dan ei adenydd."
                },
                "13": {
                    "verse_nr": "13",
                    "verse": "Yna hi a ddywedodd, Caffwyf ffafr yn dy olwg di, fy arglwydd; gan i ti fy nghysuro i, a chan i ti lefaru wrth fodd calon dy wasanaethferch, er nad ydwyf fel un o\u2019th lawforynion di."
                },
                "14": {
                    "verse_nr": "14",
                    "verse": "A dywedodd Boas wrthi hi, Yn amser bwyd tyred yma, a bwyta o\u2019r bara, a gwlych dy damaid yn y finegr. A hi a eisteddodd wrth ystlys y medelwyr: ac efe a estynnodd iddi gras \u0177d; a hi a fwytaodd, ac a ddigonwyd, ac a adawodd weddill."
                },
                "15": {
                    "verse_nr": "15",
                    "verse": "A hi a gyfododd i loffa: a gorchmynnodd Boas i\u2019w weision, gan ddywedyd, Lloffed hefyd ymysg yr ysgubau, ac na feiwch arni:"
                },
                "16": {
                    "verse_nr": "16",
                    "verse": "A chan ollwng gollyngwch hefyd iddi beth o\u2019r ysgubau; a gadewch hwynt, fel y lloffo hi hwynt; ac na cheryddwch hi."
                },
                "17": {
                    "verse_nr": "17",
                    "verse": "Felly hi a loffodd yn y maes hyd yr hwyr: a hi a ddyrnodd yr hyn a loffasai, ac yr oedd ynghylch effa o haidd."
                },
                "18": {
                    "verse_nr": "18",
                    "verse": "A hi a\u2019i cymerth, ac a aeth i\u2019r ddinas: a\u2019i chwegr a ganfu yr hyn a gasglasai hi: hefyd hi a dynnodd allan, ac a roddodd iddi yr hyn a weddillasai hi, wedi cael digon."
                },
                "19": {
                    "verse_nr": "19",
                    "verse": "A dywedodd ei chwegr wrthi hi, Pa le y lloffaist heddiw, a pha le y gweithiaist? bydded yr hwn a\u2019th adnabu yn fendigedig. A hi a fynegodd i\u2019w chwegr pwy y gweithiasai hi gydag ef; ac a ddywedodd, Enw y g\u0175r y gweithiais gydag ef heddiw, yw Boas."
                },
                "20": {
                    "verse_nr": "20",
                    "verse": "A dywedodd Naomi wrth ei gwaudd, Bendigedig fyddo efe gan yr ARGLWYDD, yr hwn ni pheidiodd \u00e2\u2019i garedigrwydd tua\u2019r rhai byw a\u2019r rhai meirw. Dywedodd Naomi hefyd wrthi hi, Agos i ni yw y g\u0175r hwnnw, o\u2019n cyfathrach ni y mae efe."
                },
                "21": {
                    "verse_nr": "21",
                    "verse": "A Ruth y Foabes a ddywedodd, Efe a ddywedodd hefyd wrthyf, Gyda\u2019m llanciau i yr arhosi, nes gorffen ohonynt fy holl gynhaeaf i."
                },
                "22": {
                    "verse_nr": "22",
                    "verse": "A dywedodd Naomi wrth Ruth ei gwaudd, Da yw, fy merch, i ti fyned gyda\u2019i lancesi ef, fel na ruthront i\u2019th erbyn mewn maes arall."
                },
                "23": {
                    "verse_nr": "23",
                    "verse": "Felly hi a ddilynodd lancesau Boas i loffa, nes darfod cynhaeaf yr haidd a chynhaeaf y gwenith: ac a drigodd gyda\u2019i chwegr."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Yna Naomi ei chwegr a ddywedodd wrthi, Fy merch, oni cheisiaf fi orffwystra i ti, fel y byddo da i ti?"
                },
                "2": {
                    "verse_nr": "2",
                    "verse": "Ac yn awr onid yw Boas o\u2019n cyfathrach ni, yr hwn y buost ti gyda\u2019i lancesi? Wele efe yn nithio haidd y nos hon yn y llawr dyrnu."
                },
                "3": {
                    "verse_nr": "3",
                    "verse": "Ymolch gan hynny, ac ymira, a gosod dy ddillad amdanat, a dos i waered i\u2019r llawr dyrnu: na fydd gydnabyddus i\u2019r g\u0175r, nes darfod iddo fwyta ac yfed."
                },
                "4": {
                    "verse_nr": "4",
                    "verse": "A phan orweddo efe, yna dal ar y fan y gorweddo efe ynddi; a dos, a dinoetha ei draed ef, a gorwedd; ac efe a fynega i ti yr hyn a wnelych."
                },
                "5": {
                    "verse_nr": "5",
                    "verse": "A hi a ddywedodd wrthi, Gwnaf yr hyn oll a erchaist i mi."
                },
                "6": {
                    "verse_nr": "6",
                    "verse": "A hi a aeth i waered i\u2019r llawr dyrnu, ac a wnaeth yn \u00f4l yr hyn oll a orchmynasai ei chwegr iddi."
                },
                "7": {
                    "verse_nr": "7",
                    "verse": "Ac wedi i Boas fwyta ac yfed, fel y llawenhaodd ei galon, efe a aeth i gysgu i gwr yr ysgafn. Hithau a ddaeth yn ddistaw, ac a ddinoethodd ei draed, ac a orweddodd."
                },
                "8": {
                    "verse_nr": "8",
                    "verse": "Ac yng nghanol y nos y g\u0175r a ofnodd, ac a ymdr\u00f4dd: ac wele wraig yn gorwedd wrth ei draed ef."
                },
                "9": {
                    "verse_nr": "9",
                    "verse": "Ac efe a ddywedodd, Pwy ydwyt ti? A hi a ddywedodd, Myfi yw Ruth dy lawforwyn: lleda gan hynny dy adain dros dy lawforwyn, canys fy nghyfathrachwr i ydwyt ti."
                },
                "10": {
                    "verse_nr": "10",
                    "verse": "Ac efe a ddywedodd, Bendigedig fyddych, fy merch, gan yr ARGLWYDD: dangosaist fwy o garedigrwydd yn y diwedd, nag yn y dechrau; gan nad aethost ar \u00f4l gw\u0177r ieuainc, na thlawd na chyfoethog."
                },
                "11": {
                    "verse_nr": "11",
                    "verse": "Ac yn awr, fy merch, nac ofna; yr hyn oll a ddywedaist, a wnaf i ti: canys holl ddinas fy mhobl a \u0175yr mai gwraig rinweddol ydwyt ti."
                },
                "12": {
                    "verse_nr": "12",
                    "verse": "Ac yn awr gwir yw fy mod i yn gyfathrachwr agos: er hynny y mae cyfathrachwr nes na myfi."
                },
                "13": {
                    "verse_nr": "13",
                    "verse": "Aros heno; a\u2019r bore, os efe a wna ran cyfathrachwr \u00e2 thi, da; gwnaed ran cyfathrachwr: ond os efe ni wna ran cyfathrachwr \u00e2 thi; yna myfi a wnaf ran cyfathrachwr \u00e2 thi, fel mai byw yr ARGLWYDD: cwsg hyd y bore."
                },
                "14": {
                    "verse_nr": "14",
                    "verse": "A hi a orweddodd wrth ei draed ef hyd y bore: a hi a gyfododd cyn yr adwaenai neb ei gilydd. Ac efe a ddywedodd, Na chaffer gwybod dyfod gwraig i\u2019r llawr dyrnu."
                },
                "15": {
                    "verse_nr": "15",
                    "verse": "Ac efe a ddywedodd, Moes dy fantell sydd amdanat, ac ymafael ynddi. A hi a ymaflodd ynddi; ac efe a fesurodd chwe mesur o haidd, ac a\u2019i gosododd arni: a hi a aeth i\u2019r ddinas."
                },
                "16": {
                    "verse_nr": "16",
                    "verse": "A phan ddaeth hi at ei chwegr, hi a ddywedodd, Pwy ydwyt ti, fy merch? A hi a fynegodd iddi yr hyn oll a wnaethai y g\u0175r iddi hi."
                },
                "17": {
                    "verse_nr": "17",
                    "verse": "A hi a ddywedodd, Y chwe mesur hyn o haidd a roddodd efe i mi: canys dywedodd wrthyf, Nid ei yn waglaw at dy chwegr."
                },
                "18": {
                    "verse_nr": "18",
                    "verse": "Yna y dywedodd hithau, Aros fy merch, oni wypech pa fodd y digwyddo y peth hyn: canys ni orffwys y g\u0175r, nes gorffen y peth hyn heddiw."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yna Boas a aeth i fyny i\u2019r porth, ac a eisteddodd yno. Ac wele y cyfathrachwr yn myned heibio, am yr hwn y dywedasai Boas. Ac efe a ddywedodd wrtho, Ho, hwn a hwn! tyred yn nes; eistedd yma. Ac efe a nesaodd, ac a eisteddodd."
                },
                "2": {
                    "verse_nr": "2",
                    "verse": "Ac efe a gymerth ddengwr o henuriaid y ddinas, ac a ddywedodd, Eisteddwch yma. A hwy a eisteddasant."
                },
                "3": {
                    "verse_nr": "3",
                    "verse": "Ac efe a ddywedodd wrth y cyfathrachwr, Y rhan o\u2019r maes yr hon oedd eiddo ein brawd Elimelech a werth Naomi, yr hon a ddychwelodd o wlad Moab."
                },
                "4": {
                    "verse_nr": "4",
                    "verse": "A dywedais y mynegwn i ti, gan ddywedyd, Pr\u0177n ef gerbron y trigolion, a cherbron henuriaid fy mhobl. Os rhyddhei, rhyddha ef; ac oni ryddhei, mynega i mi, fel y gwypwyf: canys nid oes ond ti i\u2019w ryddhau, a minnau sydd ar dy \u00f4l di. Ac efe a ddywedodd, Myfi a\u2019i rhyddhaf."
                },
                "5": {
                    "verse_nr": "5",
                    "verse": "Yna y dywedodd Boas, Y diwrnod y prynych di y maes o law Naomi, ti a\u2019i pryni hefyd gan Ruth y Foabes, gwraig y marw, i gyfodi enw y marw ar ei etifeddiaeth ef."
                },
                "6": {
                    "verse_nr": "6",
                    "verse": "A\u2019r cyfathrachwr a ddywedodd, Ni allaf ei ryddhau i mi, rhag colli fy etifeddiaeth fy hun: rhyddha di i ti dy hun fy rhan i; canys ni allaf fi ei ryddhau."
                },
                "7": {
                    "verse_nr": "7",
                    "verse": "A hyn oedd ddefod gynt yn Israel, am ryddhad, ac am gyfnewid, i sicrhau pob peth: G\u0175r a ddiosgai ei esgid, ac a\u2019i rhoddai i\u2019w gymydog: a hyn oedd dystiolaeth yn Israel."
                },
                "8": {
                    "verse_nr": "8",
                    "verse": "Am hynny y dywedodd y cyfathrachwr wrth Boas, Pr\u0177n i ti dy hun: ac efe a ddiosgodd ei esgid."
                },
                "9": {
                    "verse_nr": "9",
                    "verse": "A dywedodd Boas wrth yr henuriaid, ac wrth yr holl bobl, Tystion ydych chwi heddiw, i mi brynu yr hyn oll oedd eiddo Elimelech, a\u2019r hyn oll oedd eiddo Chilion a Mahlon, o law Naomi."
                },
                "10": {
                    "verse_nr": "10",
                    "verse": "Ruth hefyd y Foabes, gwraig Mahlon, a brynais i mi yn wraig, i gyfodi enw y marw ar ei etifeddiaeth ef, fel na thorrer ymaith enw y marw o blith ei frodyr, nac oddi wrth borth ei fangre: tystion ydych chwi heddiw."
                },
                "11": {
                    "verse_nr": "11",
                    "verse": "A\u2019r holl bobl y rhai oedd yn y porth, a\u2019r henuriaid, a ddywedasant, Yr ydym yn dystion: Yr ARGLWYDD a wnelo y wraig sydd yn dyfod i\u2019th d\u0177 di fel Rahel, ac fel Lea, y rhai a adeiladasant ill dwy d\u0177 Israel; a gwna di rymustra yn Effrata, bydd enwog yn Bethlehem:"
                },
                "12": {
                    "verse_nr": "12",
                    "verse": "Bydded hefyd dy d\u0177 di fel t\u0177 Phares, yr hwn a ymdd\u00fbg Tamar i Jwda, o\u2019r had yr hwn a ddyry yr ARGLWYDD i ti o\u2019r llances hon."
                },
                "13": {
                    "verse_nr": "13",
                    "verse": "Felly Boas a gymerodd Ruth; a hi a fu iddo yn wraig: ac efe a aeth i mewn ati hi; a\u2019r ARGLWYDD a roddodd iddi hi feichiogi, a hi a ymdd\u00fbg fab."
                },
                "14": {
                    "verse_nr": "14",
                    "verse": "A\u2019r gwragedd a ddywedasant wrth Naomi, Bendigedig fyddo yr ARGLWYDD, yr hwn ni\u2019th adawodd di heb gyfathrachwr heddiw, fel y gelwid ei enw ef yn Israel."
                },
                "15": {
                    "verse_nr": "15",
                    "verse": "Ac efe fydd i ti yn adferwr einioes, ac yn ymgeleddwr i\u2019th benwynni: canys dy waudd, yr hon a\u2019th g\u00e2r di, a blantodd iddo ef, a hon sydd well i ti na saith o feibion."
                },
                "16": {
                    "verse_nr": "16",
                    "verse": "A Naomi a gymerth y plentyn, ac a\u2019i gosododd ef yn ei mynwes, ac a fu famaeth iddo."
                },
                "17": {
                    "verse_nr": "17",
                    "verse": "A\u2019i chymdogesau a roddasant iddo enw, gan ddywedyd, Ganwyd mab i Naomi; ac a alwasant ei enw ef Obed: hwn oedd dad Jesse, tad Dafydd."
                },
                "18": {
                    "verse_nr": "18",
                    "verse": "Dyma genedlaethau Phares: Phares a genhedlodd Hesron,"
                },
                "19": {
                    "verse_nr": "19",
                    "verse": "A Hesron a genhedlodd Ram, a Ram a genhedlodd Aminadab,"
                },
                "20": {
                    "verse_nr": "20",
                    "verse": "Ac Aminadab a genhedlodd Nahson, a Nahson a genhedlodd Salmon,"
                },
                "21": {
                    "verse_nr": "21",
                    "verse": "A Salmon a genhedlodd Boas, a Boas a genhedlodd Obed,"
                },
                "22": {
                    "verse_nr": "22",
                    "verse": "Ac Obed a genhedlodd Jesse, a Jesse a genhedlodd Dafydd."
                }
            }
        }
    }
}