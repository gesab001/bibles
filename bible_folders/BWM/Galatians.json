{
    "version": "BWM",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, apostol, (nid o ddynion, na thrwy ddyn, eithr trwy Iesu Grist, a Duw Dad, yr hwn a\u2019i cyfododd ef o feirw;)"
                },
                "2": {
                    "verse_nr": "2",
                    "verse": "A\u2019r brodyr oll y rhai sydd gyda mi, at eglwysi Galatia:"
                },
                "3": {
                    "verse_nr": "3",
                    "verse": "Gras fyddo i chwi a heddwch oddi wrth Dduw Dad, a\u2019n Harglwydd Iesu Grist;"
                },
                "4": {
                    "verse_nr": "4",
                    "verse": "Yr hwn a\u2019i rhoddes ei hun dros ein pechodau, fel y\u2019n gwaredai ni oddi wrth y byd drwg presennol, yn \u00f4l ewyllys Duw a\u2019n Tad ni:"
                },
                "5": {
                    "verse_nr": "5",
                    "verse": "I\u2019r hwn y byddo gogoniant yn oes oesoedd. Amen."
                },
                "6": {
                    "verse_nr": "6",
                    "verse": "Y mae yn rhyfedd gennyf eich symud mor fuan oddi wrth yr hwn a\u2019ch galwodd i ras Crist, at efengyl arall:"
                },
                "7": {
                    "verse_nr": "7",
                    "verse": "Yr hon nid yw arall; ond bod rhai yn eich trallodi chwi, ac yn chwennych datroi efengyl Crist."
                },
                "8": {
                    "verse_nr": "8",
                    "verse": "Eithr pe byddai i ni, neu i angel o\u2019r nef, efengylu i chwi amgen na\u2019r hyn a efengylasom i chwi, bydded anathema."
                },
                "9": {
                    "verse_nr": "9",
                    "verse": "Megis y rhagddywedasom, felly yr ydwyf yr awron drachefn yn dywedyd, Os efengyla neb i chwi amgen na\u2019r hyn a dderbyniasoch, bydded anathema."
                },
                "10": {
                    "verse_nr": "10",
                    "verse": "Canys yr awron ai peri credu dynion yr wyf, ynteu Duw? neu a ydwyf fi yn ceisio rhyngu bodd dynion? canys pe rhyngwn fodd dynion eto, ni byddwn was i Grist."
                },
                "11": {
                    "verse_nr": "11",
                    "verse": "Eithr yr ydwyf yn hysbysu i chwi, frodyr, am yr efengyl a bregethwyd gennyf fi, nad yw hi ddynol."
                },
                "12": {
                    "verse_nr": "12",
                    "verse": "Canys nid gan ddyn y derbyniais i hi, nac y\u2019m dysgwyd; eithr trwy ddatguddiad Iesu Grist."
                },
                "13": {
                    "verse_nr": "13",
                    "verse": "Canys chwi a glywsoch fy ymarweddiad i gynt yn y grefydd Iddewig, i mi allan o fesur erlid eglwys Dduw, a\u2019i hanrheithio hi;"
                },
                "14": {
                    "verse_nr": "14",
                    "verse": "Ac i mi gynyddu yn y grefydd Iddewig yn fwy na llawer o\u2019m cyfoedion yn fy nghenedl fy hun, gan fod yn fwy awyddus i draddodiadau fy nhadau."
                },
                "15": {
                    "verse_nr": "15",
                    "verse": "Ond pan welodd Duw yn dda, yr hwn a\u2019m neilltuodd i o groth fy mam, ac a\u2019m galwodd i trwy ei ras,"
                },
                "16": {
                    "verse_nr": "16",
                    "verse": "I ddatguddio ei Fab ef ynof fi, fel y pregethwn ef ymhlith y cenhedloedd; yn y fan nid ymgynghorais \u00e2 chig a gwaed:"
                },
                "17": {
                    "verse_nr": "17",
                    "verse": "Ac nid euthum yn fy \u00f4l i Jerwsalem at y rhai oedd o\u2019m blaen i yn apostolion; ond mi a euthum i Arabia, a thrachefn y dychwelais i Ddamascus."
                },
                "18": {
                    "verse_nr": "18",
                    "verse": "Yna ar \u00f4l tair blynedd y deuthum yn fy \u00f4l i Jerwsalem i ymweled \u00e2 Phedr; ac a arhosais gydag ef bymtheng niwrnod."
                },
                "19": {
                    "verse_nr": "19",
                    "verse": "Eithr neb arall o\u2019r apostolion nis gwelais, ond Iago brawd yr Arglwydd."
                },
                "20": {
                    "verse_nr": "20",
                    "verse": "A\u2019r pethau yr wyf yn eu hysgrifennu atoch, wele, gerbron Duw, nad wyf yn dywedyd celwydd."
                },
                "21": {
                    "verse_nr": "21",
                    "verse": "Wedi hynny y deuthum i wledydd Syria a Cilicia;"
                },
                "22": {
                    "verse_nr": "22",
                    "verse": "Ac yr oeddwn heb fy adnabod wrth fy wyneb yn eglwysi Jwdea y rhai oedd yng Nghrist:"
                },
                "23": {
                    "verse_nr": "23",
                    "verse": "Ond yn unig hwy a glywsent, fod yr hwn oedd gynt yn ein herlid ni, yr awron yn pregethu\u2019r ffydd, yr hon gynt a anrheithiasai."
                },
                "24": {
                    "verse_nr": "24",
                    "verse": "A hwy a ogoneddasant Dduw ynof fi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Yna wedi pedair blynedd ar ddeg yr euthum drachefn i fyny i Jerwsalem gyda Barnabas, gan gymryd Titus hefyd gyda mi."
                },
                "2": {
                    "verse_nr": "2",
                    "verse": "Ac mi a euthum i fyny yn \u00f4l datguddiad, ac a fynegais iddynt yr efengyl yr hon yr wyf yn ei phregethu ymhlith y Cenhedloedd; ond o\u2019r neilltu i\u2019r rhai cyfrifol, rhag mewn un modd fy mod yn rhedeg yn ofer, neu ddarfod i mi redeg."
                },
                "3": {
                    "verse_nr": "3",
                    "verse": "Eithr Titus, yr hwn oedd gyda mi, er ei fod yn Roegwr, ni chymhellwyd chwaith i enwaedu arno:"
                },
                "4": {
                    "verse_nr": "4",
                    "verse": "A hynny oherwydd y gau frodyr a ddygasid i mewn, y rhai a ddaethant i mewn i ysb\u00efo ein rhyddid ni yr hon sydd gennym yng Nghrist Iesu, fel y\u2019n caethiwent ni:"
                },
                "5": {
                    "verse_nr": "5",
                    "verse": "I ba rai nid ymroesom trwy ddarostyngiad, naddo dros awr; fel yr arhosai gwirionedd yr efengyl gyda chwi."
                },
                "6": {
                    "verse_nr": "6",
                    "verse": "A chan y rhai a dybid eu bod yn rhywbeth, (pa fath gynt oeddynt, nid yw ddim i mi; nid yw Duw yn derbyn wyneb dyn;) canys y rhai cyfrifol ni chwanegasant ddim i mi:"
                },
                "7": {
                    "verse_nr": "7",
                    "verse": "Eithr yn y gwrthwyneb, pan welsant ddarfod ymddiried i mi am efengyl y dienwaediad, megis am efengyl yr enwaediad i Pedr:"
                },
                "8": {
                    "verse_nr": "8",
                    "verse": "(Canys yr hwn oedd yn gweithredu yn nerthol yn Pedr i apostoliaeth yr enwaediad, a nerthol weithredodd ynof finnau hefyd tuag at y Cenhedloedd:)"
                },
                "9": {
                    "verse_nr": "9",
                    "verse": "A phan wybu Iago, a Cheffas, ac Ioan, y rhai a dybid eu bod yn golofnau, y gras a roddwyd i mi, hwy a roddasant i mi ac i Barnabas ddeau\u2010ddwylo cymdeithas; fel yr elem ni at y Cenhedloedd, a hwythau at yr enwaediad."
                },
                "10": {
                    "verse_nr": "10",
                    "verse": "Yn unig ar fod i ni gofio\u2019r tlodion; yr hyn hefyd y b\u00fbm i ddiwyd i\u2019w wneuthur."
                },
                "11": {
                    "verse_nr": "11",
                    "verse": "A phan ddaeth Pedr i Antiochia, mi a\u2019i gwrthwynebais yn ei wyneb, am ei fod i\u2019w feio."
                },
                "12": {
                    "verse_nr": "12",
                    "verse": "Oblegid cyn dyfod rhai oddi wrth Iago, efe a fwytaodd gyda\u2019r Cenhedloedd: ond wedi iddynt ddyfod, efe a giliodd, ac a\u2019i neilltuodd ei hun oddi wrthynt, gan ofni\u2019r rhai oedd o\u2019r enwaediad."
                },
                "13": {
                    "verse_nr": "13",
                    "verse": "A\u2019r Iddewon eraill hefyd a gyd-ragrithiasant ag ef; yn gymaint ag y dygwyd Barnabas hefyd i\u2019w rhagrith hwy."
                },
                "14": {
                    "verse_nr": "14",
                    "verse": "Eithr pan welais i nad oeddynt yn iawn droedio at wirionedd yr efengyl, mi a ddywedais wrth Pedr yn eu g\u0175ydd hwy oll, Os wyt ti, a thi yn Iddew, yn byw fel y Cenhedloedd, ac nid fel yr Iddewon, paham yr wyt ti yn cymell y Cenhedloedd i fyw yn Iddewaidd?"
                },
                "15": {
                    "verse_nr": "15",
                    "verse": "Nyni, y rhai wrth naturiaeth ydym Iddewon, ac nid o\u2019r Cenhedloedd yn bechaduriaid,"
                },
                "16": {
                    "verse_nr": "16",
                    "verse": "Yn gwybod nad ydys yn cyfiawnhau dyn trwy weithredoedd y ddeddf, ond trwy ffydd Iesu Grist, ninnau hefyd a gredasom yng Nghrist Iesu, fel y\u2019n cyfiawnhaer trwy ffydd Crist, ac nid trwy weithredoedd y ddeddf: oblegid ni chyfiawnheir un cnawd trwy weithredoedd y ddeddf."
                },
                "17": {
                    "verse_nr": "17",
                    "verse": "Ac os, wrth geisio ein cyfiawnhau yng Nghrist, y\u2019n caed ninnau hefyd yn bechaduriaid, a ydyw Crist am hynny yn weinidog pechod? Na ato Duw."
                },
                "18": {
                    "verse_nr": "18",
                    "verse": "Canys os wyf fi yn adeiladu drachefn y pethau a ddistrywiais, yr wyf yn fy ngwneuthur fy hun yn droseddwr."
                },
                "19": {
                    "verse_nr": "19",
                    "verse": "Canys yr wyf fi trwy\u2019r ddeddf wedi marw i\u2019r ddeddf, fel y byddwn fyw i Dduw."
                },
                "20": {
                    "verse_nr": "20",
                    "verse": "Mi a groeshoeliwyd gyda Christ: eithr byw ydwyf; eto nid myfi, ond Crist sydd yn byw ynof fi: a\u2019r hyn yr ydwyf yr awron yn ei fyw yn y cnawd, ei fyw yr ydwyf trwy ffydd Mab Duw, yr hwn a\u2019m carodd, ac a\u2019i dodes ei hun drosof fi."
                },
                "21": {
                    "verse_nr": "21",
                    "verse": "Nid wyf yn dirymu gras Duw: canys os o\u2019r ddeddf y mae cyfiawnder, yna y bu Crist farw yn ofer."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "O y Galatiaid ynfyd, pwy a\u2019ch llygad\u2010dynnodd chwi fel nad ufuddhaech i\u2019r gwirionedd, i ba rai o flaen eu llygaid y portreiadwyd Iesu Grist, wedi ei groeshoelio yn eich plith?"
                },
                "2": {
                    "verse_nr": "2",
                    "verse": "Hyn yn unig a ewyllysiaf ei ddysgu gennych; Ai wrth weithredoedd y ddeddf y derbyniasoch yr Ysbryd, ynteu wrth wrandawiad ffydd?"
                },
                "3": {
                    "verse_nr": "3",
                    "verse": "A ydych chwi mor ynfyd? gwedi i chwi ddechrau yn yr Ysbryd, a berffeithir chwi yr awron yn y cnawd?"
                },
                "4": {
                    "verse_nr": "4",
                    "verse": "A ddioddefasoch gymaint yn ofer? os yw ofer hefyd."
                },
                "5": {
                    "verse_nr": "5",
                    "verse": "Yr hwn gan hynny sydd yn trefnu i chwi yr Ysbryd, ac yn gwneuthur gwyrthiau yn eich plith, ai o weithredoedd y ddeddf, neu o wrandawiad ffydd, y mae?"
                },
                "6": {
                    "verse_nr": "6",
                    "verse": "Megis y credodd Abraham i Dduw, ac y cyfrifwyd iddo yn gyfiawnder."
                },
                "7": {
                    "verse_nr": "7",
                    "verse": "Gwybyddwch felly mai\u2019r rhai sydd o ffydd, y rhai hynny yw plant Abraham."
                },
                "8": {
                    "verse_nr": "8",
                    "verse": "A\u2019r ysgrythur yn rhagweled mai trwy ffydd y mae Duw yn cyfiawnhau y cenhedloedd, a ragefengylodd i Abraham, gan ddywedyd, Ynot ti y bendithir yr holl genhedloedd."
                },
                "9": {
                    "verse_nr": "9",
                    "verse": "Felly gan hynny, y rhai sydd o ffydd a fendithir gydag Abraham ffyddlon."
                },
                "10": {
                    "verse_nr": "10",
                    "verse": "Canys cynifer ag y sydd o weithredoedd y ddeddf, dan felltith y maent: canys ysgrifennwyd, Melltigedig yw pob un nid yw yn aros yn yr holl bethau a ysgrifennir yn llyfr y ddeddf, i\u2019w gwneuthur hwynt."
                },
                "11": {
                    "verse_nr": "11",
                    "verse": "Ac na chyfiawnheir neb trwy\u2019r ddeddf gerbron Duw, eglur yw: oblegid, Y cyfiawn a fydd byw trwy ffydd."
                },
                "12": {
                    "verse_nr": "12",
                    "verse": "A\u2019r ddeddf nid yw o ffydd: eithr, Y dyn a wna\u2019r pethau hynny, a fydd byw ynddynt."
                },
                "13": {
                    "verse_nr": "13",
                    "verse": "Crist a\u2019n llwyr brynodd oddi wrth felltith y ddeddf, gan ei wneuthur yn felltith trosom: canys y mae yn ysgrifenedig, Melltigedig yw pob un sydd yng nghrog ar bren:"
                },
                "14": {
                    "verse_nr": "14",
                    "verse": "Fel y delai bendith Abraham ar y Cenhedloedd, trwy Grist Iesu; fel y derbyniem addewid yr Ysbryd trwy ffydd."
                },
                "15": {
                    "verse_nr": "15",
                    "verse": "Y brodyr, dywedyd yr wyf ar wedd ddynol; Cyd na byddo ond amod dyn, wedi y cadarnhaer, nid yw neb yn ei ddirymu, neu yn rhoddi ato."
                },
                "16": {
                    "verse_nr": "16",
                    "verse": "I Abraham y gwnaethpwyd yr addewidion, ac i\u2019w had ef. Nid yw yn dywedyd, Ac i\u2019w hadau, megis am lawer; ond megis am un, Ac i\u2019th had di, yr hwn yw Crist."
                },
                "17": {
                    "verse_nr": "17",
                    "verse": "A hyn yr wyf yn ei ddywedyd, am yr amod a gadarnhawyd o\u2019r blaen gan Dduw yng Nghrist, nad yw\u2019r ddeddf, oedd bedwar cant a deg ar hugain o flynyddoedd wedi, yn ei ddirymu, i wneuthur yr addewid yn ofer."
                },
                "18": {
                    "verse_nr": "18",
                    "verse": "Canys os o\u2019r ddeddf y mae\u2019r etifeddiaeth, nid yw haeach o\u2019r addewid: ond Duw a\u2019i rhad roddodd i Abraham trwy addewid."
                },
                "19": {
                    "verse_nr": "19",
                    "verse": "Beth gan hynny yw\u2019r ddeddf? Oblegid troseddau y rhoddwyd hi yn ychwaneg, hyd oni ddelai\u2019r had, i\u2019r hwn y gwnaethid yr addewid; a hi a drefnwyd trwy angylion yn llaw cyfryngwr."
                },
                "20": {
                    "verse_nr": "20",
                    "verse": "A chyfryngwr nid yw i un; ond Duw sydd un."
                },
                "21": {
                    "verse_nr": "21",
                    "verse": "A ydyw\u2019r ddeddf gan hynny yn erbyn addewidion Duw? Na ato Duw: canys pe rhoesid deddf a allasai fywhau, yn wir o\u2019r ddeddf y buasai cyfiawnder."
                },
                "22": {
                    "verse_nr": "22",
                    "verse": "Eithr cydgaeodd yr ysgrythur bob peth dan bechod, fel y rhoddid yr addewid trwy ffydd Iesu Grist i\u2019r rhai sydd yn credu."
                },
                "23": {
                    "verse_nr": "23",
                    "verse": "Eithr cyn dyfod ffydd, y\u2019n cadwyd dan y ddeddf, wedi ein cyd\u2010gau i\u2019r ffydd, yr hon oedd i\u2019w datguddio."
                },
                "24": {
                    "verse_nr": "24",
                    "verse": "Y ddeddf gan hynny oedd ein hathro ni at Grist, fel y\u2019n cyfiawnheid trwy ffydd."
                },
                "25": {
                    "verse_nr": "25",
                    "verse": "Eithr wedi dyfod ffydd, nid ydym mwyach dan athro."
                },
                "26": {
                    "verse_nr": "26",
                    "verse": "Canys chwi oll ydych blant i Dduw trwy ffydd yng Nghrist Iesu."
                },
                "27": {
                    "verse_nr": "27",
                    "verse": "Canys cynifer ohonoch ag a fedyddiwyd yng Nghrist, a wisgasoch Grist."
                },
                "28": {
                    "verse_nr": "28",
                    "verse": "Nid oes nac Iddew na Groegwr, nid oes na chaeth na rhydd, nid oes na gwryw na benyw: canys chwi oll un ydych yng Nghrist Iesu."
                },
                "29": {
                    "verse_nr": "29",
                    "verse": "Ac os eiddo Crist ydych, yna had Abraham ydych, ac etifeddion yn \u00f4l yr addewid."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "A hyn yr wyf yn ei ddywedyd: dros gymaint o amser ag y mae\u2019r etifedd yn fachgen, nid oes dim rhagor rhyngddo a gwas, er ei fod yn arglwydd ar y cwbl;"
                },
                "2": {
                    "verse_nr": "2",
                    "verse": "Eithr y mae efe dan ymgeleddwyr a llywodraethwyr, hyd yr amser a osodwyd gan y tad."
                },
                "3": {
                    "verse_nr": "3",
                    "verse": "Felly ninnau hefyd, pan oeddem fechgyn, oeddem gaethion dan wyddorion y byd:"
                },
                "4": {
                    "verse_nr": "4",
                    "verse": "Ond pan ddaeth cyflawnder yr amser, y danfonodd Duw ei Fab, wedi ei wneuthur o wraig, wedi ei wneuthur dan y ddeddf;"
                },
                "5": {
                    "verse_nr": "5",
                    "verse": "Fel y prynai\u2019r rhai oedd dan y ddeddf, fel y derbyniem y mabwysiad."
                },
                "6": {
                    "verse_nr": "6",
                    "verse": "Ac oherwydd eich bod yn feibion, yr anfonodd Duw Ysbryd ei Fab i\u2019ch calonnau chwi, yn llefain, Abba, Dad."
                },
                "7": {
                    "verse_nr": "7",
                    "verse": "Felly nid wyt ti mwy yn was, ond yn fab; ac os mab, etifedd hefyd i Dduw trwy Grist."
                },
                "8": {
                    "verse_nr": "8",
                    "verse": "Eithr y pryd hynny, pan oeddech heb adnabod Duw, chwi a wasanaethasoch y rhai wrth naturiaeth nid ydynt dduwiau."
                },
                "9": {
                    "verse_nr": "9",
                    "verse": "Ac yn awr, a chwi yn adnabod Duw, ond yn hytrach yn adnabyddus gan Dduw, pa fodd yr ydych yn troi drachefn at yr egwyddorion llesg a thlodion, y rhai yr ydych yn chwennych drachefn o newydd eu gwasanaethu?"
                },
                "10": {
                    "verse_nr": "10",
                    "verse": "Cadw yr ydych ddiwrnodau, a misoedd, ac amseroedd, a blynyddoedd."
                },
                "11": {
                    "verse_nr": "11",
                    "verse": "Y mae arnaf ofn amdanoch, rhag darfod i mi boeni wrthych yn ofer."
                },
                "12": {
                    "verse_nr": "12",
                    "verse": "Byddwch fel myfi, canys yr wyf fi fel chwi, y brodyr, atolwg i chwi: ni wnaethoch i mi ddim cam."
                },
                "13": {
                    "verse_nr": "13",
                    "verse": "A chwi a wyddoch mai trwy wendid y cnawd yr efengylais i chwi y waith gyntaf."
                },
                "14": {
                    "verse_nr": "14",
                    "verse": "A\u2019m profedigaeth, yr hon oedd yn fy nghnawd, ni ddiystyrasoch, ac ni ddirmygasoch; eithr chwi a\u2019m derbyniasoch megis angel Duw, megis Crist Iesu."
                },
                "15": {
                    "verse_nr": "15",
                    "verse": "Beth wrth hynny oedd eich dedwyddwch chwi? canys tystio yr wyf i chwi, pe buasai bosibl, y tynasech eich llygaid, ac a\u2019u rhoesech i mi."
                },
                "16": {
                    "verse_nr": "16",
                    "verse": "A euthum i gan hynny yn elyn i chwi, wrth ddywedyd i chwi y gwir?"
                },
                "17": {
                    "verse_nr": "17",
                    "verse": "Y maent yn rhoi mawr serch arnoch, ond nid yn dda; eithr chwennych y maent eich cau chwi allan, fel y rhoddoch fawr serch arnynt hwy."
                },
                "18": {
                    "verse_nr": "18",
                    "verse": "Eithr da yw dwyn mawr serch mewn peth da yn wastadol, ac nid yn unig tra fyddwyf bresennol gyda chwi."
                },
                "19": {
                    "verse_nr": "19",
                    "verse": "Fy mhlant bychain, y rhai yr wyf yn eu hesgor drachefn, hyd oni ffurfier Crist ynoch;"
                },
                "20": {
                    "verse_nr": "20",
                    "verse": "Ac mi a fynnwn pe bawn yn awr gyda chwi, a newidio fy llais; oherwydd yr wyf yn amau ohonoch."
                },
                "21": {
                    "verse_nr": "21",
                    "verse": "Dywedwch i mi, y rhai ydych yn chwennych bod dan y ddeddf, onid ydych chwi yn clywed y ddeddf?"
                },
                "22": {
                    "verse_nr": "22",
                    "verse": "Canys y mae\u2019n ysgrifenedig, fod i Abraham ddau fab; un o\u2019r wasanaethferch, ac un o\u2019r wraig rydd."
                },
                "23": {
                    "verse_nr": "23",
                    "verse": "Eithr yr hwn oedd o\u2019r wasanaethferch, a aned yn \u00f4l y cnawd; a\u2019r hwn oedd o\u2019r wraig rydd, trwy\u2019r addewid."
                },
                "24": {
                    "verse_nr": "24",
                    "verse": "Yr hyn bethau ydynt mewn alegori: canys y rhai hyn yw\u2019r ddau destament; un yn ddiau o fynydd Seina, yn cenhedlu i gaethiwed, yr hon yw Agar:"
                },
                "25": {
                    "verse_nr": "25",
                    "verse": "Canys yr Agar yma yw mynydd Seina yn Arabia, ac y mae yn cyfateb i\u2019r Jerwsalem sydd yn awr; ac y mae yn gaeth, hi a\u2019i phlant."
                },
                "26": {
                    "verse_nr": "26",
                    "verse": "Eithr y Jerwsalem honno uchod sydd rydd, yr hon yw ein mam ni oll."
                },
                "27": {
                    "verse_nr": "27",
                    "verse": "Canys ysgrifenedig yw, Llawenha, di\u2019r amhlantadwy, yr hon nid wyt yn epilio; tor allan a llefa, yr hon nid wyt yn esgor: canys i\u2019r unig y mae llawer mwy o blant nag i\u2019r hon y mae iddi \u0175r."
                },
                "28": {
                    "verse_nr": "28",
                    "verse": "A ninnau, frodyr, megis yr oedd Isaac, ydym blant yr addewid."
                },
                "29": {
                    "verse_nr": "29",
                    "verse": "Eithr megis y pryd hynny, yr hwn a anwyd yn \u00f4l y cnawd a erlidiai\u2019r hwn a anwyd yn \u00f4l yr Ysbryd, felly yr awr hon hefyd."
                },
                "30": {
                    "verse_nr": "30",
                    "verse": "Ond beth y mae\u2019r ysgrythur yn ei ddywedyd? Bwrw allan y wasanaethferch a\u2019i mab: canys ni chaiff mab y wasanaethferch etifeddu gyda mab y wraig rydd."
                },
                "31": {
                    "verse_nr": "31",
                    "verse": "Felly, frodyr, nid plant i\u2019r wasanaethferch ydym, ond i\u2019r wraig rydd."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Sefwch gan hynny yn y rhyddid \u00e2\u2019r hwn y rhyddhaodd Crist ni; ac na ddalier chwi drachefn dan iau caethiwed."
                },
                "2": {
                    "verse_nr": "2",
                    "verse": "Wele, myfi Paul wyf yn dywedyd wrthych, Os enwaedir chwi, ni les\u00e2 Crist ddim i chwi."
                },
                "3": {
                    "verse_nr": "3",
                    "verse": "Ac yr wyf yn tystiolaethu drachefn i bob dyn a\u2019r a enwaedir, ei fod ef yn ddyledwr i gadw yr holl ddeddf."
                },
                "4": {
                    "verse_nr": "4",
                    "verse": "Chwi a aethoch yn ddi\u2010fudd oddi wrth Grist, y rhai ydych yn ymgyfiawnhau yn y ddeddf: chwi a syrthiasoch ymaith oddi wrth ras."
                },
                "5": {
                    "verse_nr": "5",
                    "verse": "Canys nyni yn yr Ysbryd trwy ffydd ydym yn disgwyl gobaith cyfiawnder."
                },
                "6": {
                    "verse_nr": "6",
                    "verse": "Canys yng Nghrist Iesu ni all enwaediad ddim, na dienwaediad; ond ffydd yn gweithio trwy gariad."
                },
                "7": {
                    "verse_nr": "7",
                    "verse": "Chwi a redasoch yn dda; pwy a\u2019ch rhwystrodd chwi, fel nad ufuddhaech i\u2019r gwirionedd?"
                },
                "8": {
                    "verse_nr": "8",
                    "verse": "Y cyngor hwn nid yw oddi wrth yr hwn sydd yn eich galw chwi."
                },
                "9": {
                    "verse_nr": "9",
                    "verse": "Y mae ychydig lefain yn lefeinio\u2019r holl does."
                },
                "10": {
                    "verse_nr": "10",
                    "verse": "Y mae gennyf fi hyder amdanoch yn yr Arglwydd, na syniwch chwi ddim arall: ond y neb sydd yn eich trallodi a ddwg farnedigaeth, pwy bynnag fyddo."
                },
                "11": {
                    "verse_nr": "11",
                    "verse": "A myfi, frodyr, os yr enwaediad eto yr wyf yn ei bregethu, paham y\u2019m herlidir eto? yn wir tynnwyd ymaith dramgwydd y groes."
                },
                "12": {
                    "verse_nr": "12",
                    "verse": "Mi a fynnwn, ie, pe torrid ymaith y rhai sydd yn aflonyddu arnoch."
                },
                "13": {
                    "verse_nr": "13",
                    "verse": "Canys i ryddid y\u2019ch galwyd chwi, frodyr: yn unig nac arferwch y rhyddid yn achlysur i\u2019r cnawd, ond trwy gariad gwasanaethwch eich gilydd."
                },
                "14": {
                    "verse_nr": "14",
                    "verse": "Canys yr holl ddeddf a gyflawnir mewn un gair, sef yn hwn; C\u00e2r dy gymydog fel ti dy hun."
                },
                "15": {
                    "verse_nr": "15",
                    "verse": "Ond os cnoi a thraflyncu eich gilydd yr ydych, gwyliwch na ddifether chwi gan eich gilydd."
                },
                "16": {
                    "verse_nr": "16",
                    "verse": "Ac yr wyf yn dywedyd, Rhodiwch yn yr Ysbryd, ac na chyflawnwch drachwant y cnawd."
                },
                "17": {
                    "verse_nr": "17",
                    "verse": "Canys y mae\u2019r cnawd yn chwenychu yn erbyn yr Ysbryd, a\u2019r Ysbryd yn erbyn y cnawd: a\u2019r rhai hyn a wrthwynebant ei gilydd, fel na alloch wneuthur beth bynnag a ewyllysioch."
                },
                "18": {
                    "verse_nr": "18",
                    "verse": "Ond os gan yr Ysbryd y\u2019ch arweinir, nid ydych dan y ddeddf."
                },
                "19": {
                    "verse_nr": "19",
                    "verse": "Hefyd amlwg yw gweithredoedd y cnawd; y rhai yw, torpriodas, godineb, aflendid, anlladrwydd,"
                },
                "20": {
                    "verse_nr": "20",
                    "verse": "Delw\u2010addoliaeth, swyn\u2010gyfaredd, casineb, cynhennau, gwynfydau, llid, ymrysonau, ymbleidio, heres\u00efau,"
                },
                "21": {
                    "verse_nr": "21",
                    "verse": "Cenfigennau, llofruddiaeth, meddwdod, cyfeddach, a chyffelyb i\u2019r rhai hyn: am y rhai yr wyf fi yn rhagddywedyd wrthych, megis ag y rhagddywedais, na chaiff y rhai sydd yn gwneuthur y cyfryw bethau etifeddu teyrnas Dduw."
                },
                "22": {
                    "verse_nr": "22",
                    "verse": "Eithr ffrwyth yr Ysbryd yw, cariad, llawenydd, tangnefedd, hirymaros, cymwynasgarwch, daioni, ffydd, addfwynder, dirwest:"
                },
                "23": {
                    "verse_nr": "23",
                    "verse": "Yn erbyn y cyfryw nid oes ddeddf."
                },
                "24": {
                    "verse_nr": "24",
                    "verse": "A\u2019r rhai sydd yn eiddo Crist, a groeshoeliasant y cnawd, \u00e2\u2019i wyniau a\u2019i chwantau."
                },
                "25": {
                    "verse_nr": "25",
                    "verse": "Os byw yr ydym yn yr Ysbryd, rhodiwn hefyd yn yr Ysbryd."
                },
                "26": {
                    "verse_nr": "26",
                    "verse": "Na fyddwn wag\u2010ogoneddgar, gan ymannog ein gilydd, gan ymgenfigennu wrth ein gilydd."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Y brodyr, os goddiweddir dyn ar ryw fai, chwychwi y rhai ysbrydol, adgyweiriwch y cyfryw un mewn ysbryd addfwynder; gan dy ystyried dy hun, rhag dy demtio dithau."
                },
                "2": {
                    "verse_nr": "2",
                    "verse": "Dygwch feichiau eich gilydd, ac felly cyflawnwch gyfraith Crist."
                },
                "3": {
                    "verse_nr": "3",
                    "verse": "Oblegid os tybia neb ei fod yn rhyw beth, ac yntau heb fod yn ddim, y mae efe yn ei dwyllo ei hun."
                },
                "4": {
                    "verse_nr": "4",
                    "verse": "Eithr profed pob un ei waith ei hun: ac yna y caiff orfoledd ynddo ei hun yn unig, ac nid mewn arall."
                },
                "5": {
                    "verse_nr": "5",
                    "verse": "Canys pob un a ddwg ei faich ei hun."
                },
                "6": {
                    "verse_nr": "6",
                    "verse": "A chyfranned yr hwn a ddysgwyd yn y gair \u00e2\u2019r hwn sydd yn ei ddysgu, ym mhob peth da."
                },
                "7": {
                    "verse_nr": "7",
                    "verse": "Na thwyller chwi; ni watwarir Duw: canys beth bynnag a heuo dyn, hynny hefyd a fed efe."
                },
                "8": {
                    "verse_nr": "8",
                    "verse": "Oblegid yr hwn sydd yn hau i\u2019w gnawd ei hun, o\u2019r cnawd a fed lygredigaeth: eithr yr hwn sydd yn hau i\u2019r Ysbryd, o\u2019r Ysbryd a fed fywyd tragwyddol."
                },
                "9": {
                    "verse_nr": "9",
                    "verse": "Eithr yn gwneuthur daioni na ddiogwn: canys yn ei iawn bryd y medwn, oni ddiffygiwn."
                },
                "10": {
                    "verse_nr": "10",
                    "verse": "Am hynny tra ydym yn cael amser cyfaddas, gwnawn dda i bawb, ond yn enwedig i\u2019r rhai sydd o deulu\u2019r ffydd."
                },
                "11": {
                    "verse_nr": "11",
                    "verse": "Gwelwch cyhyd y llythyr a ysgrifennais atoch \u00e2\u2019m llaw fy hun."
                },
                "12": {
                    "verse_nr": "12",
                    "verse": "Cynifer ag sydd yn ewyllysio ymdec\u00e1u yn y cnawd, y rhai hyn sydd yn eich cymell i\u2019ch enwaedu; yn unig fel nad erlidier hwy oblegid croes Crist."
                },
                "13": {
                    "verse_nr": "13",
                    "verse": "Canys nid yw\u2019r rhai a enwaedir, eu hunain yn cadw\u2019r ddeddf; ond ewyllysio y maent enwaedu arnoch chwi, fel y gorfoleddont yn eich cnawd chwi."
                },
                "14": {
                    "verse_nr": "14",
                    "verse": "Eithr na ato Duw i mi ymffrostio ond yng nghroes ein Harglwydd Iesu Grist, trwy yr hwn y croeshoeliwyd y byd i mi, a minnau i\u2019r byd."
                },
                "15": {
                    "verse_nr": "15",
                    "verse": "Canys yng Nghrist Iesu ni ddichon enwaediad ddim, na dienwaediad, ond creadur newydd."
                },
                "16": {
                    "verse_nr": "16",
                    "verse": "A chynifer ag a rodiant yn \u00f4l y rheol hon, tangnefedd arnynt a thrugaredd, ac ar Israel Duw."
                },
                "17": {
                    "verse_nr": "17",
                    "verse": "O hyn allan na flined neb fi: canys dwyn yr wyf fi yn fy nghorff nodau\u2019r Arglwydd Iesu."
                },
                "18": {
                    "verse_nr": "18",
                    "verse": "Gras ein Harglwydd Iesu Grist a fyddo gyda\u2019ch ysbryd chwi, frodyr. Amen. At y Galatiaid yr ysgrifennwyd o Rufain."
                }
            }
        }
    }
}