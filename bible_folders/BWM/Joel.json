{
    "version": "BWM",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Gair yr ARGLWYDD yr hwn a ddaeth at Joel mab Pethuel."
                },
                "2": {
                    "verse_nr": "2",
                    "verse": "Gwrandewch hyn, chwi henuriaid; a rhoddwch glust, holl drigolion y wlad: a fu hyn yn eich dyddiau, neu yn nyddiau eich tadau?"
                },
                "3": {
                    "verse_nr": "3",
                    "verse": "Mynegwch hyn i\u2019ch plant, a\u2019ch plant i\u2019w plant hwythau, a\u2019u plant hwythau i genhedlaeth arall."
                },
                "4": {
                    "verse_nr": "4",
                    "verse": "Gweddill y lindys a fwytaodd y ceiliog rhedyn, a gweddill y ceiliog rhedyn a ddifaodd pryf y rhwd, a gweddill pryf y rhwd a ysodd y locust."
                },
                "5": {
                    "verse_nr": "5",
                    "verse": "Deffrowch, feddwyr, ac wylwch; ac udwch, holl yfwyr gwin, am y gwin newydd; canys torrwyd ef oddi wrth eich min."
                },
                "6": {
                    "verse_nr": "6",
                    "verse": "Oherwydd cenhedlaeth gref annifeiriol a ddaeth i fyny ar fy nhir; dannedd llew yw ei dannedd, a childdannedd hen lew sydd iddi."
                },
                "7": {
                    "verse_nr": "7",
                    "verse": "Gosododd fy ngwinwydden yn ddifrod, a\u2019m ffigysbren a ddirisglodd: gan ddinoethi dinoethodd hi, a thaflodd hi ymaith: ei changau a wynasant."
                },
                "8": {
                    "verse_nr": "8",
                    "verse": "Uda fel gwyry wedi ymwregysu mewn sachliain am briod ei hieuenctid."
                },
                "9": {
                    "verse_nr": "9",
                    "verse": "Torrwyd oddi wrth d\u0177 yr ARGLWYDD yr offrwm bwyd, a\u2019r offrwm diod: y mae yr offeiriaid, gweinidogion yr ARGLWYDD, yn galaru."
                },
                "10": {
                    "verse_nr": "10",
                    "verse": "Difrodwyd y maes, y ddaear a alara; canys gwnaethpwyd difrod ar yr \u0177d: sychodd y gwin newydd, llesgaodd yr olew."
                },
                "11": {
                    "verse_nr": "11",
                    "verse": "Cywilyddiwch, y llafurwyr; udwch, y gwinwyddwyr, am y gwenith, ac am yr haidd: canys darfu am gynhaeaf y maes."
                },
                "12": {
                    "verse_nr": "12",
                    "verse": "Gwywodd y winwydden, llesgaodd y ffigysbren, y pren pomgranad, y balmwydden hefyd, a\u2019r afallen, a holl brennau y maes, a wywasant; am wywo llawenydd oddi wrth feibion dynion."
                },
                "13": {
                    "verse_nr": "13",
                    "verse": "Ymwregyswch a griddfenwch, chwi offeiriaid; udwch, weinidogion yr allor; deuwch, weinidogion fy NUW, gorweddwch ar hyd y nos mewn sachliain: canys atelir oddi wrth d\u0177 eich DUW yr offrwm bwyd, a\u2019r offrwm diod."
                },
                "14": {
                    "verse_nr": "14",
                    "verse": "Cysegrwch ympryd, gelwch gymanfa, cesglwch yr henuriaid, a holl drigolion y wlad, i d\u0177 yr ARGLWYDD eich DUW, a gwaeddwch ar yr ARGLWYDD;"
                },
                "15": {
                    "verse_nr": "15",
                    "verse": "Och o\u2019r diwrnod! canys dydd yr ARGLWYDD sydd yn agos, ac fel difrod oddi wrth yr Hollalluog y daw."
                },
                "16": {
                    "verse_nr": "16",
                    "verse": "Oni thorrwyd yng ng\u0175ydd ein llygaid ni oddi wrth d\u0177 ein DUW, y bwyd, y llawenydd, a\u2019r digrifwch?"
                },
                "17": {
                    "verse_nr": "17",
                    "verse": "Pydrodd yr hadau dan eu priddellau, yr ysguboriau a anrheithiwyd, yr ydlannau a fwriwyd i lawr; canys yr \u0177d a wywodd."
                },
                "18": {
                    "verse_nr": "18",
                    "verse": "O o\u2019r griddfan y mae yr anifeiliaid! y mae yn gyfyng ar y minteioedd gwartheg, am nad oes borfa iddynt; y diadellau defaid hefyd a anrheithiwyd."
                },
                "19": {
                    "verse_nr": "19",
                    "verse": "Arnat ti, ARGLWYDD, y llefaf; canys y t\u00e2n a ddifaodd borfeydd yr anialwch, y fflam a oddeithiodd holl brennau y maes."
                },
                "20": {
                    "verse_nr": "20",
                    "verse": "Anifeiliaid y maes hefyd sydd yn brefu arnat; canys sychodd y ffrydiau dwfr, a\u2019r t\u00e2n a ysodd borfeydd yr anialwch."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Cenwch yr utgorn yn Seion, a bloeddiwch ar fynydd fy sancteiddrwydd: dychryned holl breswylwyr y wlad; canys daeth dydd yr ARGLWYDD, canys y mae yn agos."
                },
                "2": {
                    "verse_nr": "2",
                    "verse": "Diwrnod tywyll du, diwrnod cymylog a niwlog, fel y wawr wedi ymwasgaru ar y mynyddoedd: pobl fawr a chryfion, ni bu eu bath erioed, ac ni bydd eilwaith ar eu h\u00f4l, hyd flynyddoedd cenhedlaeth a chenhedlaeth."
                },
                "3": {
                    "verse_nr": "3",
                    "verse": "O\u2019u blaen y difa y t\u00e2n, ac ar eu h\u00f4l y fflam; mae y wlad o\u2019u blaen fel gardd baradwys, ac ar eu h\u00f4l yn ddiffeithwch anrheithiedig; a hefyd ni ddianc dim ganddynt."
                },
                "4": {
                    "verse_nr": "4",
                    "verse": "Yr olwg arnynt sydd megis golwg o feirch; ac fel marchogion, felly y rhedant."
                },
                "5": {
                    "verse_nr": "5",
                    "verse": "Megis s\u0175n cerbydau ar bennau y mynyddoedd y llamant, fel s\u0175n t\u00e2n ysol yn difa y sofl, ac fel pobl gryfion wedi ymosod i ryfel."
                },
                "6": {
                    "verse_nr": "6",
                    "verse": "O\u2019u blaen yr ofna y bobl; pob wyneb a gasgl barddu."
                },
                "7": {
                    "verse_nr": "7",
                    "verse": "Rhedant fel glewion, dringant y mur fel rhyfelwyr, a cherddant bob un yn ei ffordd ei hun, ac ni wyrant oddi ar eu llwybrau."
                },
                "8": {
                    "verse_nr": "8",
                    "verse": "Ni wthiant y naill y llall; cerddant bob un ei lwybr ei hun: ac er eu syrthio ar y cleddyf, nid archollir hwynt."
                },
                "9": {
                    "verse_nr": "9",
                    "verse": "Gwibiant ar hyd y ddinas; rhedant ar y mur, dringant i\u2019r tai; \u00e2nt i mewn trwy y ffenestri fel lleidr."
                },
                "10": {
                    "verse_nr": "10",
                    "verse": "O\u2019u blaen y cr\u0177n y ddaear, y nefoedd a gynhyrfir; yr haul a\u2019r lleuad a dywyllir, a\u2019r s\u00ear a ataliant eu llewyrch."
                },
                "11": {
                    "verse_nr": "11",
                    "verse": "A\u2019r ARGLWYDD a rydd ei lef o flaen ei lu: canys mawr iawn yw ei wersyll ef: canys cryf yw yr hwn sydd yn gwneuthur ei air ef: oherwydd mawr yw dydd yr ARGLWYDD, ac ofnadwy iawn; a phwy a\u2019i herys?"
                },
                "12": {
                    "verse_nr": "12",
                    "verse": "Ond yr awr hon, medd yr ARGLWYDD, Dychwelwch ataf fi \u00e2\u2019ch holl galon, ag ympryd hefyd, ac ag wylofain, ac \u00e2 galar."
                },
                "13": {
                    "verse_nr": "13",
                    "verse": "A rhwygwch eich calon, ac nid eich dillad; ac ymchwelwch at yr ARGLWYDD eich DUW: oherwydd graslon a thrugarog yw efe, hwyrfrydig i ddigofaint, a mawr ei drugaredd, ac edifeiriol am ddrwg."
                },
                "14": {
                    "verse_nr": "14",
                    "verse": "Pwy a \u0175yr a dry efe, ac edifarhau, a gweddill bendith ar ei \u00f4l, sef bwyd-offrwm a diod-offrwm i\u2019r ARGLWYDD eich DUW?"
                },
                "15": {
                    "verse_nr": "15",
                    "verse": "Cenwch utgorn yn Seion, cysegrwch ympryd, gelwch gymanfa:"
                },
                "16": {
                    "verse_nr": "16",
                    "verse": "Cesglwch y bobl; cysegrwch y gynulleidfa: cynullwch yr henuriaid; cesglwch y plant, a\u2019r rhai yn sugno bronnau: deued y priodfab allan o\u2019i ystafell, a\u2019r briodferch allan o ystafell ei gwely."
                },
                "17": {
                    "verse_nr": "17",
                    "verse": "Wyled yr offeiriaid, gweinidogion yr ARGLWYDD, rhwng y porth a\u2019r allor, a dywedant, Arbed dy bobl, O ARGLWYDD, ac na ddyro dy etifeddiaeth i warth, i lywodraethu o\u2019r cenhedloedd arnynt: paham y dywedent ymhlith y bobloedd, Pa le y mae eu DUW hwynt?"
                },
                "18": {
                    "verse_nr": "18",
                    "verse": "Yna yr ARGLWYDD a eiddigedda am ei dir, ac a arbed ei bobl."
                },
                "19": {
                    "verse_nr": "19",
                    "verse": "A\u2019r ARGLWYDD a etyb, ac a ddywed wrth ei bobl, Wele fi yn anfon i chwi \u0177d, a gwin, ac olew; a diwellir chwi ohono: ac ni wnaf chwi mwyach yn waradwydd ymysg y cenhedloedd."
                },
                "20": {
                    "verse_nr": "20",
                    "verse": "Eithr bwriaf yn bell oddi wrthych y gogleddlu, a gyrraf ef i dir sych diffaith, a\u2019i wyneb tua m\u00f4r y dwyrain, a\u2019i ben \u00f4l tua\u2019r m\u00f4r eithaf: a\u2019i ddrewi a gyfyd, a\u2019i ddrycsawr a \u00e2 i fyny, am iddo wneuthur mawrhydri."
                },
                "21": {
                    "verse_nr": "21",
                    "verse": "Nac ofna di, ddaear; gorfoledda a llawenycha: canys yr ARGLWYDD a wna fawredd."
                },
                "22": {
                    "verse_nr": "22",
                    "verse": "Nac ofnwch, anifeiliaid y maes: canys tarddu y mae porfeydd yr anialwch; canys y pren a ddwg ei ffrwyth, y ffigysbren a\u2019r winwydden a roddant eu cnwd."
                },
                "23": {
                    "verse_nr": "23",
                    "verse": "Chwithau, plant Seion, gorfoleddwch, ac ymlawenhewch yn yr ARGLWYDD eich DUW: canys efe a roddes i chwi y cynnar law yn gymedrol, ac a wna i\u2019r cynnar law a\u2019r diweddar law ddisgyn i chwi yn y mis cyntaf."
                },
                "24": {
                    "verse_nr": "24",
                    "verse": "A\u2019r ysguboriau a lenwir o \u0177d, a\u2019r gwin newydd a\u2019r olew a \u00e2 dros y llestri."
                },
                "25": {
                    "verse_nr": "25",
                    "verse": "A mi a dalaf i chwi y blynyddoedd a ddifaodd y ceiliog rhedyn, pryf y rhwd, a\u2019r locust, a\u2019r lindys, fy llu mawr i, yr hwn a anfonais yn eich plith."
                },
                "26": {
                    "verse_nr": "26",
                    "verse": "Yna y bwytewch, gan fwyta ac ymddigoni; ac y moliennwch enw yr ARGLWYDD eich DUW, yr hwn a wnaeth \u00e2 chwi yn rhyfedd: ac ni waradwyddir fy mhobl byth."
                },
                "27": {
                    "verse_nr": "27",
                    "verse": "A chewch wybod fy mod i yng nghanol Israel, ac mai myfi yw yr ARGLWYDD eich DUW, ac nid neb arall: a\u2019m pobl nis gwaradwyddir byth."
                },
                "28": {
                    "verse_nr": "28",
                    "verse": "A bydd ar \u00f4l hynny, y tywalltaf fy ysbryd ar bob cnawd; a\u2019ch meibion a\u2019ch merched a broffwydant, eich henuriaid a welant freuddwydion, eich gw\u0177r ieuainc a welant weledigaethau:"
                },
                "29": {
                    "verse_nr": "29",
                    "verse": "Ac ar y gweision hefyd ac ar y morynion y tywalltaf fy ysbryd yn y dyddiau hynny."
                },
                "30": {
                    "verse_nr": "30",
                    "verse": "A gwnaf ryfeddodau yn y nefoedd; ac yn y ddaear, gwaed, a th\u00e2n, a cholofnau mwg."
                },
                "31": {
                    "verse_nr": "31",
                    "verse": "Yr haul a droir yn dywyllwch, a\u2019r lleuad yn waed, o flaen dyfod mawr ac ofnadwy ddydd yr ARGLWYDD."
                },
                "32": {
                    "verse_nr": "32",
                    "verse": "A bydd, yr achubir pob un a alwo ar enw yr ARGLWYDD: canys bydd ymwared, fel y dywedodd yr ARGLWYDD, ym mynydd Seion, ac yn Jerwsalem, ac yn y gweddillion a alwo yr ARGLWYDD."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Canys wele, yn y dyddiau hynny, ac yn yr amser hwnnw, pan ddychwelwyf gaethiwed Jwda a Jerwsalem,"
                },
                "2": {
                    "verse_nr": "2",
                    "verse": "Casglaf hefyd yr holl genhedloedd, a dygaf hwynt i waered i ddyffryn Jehosaffat; a dadleuaf \u00e2 hwynt yno dros fy mhobl, a\u2019m hetifeddiaeth Israel, y rhai a wasgarasant hwy ymysg y cenhedloedd, a rhanasant fy nhir."
                },
                "3": {
                    "verse_nr": "3",
                    "verse": "Ac ar fy mhobl y bwriasant goelbrennau, a rhoddasant y bachgen er putain, a gwerthasant fachgennes er gwin, fel yr yfent."
                },
                "4": {
                    "verse_nr": "4",
                    "verse": "Tyrus hefyd a Sidon, a holl ardaloedd Palesteina, beth sydd i chwi a wneloch \u00e2 mi? a delwch i mi y pwyth? ac os telwch i mi, buan iawn y dychwelaf eich t\u00e2l ar eich pen eich hunain;"
                },
                "5": {
                    "verse_nr": "5",
                    "verse": "Am i chwi gymryd fy arian a\u2019m haur, a dwyn i\u2019ch temlau fy nhlysau dymunol."
                },
                "6": {
                    "verse_nr": "6",
                    "verse": "Gwerthasoch hefyd feibion Jwda a meibion Jerwsalem i\u2019r Groegiaid, i\u2019w pellhau oddi wrth eu hardaloedd."
                },
                "7": {
                    "verse_nr": "7",
                    "verse": "Wele, mi a\u2019u codaf hwynt o\u2019r lle y gwerthasoch hwynt iddo, ac a ddatroaf eich t\u00e2l ar eich pen eich hunain."
                },
                "8": {
                    "verse_nr": "8",
                    "verse": "A minnau a werthaf eich meibion a\u2019ch merched i law meibion Jwda, a hwythau a\u2019u gwerthant i\u2019r Sabeaid, i genedl o bell; canys yr ARGLWYDD a lefarodd hyn."
                },
                "9": {
                    "verse_nr": "9",
                    "verse": "Cyhoeddwch hyn ymysg y cenhedloedd, gosodwch ryfel, deffrowch y gw\u0177r cryfion, nesaed y gw\u0177r o ryfel, deuant i fyny."
                },
                "10": {
                    "verse_nr": "10",
                    "verse": "Gyrrwch eich sychau yn gleddyfau, a\u2019ch pladuriau yn waywffyn: dyweded y llesg, Cryf ydwyf."
                },
                "11": {
                    "verse_nr": "11",
                    "verse": "Ymgesglwch, a deuwch, y cenhedloedd o amgylch ogylch, ac ymgynullwch: yno disgyn, O ARGLWYDD, dy gedyrn."
                },
                "12": {
                    "verse_nr": "12",
                    "verse": "Deffroed y cenhedloedd, a deuant i fyny i ddyffryn Jehosaffat: oherwydd yno yr eisteddaf i farnu yr holl genhedloedd o amgylch."
                },
                "13": {
                    "verse_nr": "13",
                    "verse": "Rhowch i mewn y cryman; canys aeddfedodd y cynhaeaf: deuwch, ewch i waered; oherwydd y gwryf a lanwodd, a\u2019r gwasg-gafnau a aethant trosodd, am amlhau eu drygioni hwynt."
                },
                "14": {
                    "verse_nr": "14",
                    "verse": "Torfeydd, torfeydd a fydd yng nglyn terfyniad: canys agos yw dydd yr ARGLWYDD yng nglyn terfyniad."
                },
                "15": {
                    "verse_nr": "15",
                    "verse": "Yr haul a\u2019r lloer a dywyllant, a\u2019r s\u00ear a ataliant eu llewyrch."
                },
                "16": {
                    "verse_nr": "16",
                    "verse": "A\u2019r ARGLWYDD a rua o Seion, ac a rydd ei lef o Jerwsalem; y nefoedd hefyd a\u2019r ddaear a grynant: ond yr ARGLWYDD fydd gobaith ei bobl, a chadernid meibion Israel."
                },
                "17": {
                    "verse_nr": "17",
                    "verse": "Felly y cewch wybod mai myfi yw yr ARGLWYDD eich DUW, yn trigo yn Seion, fy mynydd sanctaidd: yna y bydd Jerwsalem yn sanctaidd, ac nid \u00e2 dieithriaid trwyddi mwyach."
                },
                "18": {
                    "verse_nr": "18",
                    "verse": "A\u2019r dydd hwnnw y bydd i\u2019r mynyddoedd ddefnynnu melyswin, a\u2019r bryniau a lifeiriant o laeth, a holl ffrydiau Jwda a redant gan ddwfr, a ffynnon a ddaw allan o d\u0177 yr ARGLWYDD, ac a ddyfrha ddyffryn Sittim."
                },
                "19": {
                    "verse_nr": "19",
                    "verse": "Yr Aifft a fydd anghyfannedd, ac Edom fydd anialwch anghyfanheddol, am y traha yn erbyn meibion Jwda, am iddynt dywallt gwaed gwirion yn eu tir hwynt."
                },
                "20": {
                    "verse_nr": "20",
                    "verse": "Eto Jwda a drig byth, a Jerwsalem o genhedlaeth i genhedlaeth."
                },
                "21": {
                    "verse_nr": "21",
                    "verse": "Canys glanhaf waed y rhai nis glanheais: canys yr ARGLWYDD sydd yn trigo yn Seion."
                }
            }
        }
    }
}