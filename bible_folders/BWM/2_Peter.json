{
    "version": "BWM",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Simon Pedr, gwasanaethwr ac apostol Iesu Grist, at y rhai a gawsant gyffelyb werthfawr ffydd \u00e2 ninnau, trwy gyfiawnder ein Duw ni, a\u2019n Hachubwr Iesu Grist:"
                },
                "2": {
                    "verse_nr": "2",
                    "verse": "Gras i chwi a thangnefedd a amlhaer, trwy adnabod Duw, a Iesu ein Harglwydd ni,"
                },
                "3": {
                    "verse_nr": "3",
                    "verse": "Megis y rhoddes ei dduwiol allu ef i ni bob peth a berthyn i fywyd a duwioldeb, trwy ei adnabod ef yr hwn a\u2019n galwodd ni i ogoniant a rhinwedd:"
                },
                "4": {
                    "verse_nr": "4",
                    "verse": "Trwy\u2019r hyn y rhoddwyd i ni addewidion mawr iawn a gwerthfawr; fel trwy\u2019r rhai hyn y byddech gyfranogion o\u2019r duwiol anian, wedi dianc oddi wrth y llygredigaeth sydd yn y byd trwy drachwant."
                },
                "5": {
                    "verse_nr": "5",
                    "verse": "A hyn yma hefyd, gan roddi cwbl ddiwydrwydd, chwanegwch at eich ffydd, rinwedd; ac at rinwedd, wybodaeth;"
                },
                "6": {
                    "verse_nr": "6",
                    "verse": "Ac at wybodaeth, gymedrolder; ac at gymedrolder, amynedd; ac at amynedd, dduwioldeb;"
                },
                "7": {
                    "verse_nr": "7",
                    "verse": "Ac at dduwioldeb, garedigrwydd brawdol; ac at garedigrwydd brawdol, gariad."
                },
                "8": {
                    "verse_nr": "8",
                    "verse": "Canys os yw\u2019r pethau hyn gennych, ac yn aml hwynt, y maent yn peri na byddoch na segur na diffrwyth yng ngwybodaeth ein Harglwydd Iesu Grist."
                },
                "9": {
                    "verse_nr": "9",
                    "verse": "Oblegid yr hwn nid yw\u2019r rhai hyn ganddo, dall ydyw, heb weled ymhell, wedi gollwng dros gof ei lanhau oddi wrth ei bechodau gynt."
                },
                "10": {
                    "verse_nr": "10",
                    "verse": "Oherwydd paham yn hytrach, frodyr, byddwch ddiwyd i wneuthur eich galwedigaeth a\u2019ch etholedigaeth yn sicr: canys, tra fyddoch yn gwneuthur y pethau hyn, ni lithrwch chwi ddim byth:"
                },
                "11": {
                    "verse_nr": "11",
                    "verse": "Canys felly yn helaeth y trefnir i chwi fynediad i mewn i dragwyddol deyrnas ein Harglwydd a\u2019n Hachubwr Iesu Grist."
                },
                "12": {
                    "verse_nr": "12",
                    "verse": "Oherwydd paham nid esgeulusaf eich coffau bob amser am y pethau hyn, er eich bod yn eu gwybod, ac wedi eich sicrhau yn y gwirionedd presennol."
                },
                "13": {
                    "verse_nr": "13",
                    "verse": "Eithr yr ydwyf yn tybied fod yn iawn, tra fyddwyf yn y tabernacl hwn, eich cyffroi chwi, trwy ddwyn ar gof i chwi;"
                },
                "14": {
                    "verse_nr": "14",
                    "verse": "Gan wybod y bydd i mi ar frys roddi fy nhabernacl hwn heibio, megis ag yr hysbysodd ein Harglwydd Iesu Grist i mi."
                },
                "15": {
                    "verse_nr": "15",
                    "verse": "Ac mi a wnaf fy ngorau hefyd ar allu ohonoch bob amser, ar \u00f4l fy ymadawiad i, wneuthur coffa am y pethau hyn."
                },
                "16": {
                    "verse_nr": "16",
                    "verse": "Canys nid gan ddilyn chwedlau cyfrwys, yr hysbysasom i chwi nerth a dyfodiad ein Harglwydd Iesu Grist, eithr wedi gweled ei fawredd ef \u00e2\u2019n llygaid."
                },
                "17": {
                    "verse_nr": "17",
                    "verse": "Canys efe a dderbyniodd gan Dduw Dad barch a gogoniant, pan ddaeth y cyfryw lef ato oddi wrth y mawr-ragorol Ogoniant, Hwn yw fy annwyl Fab i, yn yr hwn y\u2019m bodlonwyd."
                },
                "18": {
                    "verse_nr": "18",
                    "verse": "A\u2019r llef yma, yr hon a ddaeth o\u2019r nef, a glywsom ni, pan oeddem gydag ef yn y mynydd sanctaidd."
                },
                "19": {
                    "verse_nr": "19",
                    "verse": "Ac y mae gennym air sicrach y proffwydi; yr hwn da y gwnewch fod yn dal arno, megis ar gannwyll yn llewyrchu mewn lle tywyll, hyd oni wawrio\u2019r dydd, ac oni chodo\u2019r seren ddydd yn eich calonnau chwi:"
                },
                "20": {
                    "verse_nr": "20",
                    "verse": "Gan wybod hyn yn gyntaf, nad oes un broffwydoliaeth o\u2019r ysgrythur o ddehongliad priod."
                },
                "21": {
                    "verse_nr": "21",
                    "verse": "Canys nid trwy ewyllys dyn y daeth gynt broffwydoliaeth; eithr dynion sanctaidd Duw a lefarasant megis y cynhyrfwyd hwy gan yr Ysbryd Gl\u00e2n."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Eithr bu gau broffwydi hefyd ymhlith y bobl, megis ag y bydd gau athrawon yn eich plith chwithau; y rhai yn ddirgel a ddygant i mewn heres\u00efau dinistriol, a chan wadu\u2019r Arglwydd yr hwn a\u2019u prynodd hwynt, ydynt yn tynnu arnynt eu hunain ddinistr buan."
                },
                "2": {
                    "verse_nr": "2",
                    "verse": "A llawer a ganlynant eu distryw hwynt, oherwydd y rhai y ceblir ffordd y gwirionedd."
                },
                "3": {
                    "verse_nr": "3",
                    "verse": "Ac mewn cybydd-dod, trwy chwedlau gwneuthur, y gwn\u00e2nt farsiand\u00efaeth ohonoch: barnedigaeth y rhai er ys talm nid yw segur, a\u2019u colledigaeth hwy nid yw yn hepian."
                },
                "4": {
                    "verse_nr": "4",
                    "verse": "Canys onid arbedodd Duw yr angylion a bechasent, eithr eu taflu hwynt i uffern, a\u2019u rhoddi i gadwynau tywyllwch, i\u2019w cadw i farnedigaeth;"
                },
                "5": {
                    "verse_nr": "5",
                    "verse": "Ac onid arbedodd efe yr hen fyd, eithr Noe, pregethwr cyfiawnder, a gadwodd efe ar ei wythfed, pan ddug efe y dilyw ar fyd y rhai anwir;"
                },
                "6": {
                    "verse_nr": "6",
                    "verse": "A chan droi dinasoedd Sodom a Gomorra yn lludw, a\u2019u damniodd hwy \u00e2 dymchweliad, gan eu gosod yn esampl i\u2019r rhai a fyddent yn annuwiol;"
                },
                "7": {
                    "verse_nr": "7",
                    "verse": "Ac a waredodd Lot gyfiawn, yr hwn oedd mewn gofid trwy anniwair ymarweddiad yr anwiriaid:"
                },
                "8": {
                    "verse_nr": "8",
                    "verse": "(Canys y cyfiawn hwnnw yn trigo yn eu mysg hwynt, yn gweled ac yn clywed, ydoedd yn poeni ei enaid cyfiawn o ddydd i ddydd trwy eu hanghyfreithlon weithredoedd hwynt:)"
                },
                "9": {
                    "verse_nr": "9",
                    "verse": "Yr Arglwydd a fedr wared y rhai duwiol rhag profedigaeth, a chadw y rhai anghyfiawn i ddydd y farn i\u2019w poeni:"
                },
                "10": {
                    "verse_nr": "10",
                    "verse": "Ac yn bennaf y rhai sydd yn rhodio ar \u00f4l y cnawd mewn chwant aflendid, ac yn diystyru llywodraeth. Rhyfygus ydynt, cyndyn; nid ydynt yn arswydo cablu urddas:"
                },
                "11": {
                    "verse_nr": "11",
                    "verse": "Lle nid yw\u2019r angylion, y rhai sydd fwy mewn gallu a nerth, yn rhoddi cablaidd farn yn eu herbyn hwynt gerbron yr Arglwydd."
                },
                "12": {
                    "verse_nr": "12",
                    "verse": "Eithr y rhai hyn, megis anifeiliaid anrhesymol anianol, y rhai a wnaed i\u2019w dal ac i\u2019w difetha, a gablant y pethau ni wyddant oddi wrthynt, ac a ddifethir yn eu llygredigaeth eu hunain;"
                },
                "13": {
                    "verse_nr": "13",
                    "verse": "Ac a dderbyniant gyflog anghyfiawnder, a hwy yn cyfrif moethau beunydd yn hyfrydwch. Brychau a meflau ydynt, yn ymddigrifo yn eu twyll eu hunain, gan wledda gyda chwi;"
                },
                "14": {
                    "verse_nr": "14",
                    "verse": "A llygaid ganddynt yn llawn godineb, ac heb fedru peidio \u00e2 phechod; yn llithio eneidiau anwadal: a chanddynt galon wedi ymgynefino \u00e2 chybydd-dra; plant y felltith:"
                },
                "15": {
                    "verse_nr": "15",
                    "verse": "Wedi gadael y ffordd union, hwy a aethant ar gyfeiliorn, gan ganlyn ffordd Balaam mab Bosor, yr hwn a garodd wobr anghyfiawnder;"
                },
                "16": {
                    "verse_nr": "16",
                    "verse": "Ond efe a gafodd gerydd am ei gamwedd: asen fud arferol \u00e2\u2019r iau, gan ddywedyd \u00e2 llef ddynol, a waharddodd ynfydrwydd y proffwyd."
                },
                "17": {
                    "verse_nr": "17",
                    "verse": "Y rhai hyn ydynt ffynhonnau di-ddwfr, cymylau a yrrid gan dymestl; i\u2019r rhai y mae niwl tywyllwch yng nghadw yn dragywydd."
                },
                "18": {
                    "verse_nr": "18",
                    "verse": "Canys gan ddywedyd chwyddedig eiriau gorwagedd, y maent hwy, trwy chwantau\u2019r cnawd, a thrythyllwch, yn llithio\u2019r rhai a ddianghasai yn gwbl oddi wrth y rhai sydd yn byw ar gyfeiliorn."
                },
                "19": {
                    "verse_nr": "19",
                    "verse": "Gan addo rhyddid iddynt, a hwythau eu hunain yn wasanaethwyr llygredigaeth: canys gan bwy bynnag y gorchfygwyd neb, i hwnnw hefyd yr aeth efe yn gaeth."
                },
                "20": {
                    "verse_nr": "20",
                    "verse": "Canys os, wedi iddynt ddianc oddi wrth halogedigaeth y byd, trwy adnabyddiaeth yr Arglwydd a\u2019r Achubwr Iesu Grist, y rhwystrir hwy drachefn \u00e2\u2019r pethau hyn, a\u2019u gorchfygu; aeth diwedd y rhai hynny yn waeth na\u2019u dechreuad."
                },
                "21": {
                    "verse_nr": "21",
                    "verse": "Canys gwell fuasai iddynt fod heb adnabod ffordd cyfiawnder, nag, wedi ei hadnabod, troi oddi wrth y gorchymyn sanctaidd yr hwn a draddodwyd iddynt."
                },
                "22": {
                    "verse_nr": "22",
                    "verse": "Eithr digwyddodd iddynt yn \u00f4l y wir ddihareb, Y ci a ymchwelodd at ei chwydiad ei hun; a\u2019r hwch wedi ei golchi, i\u2019w hymdreiglfa yn y dom."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Yr ail epistol hwn, anwylyd, yr ydwyf yn awr yn ei ysgrifennu atoch; yn yr hwn yr ydwyf yn cyffroi eich meddwl puraidd, trwy ddwyn ar gof i chwi:"
                },
                "2": {
                    "verse_nr": "2",
                    "verse": "Fel y byddo cofus gennych y geiriau a ragddywedwyd gan y proffwydi sanctaidd, a\u2019n gorchymyn ninnau, apostolion yr Arglwydd a\u2019r Iachawdwr:"
                },
                "3": {
                    "verse_nr": "3",
                    "verse": "Gan wybod hyn yn gyntaf, y daw yn y dyddiau diwethaf watwarwyr, yn rhodio yn \u00f4l eu chwantau eu hunain."
                },
                "4": {
                    "verse_nr": "4",
                    "verse": "Ac yn dywedyd, Pa le y mae addewid ei ddyfodiad ef? canys er pan hunodd y tadau, y mae pob peth yn parhau fel yr oeddynt o ddechreuad y creadigaeth."
                },
                "5": {
                    "verse_nr": "5",
                    "verse": "Canys y mae hyn yn ddiarwybod iddynt o\u2019u gwirfodd, mai trwy air Duw yr oedd y nefoedd er ys talm, a\u2019r ddaear yn cydsefyll o\u2019r dwfr a thrwy\u2019r dwfr."
                },
                "6": {
                    "verse_nr": "6",
                    "verse": "Oherwydd paham y byd a oedd y pryd hwnnw, wedi ei orchuddio \u00e2 dwfr, a ddifethwyd."
                },
                "7": {
                    "verse_nr": "7",
                    "verse": "Eithr y nefoedd a\u2019r ddaear sydd yr awr hon, ydynt trwy\u2019r un gair wedi eu rhoddi i gadw i d\u00e2n, erbyn dydd y farn, a distryw yr anwir ddynion."
                },
                "8": {
                    "verse_nr": "8",
                    "verse": "Eithr yr un peth hwn na fydded yn ddiarwybod i chwi, anwylyd, fod un dydd gyda\u2019r Arglwydd megis mil o flynyddoedd, a mil o flynyddoedd megis un dydd."
                },
                "9": {
                    "verse_nr": "9",
                    "verse": "Nid ydyw\u2019r Arglwydd yn oedi ei addewid, fel y mae rhai yn cyfrif oed; ond hirymarhous yw efe tuag atom ni, heb ewyllysio bod neb yn golledig, ond dyfod o bawb i edifeirwch."
                },
                "10": {
                    "verse_nr": "10",
                    "verse": "Eithr dydd yr Arglwydd a ddaw megis lleidr y nos; yn yr hwn y nefoedd a \u00e2nt heibio gyda thwrf, a\u2019r defnyddiau gan wir wres a doddant, a\u2019r ddaear a\u2019r gwaith a fyddo ynddi a losgir."
                },
                "11": {
                    "verse_nr": "11",
                    "verse": "A chan fod yn rhaid i hyn i gyd ymollwng, pa ryw fath ddynion a ddylech chwi fod mewn sanctaidd ymarweddiad a duwioldeb,"
                },
                "12": {
                    "verse_nr": "12",
                    "verse": "Yn disgwyl ac yn brysio at ddyfodiad dydd Duw, yn yr hwn y nefoedd gan losgi a ymollyngant, a\u2019r defnyddiau gan wir wres a doddant?"
                },
                "13": {
                    "verse_nr": "13",
                    "verse": "Eithr nefoedd newydd, a daear newydd, yr ydym ni, yn \u00f4l ei addewid ef, yn eu disgwyl, yn y rhai y mae cyfiawnder yn cartrefu."
                },
                "14": {
                    "verse_nr": "14",
                    "verse": "Oherwydd paham, anwylyd, gan eich bod yn disgwyl y pethau hyn, gwnewch eich gorau ar eich cael ganddo ef mewn tangnefedd, yn ddifrycheulyd, ac yn ddiargyhoedd."
                },
                "15": {
                    "verse_nr": "15",
                    "verse": "A chyfrifwch hir amynedd ein Harglwydd yn iachawdwriaeth; megis ag yr ysgrifennodd ein hannwyl frawd Paul atoch chwi, yn \u00f4l y doethineb a rodded iddo ef;"
                },
                "16": {
                    "verse_nr": "16",
                    "verse": "Megis yn ei holl epistolau hefyd, yn llefaru ynddynt am y pethau hyn: yn y rhai y mae rhyw bethau anodd eu deall, y rhai y mae\u2019r annysgedig a\u2019r anwastad yn eu g\u0175yrdroi, megis yr ysgrythurau eraill, i\u2019w dinistr eu hunain."
                },
                "17": {
                    "verse_nr": "17",
                    "verse": "Chwychwi gan hynny, anwylyd, a chwi yn gwybod y pethau hyn o\u2019r blaen, ymgedwch rhag eich arwain ymaith trwy amryfusedd yr annuwiol, a chwympo ohonoch oddi wrth eich sicrwydd eich hun."
                },
                "18": {
                    "verse_nr": "18",
                    "verse": "Eithr cynyddwch mewn gras a gwybodaeth ein Harglwydd a\u2019n Hiachawdwr Iesu Grist. Iddo ef y byddo gogoniant yr awr hon ac yn dragwyddol. Amen."
                }
            }
        }
    }
}