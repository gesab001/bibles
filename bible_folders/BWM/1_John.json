{
    "version": "BWM",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Yr hyn oedd o\u2019r dechreuad, yr hyn a glywsom, yr hyn a welsom \u00e2\u2019n llygaid, yr hyn a edrychasom arno, ac a deimlodd ein dwylo am Air y bywyd;"
                },
                "2": {
                    "verse_nr": "2",
                    "verse": "(Canys y bywyd a eglurhawyd, ac ni a welsom, ac ydym yn tystiolaethu, ac yn mynegi i chwi\u2019r bywyd tragwyddol, yr hwn oedd gyda\u2019r Tad, ac a eglurhawyd i ni;)"
                },
                "3": {
                    "verse_nr": "3",
                    "verse": "Yr hyn a welsom ac a glywsom yr ydym yn ei fynegi i chwi, fel y caffoch chwithau hefyd gymdeithas gyda ni: a\u2019n cymdeithas ni yn wir sydd gyda\u2019r Tad, a chyda\u2019i Fab ef Iesu Grist."
                },
                "4": {
                    "verse_nr": "4",
                    "verse": "A\u2019r pethau hyn yr ydym yn eu hysgrifennu atoch, fel y byddo eich llawenydd yn gyflawn."
                },
                "5": {
                    "verse_nr": "5",
                    "verse": "A hon yw\u2019r genadwri a glywsom ganddo ef, ac yr ydym yn ei hadrodd i chwi; Mai goleuni yw Duw, ac nad oes ynddo ddim tywyllwch."
                },
                "6": {
                    "verse_nr": "6",
                    "verse": "Os dywedwn fod i ni gymdeithas ag ef, a rhodio yn y tywyllwch, celwyddog ydym, ac nid ydym yn gwneuthur y gwirionedd:"
                },
                "7": {
                    "verse_nr": "7",
                    "verse": "Eithr os rhodiwn yn y goleuni, megis y mae efe yn y goleuni, y mae i ni gymdeithas \u00e2\u2019n gilydd, a gwaed Iesu Grist ei Fab ef, sydd yn ein glanhau ni oddi wrth bob pechod."
                },
                "8": {
                    "verse_nr": "8",
                    "verse": "Os dywedwn nad oes ynom bechod, yr ydym yn ein twyllo ein hunain, a\u2019r gwirionedd nid yw ynom."
                },
                "9": {
                    "verse_nr": "9",
                    "verse": "Os cyfaddefwn ein pechodau, ffyddlon yw efe a chyfiawn, fel y maddeuo i ni ein pechodau, ac y\u2019n glanhao oddi wrth bob anghyfiawnder."
                },
                "10": {
                    "verse_nr": "10",
                    "verse": "Os dywedwn na phechasom, yr ydym yn ei wneuthur ef yn gelwyddog, a\u2019i air ef nid yw ynom."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Fy mhlant bychain, y pethau hyn yr wyf yn eu hysgrifennu atoch, fel na phechoch. Ac o phecha neb, y mae i ni Eiriolwr gyda\u2019r Tad, Iesu Grist y Cyfiawn:"
                },
                "2": {
                    "verse_nr": "2",
                    "verse": "Ac efe yw\u2019r iawn dros ein pechodau ni: ac nid dros yr eiddom ni yn unig, eithr dros bechodau yr holl fyd."
                },
                "3": {
                    "verse_nr": "3",
                    "verse": "Ac wrth hyn y gwyddom yr adwaenom ef, os cadwn ni ei orchmynion ef."
                },
                "4": {
                    "verse_nr": "4",
                    "verse": "Yr hwn sydd yn dywedyd, Mi a\u2019i hadwaen ef, ac heb gadw ei orchmynion ef, celwyddog yw, a\u2019r gwirionedd nid yw ynddo."
                },
                "5": {
                    "verse_nr": "5",
                    "verse": "Eithr yr hwn a gadwo ei air ef, yn wir yn hwn y mae cariad Duw yn berffaith: wrth hyn y gwyddom ein bod ynddo ef."
                },
                "6": {
                    "verse_nr": "6",
                    "verse": "Yr hwn a ddywed ei fod yn aros ynddo ef, a ddylai yntau felly rodio, megis ag y rhodiodd ef."
                },
                "7": {
                    "verse_nr": "7",
                    "verse": "Y brodyr, nid gorchymyn newydd yr wyf yn ei ysgrifennu atoch, eithr gorchymyn hen yr hwn oedd gennych o\u2019r dechreuad. Yr hen orchymyn yw\u2019r gair a glywsoch o\u2019r dechreuad."
                },
                "8": {
                    "verse_nr": "8",
                    "verse": "Trachefn, gorchymyn newydd yr wyf yn ei ysgrifennu atoch, yr hyn sydd wir ynddo ef, ac ynoch chwithau: oblegid y tywyllwch a aeth heibio, a\u2019r gwir oleuni sydd yr awron yn tywynnu."
                },
                "9": {
                    "verse_nr": "9",
                    "verse": "Yr hwn a ddywed ei fod yn y goleuni, ac a gasao ei frawd, yn y tywyllwch y mae hyd y pryd hwn."
                },
                "10": {
                    "verse_nr": "10",
                    "verse": "Yr hwn sydd yn caru ei frawd, sydd yn aros yn y goleuni, ac nid oes rhwystr ynddo."
                },
                "11": {
                    "verse_nr": "11",
                    "verse": "Eithr yr hwn sydd yn cas\u00e1u ei frawd, yn y tywyllwch y mae, ac yn y tywyllwch y mae yn rhodio; ac ni \u0175yr i ba le y mae yn myned, oblegid y mae\u2019r tywyllwch wedi dallu ei lygaid ef."
                },
                "12": {
                    "verse_nr": "12",
                    "verse": "Ysgrifennu yr wyf atoch chwi, blant bychain, oblegid maddau i chwi eich pechodau er mwyn ei enw ef."
                },
                "13": {
                    "verse_nr": "13",
                    "verse": "Ysgrifennu yr wyf atoch chwi, dadau, am adnabod ohonoch yr hwn sydd o\u2019r dechreuad. Ysgrifennu yr wyf atoch chwi, w\u0177r ieuainc, am orchfygu ohonoch yr un drwg. Ysgrifennu yr wyf atoch chwi, rai bychain, am i chwi adnabod y Tad."
                },
                "14": {
                    "verse_nr": "14",
                    "verse": "Ysgrifennais atoch chwi, dadau, am adnabod ohonoch yr hwn sydd o\u2019r dechreuad. Ysgrifennais atoch chwi, w\u0177r ieuainc, am eich bod yn gryfion, a bod gair Duw yn aros ynoch, a gorchfygu ohonoch yr un drwg."
                },
                "15": {
                    "verse_nr": "15",
                    "verse": "Na cherwch y byd, na\u2019r pethau sydd yn y byd. O ch\u00e2r neb y byd, nid yw cariad y Tad ynddo ef."
                },
                "16": {
                    "verse_nr": "16",
                    "verse": "Canys pob peth a\u2019r sydd yn y byd, megis chwant y cnawd, a chwant y llygaid, a balchder y bywyd, nid yw o\u2019r Tad, eithr o\u2019r byd y mae."
                },
                "17": {
                    "verse_nr": "17",
                    "verse": "A\u2019r byd sydd yn myned heibio, a\u2019i chwant hefyd: ond yr hwn sydd yn gwneuthur ewyllys Duw, sydd yn aros yn dragywydd."
                },
                "18": {
                    "verse_nr": "18",
                    "verse": "O blant bychain, yr awr ddiwethaf ydyw: ac megis y clywsoch y daw anghrist, yr awron hefyd y mae anghristiau lawer; wrth yr hyn y gwyddom mai\u2019r awr ddiwethaf ydyw."
                },
                "19": {
                    "verse_nr": "19",
                    "verse": "Oddi wrthym ni yr aethant hwy allan, eithr nid oeddynt ohonom ni: canys pe buasent ohonom ni, hwy a arosasent gyda ni: eithr hyn a fu, fel yr eglurid nad ydynt hwy oll ohonom ni."
                },
                "20": {
                    "verse_nr": "20",
                    "verse": "Eithr y mae gennych chwi eneiniad oddi wrth y Sanctaidd hwnnw, a chwi a wyddoch bob peth."
                },
                "21": {
                    "verse_nr": "21",
                    "verse": "Nid ysgrifennais atoch oblegid na wyddech y gwirionedd, eithr oblegid eich bod yn ei wybod, ac nad oes un celwydd o\u2019r gwirionedd."
                },
                "22": {
                    "verse_nr": "22",
                    "verse": "Pwy yw\u2019r celwyddog, ond yr hwn sydd yn gwadu nad Iesu yw\u2019r Crist? Efe yw\u2019r anghrist, yr hwn sydd yn gwadu\u2019r Tad a\u2019r Mab."
                },
                "23": {
                    "verse_nr": "23",
                    "verse": "Pob un a\u2019r sydd yn gwadu\u2019r Mab, nid oes ganddo\u2019r Tad chwaith: [ond] yr hwn sydd yn cyffesu\u2019r Mab, y mae\u2019r Tad ganddo hefyd."
                },
                "24": {
                    "verse_nr": "24",
                    "verse": "Arhosed gan hynny ynoch chwi yr hyn a glywsoch o\u2019r dechreuad. Od erys ynoch yr hyn a glywsoch o\u2019r dechreuad chwithau hefyd a gewch aros yn y Mab ac yn y Tad."
                },
                "25": {
                    "verse_nr": "25",
                    "verse": "A hon yw\u2019r addewid a addawodd efe i ni, sef bywyd tragwyddol."
                },
                "26": {
                    "verse_nr": "26",
                    "verse": "Y pethau hyn a ysgrifennais atoch ynghylch y rhai sydd yn eich hudo."
                },
                "27": {
                    "verse_nr": "27",
                    "verse": "Ond y mae\u2019r eneiniad a dderbyniasoch ganddo ef, yn aros ynoch chwi, ac nid oes arnoch eisiau dysgu o neb chwi; eithr fel y mae\u2019r un eneiniad yn eich dysgu chwi am bob peth, a gwir yw, ac nid yw gelwydd; ac megis y\u2019ch dysgodd chwi, yr arhoswch ynddo."
                },
                "28": {
                    "verse_nr": "28",
                    "verse": "Ac yr awron, blant bychain, arhoswch ynddo; fel, pan ymddangoso efe, y byddo hyder gennym, ac na chywilyddiom ger ei fron ef yn ei ddyfodiad."
                },
                "29": {
                    "verse_nr": "29",
                    "verse": "Os gwyddoch ei fod ef yn gyfiawn, chwi a wyddoch fod pob un a\u2019r sydd yn gwneuthur cyfiawnder, wedi ei eni ohono ef."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Gwelwch pa fath gariad a roes y Tad arnom, fel y\u2019n gelwid yn feibion i Dduw: oblegid hyn nid edwyn y byd chwi, oblegid nad adnabu efe ef."
                },
                "2": {
                    "verse_nr": "2",
                    "verse": "Anwylyd, yr awr hon meibion i Dduw ydym, ac nid amlygwyd eto beth a fyddwn: eithr ni a wyddom, pan ymddangoso efe, y byddwn gyffelyb iddo: oblegid ni a gawn ei weled ef megis ag y mae."
                },
                "3": {
                    "verse_nr": "3",
                    "verse": "Ac y mae pob un sydd ganddo\u2019r gobaith hwn ynddo ef, yn ei buro\u2019i hun, megis y mae yntau yn bur."
                },
                "4": {
                    "verse_nr": "4",
                    "verse": "Pob un a\u2019r sydd yn gwneuthur pechod, sydd hefyd yn gwneuthur anghyfraith: oblegid anghyfraith yw pechod."
                },
                "5": {
                    "verse_nr": "5",
                    "verse": "A chwi a wyddoch ymddangos ohono ef, fel y dileai ein pechodau ni: ac ynddo ef nid oes pechod."
                },
                "6": {
                    "verse_nr": "6",
                    "verse": "Pob un a\u2019r sydd yn aros ynddo ef, nid yw yn pechu: pob un a\u2019r sydd yn pechu, nis gwelodd ef, ac nis adnabu ef."
                },
                "7": {
                    "verse_nr": "7",
                    "verse": "O blant bychain, na thwylled neb chwi: yr hwn sydd yn gwneuthur cyfiawnder, sydd gyfiawn, megis y mae yntau yn gyfiawn."
                },
                "8": {
                    "verse_nr": "8",
                    "verse": "Yr hwn sydd yn gwneuthur pechod, o ddiafol y mae; canys y mae diafol yn pechu o\u2019r dechreuad. I hyn yr ymddangosodd Mab Duw, fel y datodai weithredoedd diafol."
                },
                "9": {
                    "verse_nr": "9",
                    "verse": "Pob un a aned o Dduw, nid yw yn gwneuthur pechod; oblegid y mae ei had ef yn aros ynddo ef: ac ni all efe bechu, am ei eni ef o Dduw."
                },
                "10": {
                    "verse_nr": "10",
                    "verse": "Yn hyn y mae yn amlwg plant Duw, a phlant diafol: Pob un a\u2019r sydd heb wneuthur cyfiawnder, nid yw o Dduw, na\u2019r hwn nid yw yn caru ei frawd."
                },
                "11": {
                    "verse_nr": "11",
                    "verse": "Oblegid hon yw\u2019r genadwri a glywsoch o\u2019r dechreuad; bod i ni garu ein gilydd."
                },
                "12": {
                    "verse_nr": "12",
                    "verse": "Nid fel Cain, yr hwn oedd o\u2019r drwg, ac a laddodd ei frawd. A phaham y lladdodd ef? Oblegid bod ei weithredoedd ef yn ddrwg, a\u2019r eiddo ei frawd yn dda."
                },
                "13": {
                    "verse_nr": "13",
                    "verse": "Na ryfeddwch, fy mrodyr, os yw\u2019r byd yn eich cas\u00e1u chwi."
                },
                "14": {
                    "verse_nr": "14",
                    "verse": "Nyni a wyddom ddarfod ein symud ni o farwolaeth i fywyd, oblegid ein bod yn caru\u2019r brodyr. Yr hwn nid yw yn caru ei frawd, y mae yn aros ym marwolaeth."
                },
                "15": {
                    "verse_nr": "15",
                    "verse": "Pob un a\u2019r sydd yn cas\u00e1u ei frawd, lleiddiad dyn yw: a chwi a wyddoch nad oes i un lleiddiad dyn fywyd tragwyddol yn aros ynddo."
                },
                "16": {
                    "verse_nr": "16",
                    "verse": "Yn hyn yr adnabuom gariad Duw, oblegid dodi ohono ef ei einioes drosom ni: a ninnau a ddylem ddodi ein heinioes dros y brodyr."
                },
                "17": {
                    "verse_nr": "17",
                    "verse": "Eithr yr hwn sydd ganddo dda\u2019r byd hwn, ac a welo ei frawd mewn eisiau, ac a gaeo ei dosturi oddi wrtho, pa fodd y mae cariad Duw yn aros ynddo ef?"
                },
                "18": {
                    "verse_nr": "18",
                    "verse": "Fy mhlant bychain, na charwn ar air nac ar dafod yn unig, eithr mewn gweithred a gwirionedd."
                },
                "19": {
                    "verse_nr": "19",
                    "verse": "Ac wrth hyn y gwyddom ein bod o\u2019r gwirionedd, ac y sicrhawn ein calonnau ger ei fron ef."
                },
                "20": {
                    "verse_nr": "20",
                    "verse": "Oblegid os ein calon a\u2019n condemnia, mwy yw Duw na\u2019n calon, ac efe a \u0175yr bob peth."
                },
                "21": {
                    "verse_nr": "21",
                    "verse": "Anwylyd, os ein calon ni\u2019n condemnia, y mae gennym hyder ar Dduw."
                },
                "22": {
                    "verse_nr": "22",
                    "verse": "A pha beth bynnag a ofynnom, yr ydym yn ei dderbyn ganddo ef; oblegid ein bod yn cadw ei orchmynion ef, ac yn gwneuthur y pethau sydd yn rhyngu bodd yn ei olwg ef."
                },
                "23": {
                    "verse_nr": "23",
                    "verse": "A hwn yw ei orchymyn ef; Gredu ohonom yn enw ei Fab ef Iesu Grist, a charu ein gilydd, megis y rhoes efe orchymyn i ni."
                },
                "24": {
                    "verse_nr": "24",
                    "verse": "A\u2019r hwn sydd yn cadw ei orchmynion ef, sydd yn trigo ynddo ef, ac yntau ynddo yntau. Ac wrth hyn y gwyddom ei fod ef yn aros ynom, sef o\u2019r Ysbryd a roddes efe i ni."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Anwylyd, na chredwch bob ysbryd, eithr profwch yr ysbrydion ai o Dduw y maent: oblegid y mae gau broffwydi lawer wedi myned allan i\u2019r byd."
                },
                "2": {
                    "verse_nr": "2",
                    "verse": "Wrth hyn adnabyddwch Ysbryd Duw: Pob ysbryd a\u2019r sydd yn cyffesu ddyfod Iesu Grist yn y cnawd, o Dduw y mae."
                },
                "3": {
                    "verse_nr": "3",
                    "verse": "A phob ysbryd a\u2019r nid yw yn cyffesu ddyfod Iesu Grist yn y cnawd, nid yw o Dduw: eithr hwn yw ysbryd anghrist, yr hwn y clywsoch ei fod yn dyfod, a\u2019r awron y mae efe yn y byd eisoes."
                },
                "4": {
                    "verse_nr": "4",
                    "verse": "Chwychwi ydych o Dduw, blant bychain, ac a\u2019u gorchfygasoch hwy: oblegid mwy yw\u2019r hwn sydd ynoch chwi na\u2019r hwn sydd yn y byd."
                },
                "5": {
                    "verse_nr": "5",
                    "verse": "Hwynt-hwy, o\u2019r byd y maent: am hynny y llefarant am y byd, a\u2019r byd a wrendy arnynt."
                },
                "6": {
                    "verse_nr": "6",
                    "verse": "Nyni, o Dduw yr ydym. Yr hwn sydd yn adnabod Duw, sydd yn ein gwrando ni: yr hwn nid yw o Dduw, nid yw yn ein gwrando ni. Wrth hyn yr adwaenom ysbryd y gwirionedd, ac ysbryd y cyfeiliorni."
                },
                "7": {
                    "verse_nr": "7",
                    "verse": "Anwylyd, carwn ein gilydd: oblegid cariad, o Dduw y mae; a phob un a\u2019r sydd yn caru, o Dduw y ganwyd ef, ac y mae efe yn adnabod Duw."
                },
                "8": {
                    "verse_nr": "8",
                    "verse": "Yr hwn nid yw yn caru, nid adnabu Dduw: oblegid Duw, cariad yw."
                },
                "9": {
                    "verse_nr": "9",
                    "verse": "Yn hyn yr eglurwyd cariad Duw tuag atom ni, oblegid danfon o Dduw ei unig-anedig Fab i\u2019r byd, fel y byddem fyw trwyddo ef."
                },
                "10": {
                    "verse_nr": "10",
                    "verse": "Yn hyn y mae cariad; nid am i ni garu Duw, ond am iddo ef ein caru ni, ac anfon ei Fab i fod yn iawn dros ein pechodau."
                },
                "11": {
                    "verse_nr": "11",
                    "verse": "Anwylyd, os felly y carodd Duw ni, ninnau hefyd a ddylem garu ein gilydd."
                },
                "12": {
                    "verse_nr": "12",
                    "verse": "Ni welodd neb Dduw erioed. Os carwn ni ein gilydd, y mae Duw yn trigo ynom, ac y mae ei gariad ef yn berffaith ynom."
                },
                "13": {
                    "verse_nr": "13",
                    "verse": "Wrth hyn y gwyddom ein bod yn trigo ynddo ef, ac yntau ynom ninnau, am ddarfod iddo roddi i ni o\u2019i Ysbryd."
                },
                "14": {
                    "verse_nr": "14",
                    "verse": "A ninnau a welsom, ac ydym yn tystiolaethu, ddarfod i\u2019r Tad ddanfon y Mab i fod yn Iachawdwr i\u2019r byd."
                },
                "15": {
                    "verse_nr": "15",
                    "verse": "Pwy bynnag a gyffeso fod Iesu yn Fab Duw, y mae Duw yn aros ynddo ef, ac yntau yn Nuw."
                },
                "16": {
                    "verse_nr": "16",
                    "verse": "A nyni a adnabuom ac a gredasom y cariad sydd gan Dduw tuag atom ni. Duw, cariad yw: a\u2019r hwn sydd yn aros mewn cariad, sydd yn aros yn Nuw, a Duw ynddo yntau."
                },
                "17": {
                    "verse_nr": "17",
                    "verse": "Yn hyn y perffeithiwyd ein cariad ni, fel y caffom hyder ddydd y farn: oblegid megis ag y mae efe, yr ydym ninnau hefyd yn y byd hwn."
                },
                "18": {
                    "verse_nr": "18",
                    "verse": "Nid oes ofn mewn cariad; eithr y mae perffaith gariad yn bwrw allan ofn: oblegid y mae i ofn boenedigaeth. A\u2019r hwn sydd yn ofni, ni pherffeithiwyd mewn cariad."
                },
                "19": {
                    "verse_nr": "19",
                    "verse": "Yr ydym ni yn ei garu ef, am iddo ef yn gyntaf ein caru ni."
                },
                "20": {
                    "verse_nr": "20",
                    "verse": "Os dywed neb, Yr wyf yn caru Duw, ac efe yn cas\u00e1u ei frawd, celwyddog yw: canys yr hwn nid yw yn caru ei frawd yr hwn a welodd, pa fodd y gall efe garu Duw yr hwn nis gwelodd?"
                },
                "21": {
                    "verse_nr": "21",
                    "verse": "A\u2019r gorchymyn hwn sydd gennym oddi wrtho ef: Bod i\u2019r hwn sydd yn caru Duw, garu ei frawd hefyd."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Pob un a\u2019r sydd yn credu mai Iesu yw\u2019r Crist, o Dduw y ganed ef: a phob un a\u2019r sydd yn caru\u2019r hwn a genhedlodd, sydd yn caru hefyd yr hwn a genhedlwyd ohono."
                },
                "2": {
                    "verse_nr": "2",
                    "verse": "Yn hyn y gwyddom ein bod yn caru plant Duw, pan fyddom yn caru Duw, ac yn cadw ei orchmynion ef."
                },
                "3": {
                    "verse_nr": "3",
                    "verse": "Canys hyn yw cariad Duw; bod i ni gadw ei orchmynion: a\u2019i orchmynion ef nid ydynt drymion."
                },
                "4": {
                    "verse_nr": "4",
                    "verse": "Oblegid beth bynnag a aned o Dduw, y mae yn gorchfygu\u2019r byd: a hon yw\u2019r oruchafiaeth sydd yn gorchfygu\u2019r byd, sef ein ffydd ni."
                },
                "5": {
                    "verse_nr": "5",
                    "verse": "Pwy yw\u2019r hwn sydd yn gorchfygu\u2019r byd, ond yr hwn sydd yn credu mai Iesu yw Mab Duw?"
                },
                "6": {
                    "verse_nr": "6",
                    "verse": "Dyma\u2019r hwn a ddaeth trwy ddwfr a gwaed, sef Iesu Grist; nid trwy ddwfr yn unig, ond trwy ddwfr a gwaed. A\u2019r Ysbryd yw\u2019r hwn sydd yn tystiolaethu, oblegid yr Ysbryd sydd wirionedd."
                },
                "7": {
                    "verse_nr": "7",
                    "verse": "Oblegid y mae tri yn tystiolaethu yn y nef; y Tad, y Gair, a\u2019r Ysbryd Gl\u00e2n: a\u2019r tri hyn un ydynt."
                },
                "8": {
                    "verse_nr": "8",
                    "verse": "Ac y mae tri yn tystiolaethu ar y ddaear; yr ysbryd, y dwfr, a\u2019r gwaed: a\u2019r tri hyn, yn un y maent yn cytuno."
                },
                "9": {
                    "verse_nr": "9",
                    "verse": "Os tystiolaeth dynion yr ydym yn ei derbyn, y mae tystiolaeth Duw yn fwy: canys hyn yw tystiolaeth Duw, yr hon a dystiolaethodd efe am ei Fab."
                },
                "10": {
                    "verse_nr": "10",
                    "verse": "Yr hwn sydd yn credu ym Mab Duw, sydd ganddo\u2019r dystiolaeth ynddo ei hun: yr hwn nid yw yn credu yn Nuw, a\u2019i gwnaeth ef yn gelwyddog, oblegid na chredodd y dystiolaeth a dystiolaethodd Duw am ei Fab."
                },
                "11": {
                    "verse_nr": "11",
                    "verse": "A hon yw\u2019r dystiolaeth; roddi o Dduw i ni fywyd tragwyddol: a\u2019r bywyd hwn sydd yn ei Fab ef."
                },
                "12": {
                    "verse_nr": "12",
                    "verse": "Yr hwn y mae\u2019r Mab ganddo, y mae\u2019r bywyd ganddo; a\u2019r hwn nid yw ganddo Fab Duw, nid oes ganddo fywyd."
                },
                "13": {
                    "verse_nr": "13",
                    "verse": "Y pethau hyn a ysgrifennais atoch chwi, y rhai ydych yn credu yn enw Mab Duw; fel y gwypoch fod i chwi fywyd tragwyddol, ac fel y credoch yn enw Mab Duw."
                },
                "14": {
                    "verse_nr": "14",
                    "verse": "A hyn yw\u2019r hyfder sydd gennym tuag ato ef; ei fod ef yn ein gwrando ni, os gofynnwn ddim yn \u00f4l ei ewyllys ef."
                },
                "15": {
                    "verse_nr": "15",
                    "verse": "Ac os gwyddom ei fod ef yn ein gwrando ni, pa beth bynnag a ddeisyfom, ni a wyddom ein bod yn cael y deisyfiadau a ddeisyfasom ganddo."
                },
                "16": {
                    "verse_nr": "16",
                    "verse": "Os gw\u00eal neb ei frawd yn pechu pechod nid yw i farwolaeth, efe a ddeisyf, ac efe a rydd iddo fywyd, i\u2019r rhai sydd yn pechu nid i farwolaeth. Y mae pechod i farwolaeth: nid am hwnnw yr wyf yn dywedyd ar ddeisyf ohono."
                },
                "17": {
                    "verse_nr": "17",
                    "verse": "Pob anghyfiawnder, pechod yw: ac y mae pechod nid yw i farwolaeth."
                },
                "18": {
                    "verse_nr": "18",
                    "verse": "Ni a wyddom nad yw\u2019r neb a aned o Dduw, yn pechu; eithr y mae\u2019r hwn a aned o Dduw, yn ei gadw ei hun, a\u2019r drwg hwnnw nid yw yn cyffwrdd ag ef."
                },
                "19": {
                    "verse_nr": "19",
                    "verse": "Ni a wyddom ein bod o Dduw, ac y mae\u2019r holl fyd yn gorwedd mewn drygioni."
                },
                "20": {
                    "verse_nr": "20",
                    "verse": "Ac a wyddom ddyfod Mab Duw, ac efe a roes i ni feddwl, fel yr adnabyddom yr hwn sydd gywir; ac yr ydym yn y Cywir hwnnw, sef yn ei Fab ef Iesu Grist. Hwn yw\u2019r gwir Dduw, a\u2019r bywyd tragwyddol."
                },
                "21": {
                    "verse_nr": "21",
                    "verse": "Y plant bychain, ymgedwch oddi wrth eilunod. Amen."
                }
            }
        }
    }
}