{
    "version": "BWM",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, a Silfanus, a Thimotheus, at eglwys y Thesaloniaid, yn Nuw ein Tad, a\u2019r Arglwydd Iesu Grist:"
                },
                "2": {
                    "verse_nr": "2",
                    "verse": "Gras i chwi, a thangnefedd, oddi wrth Dduw ein Tad ni, a\u2019r Arglwydd Iesu Grist."
                },
                "3": {
                    "verse_nr": "3",
                    "verse": "Diolch a ddylem i Dduw yn wastadol drosoch, frodyr, fel y mae yn addas, oblegid bod eich ffydd chwi yn mawr gynyddu, a chariad pob un ohonoch oll tuag at eich gilydd yn ychwanegu;"
                },
                "4": {
                    "verse_nr": "4",
                    "verse": "Hyd onid ydym ni ein hunain yn gorfoleddu ynoch chwi yn eglwysi Duw, oherwydd eich amynedd chwi a\u2019ch ffydd yn eich holl erlidiau a\u2019r gorthrymderau yr ydych yn eu goddef:"
                },
                "5": {
                    "verse_nr": "5",
                    "verse": "Yr hyn sydd argoel golau o gyfiawn farn Duw, fel y\u2019ch cyfrifer yn deilwng i deyrnas Dduw, er mwyn yr hon yr ydych hefyd yn goddef."
                },
                "6": {
                    "verse_nr": "6",
                    "verse": "Canys cyfiawn yw gerbron Duw, dalu cystudd i\u2019r rhai sydd yn eich cystuddio chwi;"
                },
                "7": {
                    "verse_nr": "7",
                    "verse": "Ac i chwithau, y rhai a gystuddir, esmwythdra gyda ni, yn ymddangosiad yr Arglwydd Iesu o\u2019r nef, gyda\u2019i angylion nerthol,"
                },
                "8": {
                    "verse_nr": "8",
                    "verse": "A th\u00e2n fflamllyd, gan roddi dial i\u2019r sawl nid adwaenant Dduw, ac nid ydynt yn ufuddhau i efengyl ein Harglwydd Iesu Grist:"
                },
                "9": {
                    "verse_nr": "9",
                    "verse": "Y rhai a ddioddefant yn gosbedigaeth, ddinistr tragwyddol oddi gerbron yr Arglwydd, ac oddi wrth ogoniant ei gadernid ef;"
                },
                "10": {
                    "verse_nr": "10",
                    "verse": "Pan dd\u00eal efe i\u2019w ogoneddu yn ei saint, ac i fod yn rhyfeddol yn y rhai oll sydd yn credu, (oherwydd i\u2019n tystiolaeth ni yn eich mysg chwi gael ei chredu,) yn y dydd hwnnw."
                },
                "11": {
                    "verse_nr": "11",
                    "verse": "Am ba achos yr ydym hefyd yn gwedd\u00efo yn wastadol drosoch, ar fod i\u2019n Duw ni eich cyfrif chwi\u2019n deilwng o\u2019r alwedigaeth hon, a chyflawni holl fodlonrwydd ei ddaioni, a gwaith ffydd, yn nerthol:"
                },
                "12": {
                    "verse_nr": "12",
                    "verse": "Fel y gogonedder enw ein Harglwydd Iesu Grist ynoch chwi, a chwithau ynddo yntau, yn \u00f4l gras ein Duw ni, a\u2019r Arglwydd Iesu Grist."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ac yr ydym yn atolwg i chwi, frodyr, er dyfodiad ein Harglwydd Iesu Grist, a\u2019n cydgynulliad ninnau ato ef,"
                },
                "2": {
                    "verse_nr": "2",
                    "verse": "Na\u2019ch sigler yn fuan oddi wrth eich meddwl, ac na\u2019ch cynhyrfer, na chan ysbryd, na chan air, na chan lythyr, megis oddi wrthym ni, fel pe bai dydd Crist yn gyfagos."
                },
                "3": {
                    "verse_nr": "3",
                    "verse": "Na thwylled neb chwi mewn un modd: oblegid ni ddaw\u2019r dydd hwnnw hyd oni dd\u00eal ymadawiad yn gyntaf, a datguddio\u2019r dyn pechod, mab y golledigaeth;"
                },
                "4": {
                    "verse_nr": "4",
                    "verse": "Yr hwn sydd yn gwrthwynebu, ac yn ymddyrchafu goruwch pob peth a elwir yn Dduw, neu a addolir; hyd onid yw efe, megis Duw, yn eistedd yn nheml Duw, ac yn ei ddangos ei hun mai Duw ydyw."
                },
                "5": {
                    "verse_nr": "5",
                    "verse": "Onid cof gennych chwi, pan oeddwn i eto gyda chwi, ddywedyd ohonof y pethau hyn i chwi?"
                },
                "6": {
                    "verse_nr": "6",
                    "verse": "Ac yr awron chwi a wyddoch yr hyn sydd yn atal, fel y datguddier ef yn ei bryd ei hun."
                },
                "7": {
                    "verse_nr": "7",
                    "verse": "Canys y mae dirgelwch yr anwiredd yn gweithio eisoes: yn unig yr hwn sydd yr awron yn atal, a etyl nes ei dynnu ymaith."
                },
                "8": {
                    "verse_nr": "8",
                    "verse": "Ac yna y datguddir yr Anwir hwnnw, yr hwn a ddifetha\u2019r Arglwydd ag ysbryd ei enau, ac a ddilea \u00e2 disgleirdeb ei ddyfodiad:"
                },
                "9": {
                    "verse_nr": "9",
                    "verse": "Sef yr hwn y mae ei ddyfodiad yn \u00f4l gweithrediad Satan, gyda phob nerth, ac arwyddion, a rhyfeddodau gau,"
                },
                "10": {
                    "verse_nr": "10",
                    "verse": "A phob dichell anghyfiawnder yn y rhai colledig; am na dderbyniasant gariad y gwirionedd, fel y byddent gadwedig."
                },
                "11": {
                    "verse_nr": "11",
                    "verse": "Ac am hynny y denfyn Duw iddynt hwy amryfusedd cadarn, fel y credont gelwydd:"
                },
                "12": {
                    "verse_nr": "12",
                    "verse": "Fel y barner yr holl rai nid oeddynt yn credu i\u2019r gwirionedd, ond yn ymfodloni mewn anghyfiawnder."
                },
                "13": {
                    "verse_nr": "13",
                    "verse": "Eithr nyni a ddylem ddiolch yn wastad i Dduw drosoch chwi, frodyr caredig gan yr Arglwydd, oblegid i Dduw o\u2019r dechreuad eich ethol chwi i iachawdwriaeth, trwy sancteiddiad yr Ysbryd, a ffydd i\u2019r gwirionedd:"
                },
                "14": {
                    "verse_nr": "14",
                    "verse": "I\u2019r hyn y galwodd efe chwi trwy ein hefengyl ni, i feddiannu gogoniant ein Harglwydd Iesu Grist."
                },
                "15": {
                    "verse_nr": "15",
                    "verse": "Am hynny, frodyr, sefwch, a deliwch y traddodiadau a ddysgasoch, pa un bynnag ai trwy ymadrodd, ai trwy ein hepistol ni."
                },
                "16": {
                    "verse_nr": "16",
                    "verse": "A\u2019n Harglwydd Iesu Grist ei hun, a Duw a\u2019n Tad, yr hwn a\u2019n carodd ni, ac a roddes inni ddiddanwch tragwyddol, a gobaith da trwy ras,"
                },
                "17": {
                    "verse_nr": "17",
                    "verse": "A ddiddano eich calonnau chwi, ac a\u2019ch sicrhao ym mhob gair a gweithred dda."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Bellach, frodyr, gwedd\u00efwch drosom ni, ar fod i air yr Arglwydd redeg, a chael gogonedd, megis gyda chwithau;"
                },
                "2": {
                    "verse_nr": "2",
                    "verse": "Ac ar ein gwared ni oddi wrth ddynion anhywaith a drygionus: canys nid oes ffydd gan bawb."
                },
                "3": {
                    "verse_nr": "3",
                    "verse": "Eithr ffyddlon yw\u2019r Arglwydd, yr hwn a\u2019ch sicrha chwi, ac a\u2019ch ceidw rhag drwg."
                },
                "4": {
                    "verse_nr": "4",
                    "verse": "Ac y mae gennym hyder yn yr Arglwydd amdanoch, eich bod yn gwneuthur, ac y gwnewch, y pethau yr ydym yn eu gorchymyn i chwi."
                },
                "5": {
                    "verse_nr": "5",
                    "verse": "A\u2019r Arglwydd a gyfarwyddo eich calonnau chwi at gariad Duw, ac i ymaros am Grist."
                },
                "6": {
                    "verse_nr": "6",
                    "verse": "Ac yr ydym yn gorchymyn i chwi, frodyr, yn enw ein Harglwydd Iesu Grist, dynnu ohonoch ymaith oddi wrth bob brawd a\u2019r sydd yn rhodio yn afreolus, ac nid yn \u00f4l y traddodiad a dderbyniodd efe gennym ni."
                },
                "7": {
                    "verse_nr": "7",
                    "verse": "Canys chwi a wyddoch eich hunain pa fodd y dylech ein dilyn ni: oblegid ni buom afreolus yn eich plith chwi;"
                },
                "8": {
                    "verse_nr": "8",
                    "verse": "Ac ni fwytasom fara neb yn rhad; ond trwy weithio mewn llafur a lludded, nos a dydd, fel na phwysem ar neb ohonoch chwi;"
                },
                "9": {
                    "verse_nr": "9",
                    "verse": "Nid oherwydd nad oes gennym awdurdod, ond fel y\u2019n rhoddem ein hunain yn siampl i chwi i\u2019n dilyn."
                },
                "10": {
                    "verse_nr": "10",
                    "verse": "Canys pan oeddem hefyd gyda chwi, hyn a orchmynasom i chwi, Os byddai neb ni fynnai weithio, ni ch\u00e2i fwyta chwaith."
                },
                "11": {
                    "verse_nr": "11",
                    "verse": "Canys yr ydym yn clywed fod rhai yn rhodio yn eich plith chwi yn afreolus, heb weithio dim, ond bod yn rhodresgar."
                },
                "12": {
                    "verse_nr": "12",
                    "verse": "Ond i\u2019r cyfryw gorchymyn yr ydym, a\u2019u hannog trwy ein Harglwydd Iesu Grist, ar iddynt weithio trwy lonyddwch, a bwyta eu bara eu hunain."
                },
                "13": {
                    "verse_nr": "13",
                    "verse": "A chwithau, frodyr, na ddiffygiwch yn gwneuthur daioni."
                },
                "14": {
                    "verse_nr": "14",
                    "verse": "Ond od oes neb heb ufuddhau i\u2019n gair trwy y llythyr yma, hysbyswch hwnnw; ac na fydded i chwi gymdeithas ag ef, megis y cywilyddio efe."
                },
                "15": {
                    "verse_nr": "15",
                    "verse": "Er hynny na chymerwch ef megis gelyn, eithr cynghorwch ef fel brawd."
                },
                "16": {
                    "verse_nr": "16",
                    "verse": "Ac Arglwydd y tangnefedd ei hun a roddo i chwi dangnefedd yn wastadol ym mhob modd. Yr Arglwydd a fyddo gyda chwi oll."
                },
                "17": {
                    "verse_nr": "17",
                    "verse": "Yr annerch \u00e2\u2019m llaw i Paul fy hun; yr hyn sydd arwydd ym mhob epistol: fel hyn yr ydwyf yn ysgrifennu."
                },
                "18": {
                    "verse_nr": "18",
                    "verse": "Gras ein Harglwydd Iesu Grist gyda chwi oll. Amen. Yr ail at y Thesaloniaid a ysgrifennwyd o Athen."
                }
            }
        }
    }
}