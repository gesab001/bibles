{
    "version": "BWM",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Yn yr ail flwyddyn i\u2019r brenin Dareius, yn y chweched mis, ar y dydd cyntaf o\u2019r mis, y daeth gair yr ARGLWYDD trwy law Haggai y proffwyd at Sorobabel mab Salathiel tywysog Jwda, ac at Josua mab Josedec yr archoffeiriad, gan ddywedyd,"
                },
                "2": {
                    "verse_nr": "2",
                    "verse": "Fel hyn y llefara ARGLWYDD y lluoedd, gan ddywedyd, Y bobl hyn a ddywedant, Ni ddaeth yr amser, yr amser i adeiladu t\u0177 yr ARGLWYDD."
                },
                "3": {
                    "verse_nr": "3",
                    "verse": "Yna y daeth gair yr ARGLWYDD trwy law Haggai y proffwyd, gan ddywedyd,"
                },
                "4": {
                    "verse_nr": "4",
                    "verse": "Ai amser yw i chwi eich hunain drigo yn eich tai byrddiedig, a\u2019r t\u0177 hwn yn anghyfannedd?"
                },
                "5": {
                    "verse_nr": "5",
                    "verse": "Fel hyn gan hynny yn awr y dywed ARGLWYDD y lluoedd; Ystyriwch eich ffyrdd."
                },
                "6": {
                    "verse_nr": "6",
                    "verse": "Heuasoch lawer, a chludasoch ychydig; bwyta yr ydych, ond nid hyd ddigon; yfed, ac nid hyd fod yn ddiwall; ymwisgasoch, ac nid hyd glydwr i neb; a\u2019r hwn a enillo gyflog, sydd yn casglu cyflog i god dyllog."
                },
                "7": {
                    "verse_nr": "7",
                    "verse": "Fel hyn y dywed ARGLWYDD y lluoedd; Ystyriwch eich ffyrdd."
                },
                "8": {
                    "verse_nr": "8",
                    "verse": "Esgynnwch i\u2019r mynydd, a dygwch goed, ac adeiledwch y t\u0177; mi a ymfodlonaf ynddo, ac y\u2019m gogoneddir, medd yr ARGLWYDD."
                },
                "9": {
                    "verse_nr": "9",
                    "verse": "Edrychasoch am lawer, ac wele, yr oedd yn ychydig; a phan ei dygasoch adref, chwythais arno. Am ba beth? medd ARGLWYDD y lluoedd. Am fy nh\u0177 i, yr hwn sydd yn anghyfannedd, a chwithau yn rhedeg bawb i\u2019w d\u0177 ei hun."
                },
                "10": {
                    "verse_nr": "10",
                    "verse": "Am hynny gwaharddwyd i\u2019r nefoedd oddi arnoch wlitho, a gwaharddwyd i\u2019r ddaear roddi ei ffrwyth."
                },
                "11": {
                    "verse_nr": "11",
                    "verse": "Gelwais hefyd am sychder ar y ddaear, ac ar y mynyddoedd, ac ar yr \u0177d ac ar y gwin, ac ar yr olew, ac ar yr hyn a ddwg y ddaear allan; ar ddyn hefyd, ac ar anifail, ac ar holl lafur dwylo."
                },
                "12": {
                    "verse_nr": "12",
                    "verse": "Yna y gwrandawodd Sorobabel mab Salathiel, a Josua mab Josedec yr archoffeiriad, a holl weddill y bobl, ar lais yr ARGLWYDD eu DUW, ac ar eiriau Haggai y proffwyd, megis yr anfonasai eu HARGLWYDD DDUW hwynt ef; a\u2019r bobl a ofnasant gerbron yr ARGLWYDD."
                },
                "13": {
                    "verse_nr": "13",
                    "verse": "Yna Haggai cennad yr ARGLWYDD a lefarodd trwy genadwri yr ARGLWYDD wrth y bobl, gan ddywedyd, Yr wyf fi gyda chwi, medd yr ARGLWYDD."
                },
                "14": {
                    "verse_nr": "14",
                    "verse": "Felly y cynhyrfodd yr ARGLWYDD ysbryd Sorobabel mab Salathiel tywysog Jwda, ac ysbryd Josua mab Josedec yr archoffeiriad, ac ysbryd holl weddill y bobl; a hwy a ddaethant ac a weithiasant y gwaith yn nh\u0177 ARGLWYDD y lluoedd eu DUW hwynt,"
                },
                "15": {
                    "verse_nr": "15",
                    "verse": "Y pedwerydd dydd ar hugain o\u2019r chweched mis, yn yr ail flwyddyn i Dareius y brenin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Yn y seithfed mis, ar yr unfed dydd ar hugain o\u2019r mis, y daeth gair yr ARGLWYDD trwy law y proffwyd Haggai, gan ddywedyd,"
                },
                "2": {
                    "verse_nr": "2",
                    "verse": "Dywed yn awr wrth Sorobabel mab Salathiel tywysog Jwda, ac wrth Josua mab Josedec yr archoffeiriad, ac wrth weddill y bobl, gan ddywedyd,"
                },
                "3": {
                    "verse_nr": "3",
                    "verse": "Pwy yn eich plith a adawyd, yr hwn a welodd y t\u0177 hwn yn ei ogoniant cyntaf? a pha fodd y gwelwch chwi ef yr awr hon? onid yw wrth hwnnw yn eich golwg fel peth heb ddim?"
                },
                "4": {
                    "verse_nr": "4",
                    "verse": "Eto yn awr ymgryfha, Sorobabel, medd yr ARGLWYDD; ac ymgryfha, Josua mab Josedec yr archoffeiriad; ac ymgryfhewch, holl bobl y tir, medd yr ARGLWYDD, a gweithiwch: canys yr ydwyf fi gyda chwi, medd ARGLWYDD y lluoedd:"
                },
                "5": {
                    "verse_nr": "5",
                    "verse": "Yn \u00f4l y gair a amodais \u00e2 chwi pan ddaethoch allan o\u2019r Aifft, felly yr erys fy ysbryd yn eich mysg: nac ofnwch."
                },
                "6": {
                    "verse_nr": "6",
                    "verse": "Canys fel hyn y dywed ARGLWYDD y lluoedd; Unwaith eto, ennyd fechan yw, a mi a ysgydwaf y nefoedd, a\u2019r ddaear, a\u2019r m\u00f4r, a\u2019r sychdir;"
                },
                "7": {
                    "verse_nr": "7",
                    "verse": "Ysgydwaf hefyd yr holl genhedloedd, a dymuniant yr holl genhedloedd a ddaw: llanwaf hefyd y t\u0177 hwn \u00e2 gogoniant, medd ARGLWYDD y lluoedd."
                },
                "8": {
                    "verse_nr": "8",
                    "verse": "Eiddof fi yr arian, ac eiddof fi yr aur, medd ARGLWYDD y lluoedd."
                },
                "9": {
                    "verse_nr": "9",
                    "verse": "Bydd mwy gogoniant y t\u0177 diwethaf hwn na\u2019r cyntaf, medd ARGLWYDD y lluoedd: ac yn y lle hwn y rhoddaf dangnefedd, medd ARGLWYDD y lluoedd."
                },
                "10": {
                    "verse_nr": "10",
                    "verse": "Ar y pedwerydd dydd ar hugain o\u2019r nawfed mis, yn yr ail flwyddyn i Dareius, y daeth gair yr ARGLWYDD trwy law Haggai y proffwyd, gan ddywedyd,"
                },
                "11": {
                    "verse_nr": "11",
                    "verse": "Fel hyn y dywed ARGLWYDD y lluoedd; Gofyn yr awr hon i\u2019r offeiriaid y gyfraith, gan ddywedyd,"
                },
                "12": {
                    "verse_nr": "12",
                    "verse": "Os dwg un gig sanctaidd yng nghwr ei wisg, ac \u00e2\u2019i gwr a gyffwrdd \u00e2\u2019r bara, neu \u00e2\u2019r cawl, neu \u00e2\u2019r gwin, neu \u00e2\u2019r olew, neu \u00e2 dim o\u2019r bwyd, a fyddant hwy sanctaidd? A\u2019r offeiriaid a atebasant ac a ddywedasant, Na fyddant."
                },
                "13": {
                    "verse_nr": "13",
                    "verse": "A Haggai a ddywedodd, Os un a fo aflan gan gorff marw a gyffwrdd \u00e2 dim o\u2019r rhai hyn, a fyddant hwy aflan? A\u2019r offeiriaid a atebasant ac a ddywedasant, Byddant aflan."
                },
                "14": {
                    "verse_nr": "14",
                    "verse": "Yna yr atebodd Haggai, ac a ddywedodd, Felly y mae y bobl hyn, ac felly y mae y genhedlaeth hon ger fy mron, medd yr ARGLWYDD; ac felly y mae holl waith eu dwylo, a\u2019r hyn a aberthant yno, yn aflan."
                },
                "15": {
                    "verse_nr": "15",
                    "verse": "Ac yr awr hon meddyliwch, atolwg, o\u2019r diwrnod hwn allan a chynt, cyn gosod carreg ar garreg yn nheml yr ARGLWYDD;"
                },
                "16": {
                    "verse_nr": "16",
                    "verse": "Er pan oedd y dyddiau hynny pan ddelid at dwr o ugain llestraid, deg fyddai; pan ddelid at y gwinwryf i dynnu deg llestraid a deugain o\u2019r cafn, ugain a fyddai yno."
                },
                "17": {
                    "verse_nr": "17",
                    "verse": "Trewais chwi \u00e2 diflaniad, ac \u00e2 mallter, ac \u00e2 chenllysg, yn holl waith eich dwylo; a chwithau ni throesoch ataf fi, medd yr ARGLWYDD."
                },
                "18": {
                    "verse_nr": "18",
                    "verse": "Ystyriwch yr awr hon o\u2019r dydd hwn ac er cynt, o\u2019r pedwerydd dydd ar hugain o\u2019r nawfed mis, ac ystyriwch o\u2019r dydd y sylfaenwyd teml yr ARGLWYDD."
                },
                "19": {
                    "verse_nr": "19",
                    "verse": "A yw yr had eto yn yr ysgubor? y winwydden hefyd, y ffigysbren, a\u2019r pomgranad, a\u2019r pren olewydd, ni ffrwythasant: o\u2019r dydd hwn allan y bendithiaf chwi."
                },
                "20": {
                    "verse_nr": "20",
                    "verse": "A gair yr ARGLWYDD a ddaeth eilwaith at Haggai, ar y pedwerydd dydd ar hugain o\u2019r mis, gan ddywedyd,"
                },
                "21": {
                    "verse_nr": "21",
                    "verse": "Llefara wrth Sorobabel tywysog Jwda, gan ddywedyd, Myfi a ysgydwaf y nefoedd a\u2019r ddaear;"
                },
                "22": {
                    "verse_nr": "22",
                    "verse": "A mi a ymchwelaf deyrngadair teyrnasoedd, ac a ddinistriaf gryfder breniniaethau y cenhedloedd; ymchwelaf hefyd y cerbydau, a\u2019r rhai a eisteddant ynddynt; a\u2019r meirch a\u2019u marchogion a syrthiant, bob un gan gleddyf ei frawd."
                },
                "23": {
                    "verse_nr": "23",
                    "verse": "Y diwrnod hwnnw, medd ARGLWYDD y lluoedd, y\u2019th gymeraf di, fy ngwas Sorobabel, mab Salathiel, medd yr ARGLWYDD, ac y\u2019th wnaf fel s\u00eal: canys mi a\u2019th ddewisais di, medd ARGLWYDD y lluoedd."
                }
            }
        }
    }
}