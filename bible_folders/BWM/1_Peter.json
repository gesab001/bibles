{
    "version": "BWM",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pedr, apostol Iesu Grist, at y dieithriaid sydd ar wasgar ar hyd Pontus, Galatia, Capadocia, Asia, a Bithynia,"
                },
                "2": {
                    "verse_nr": "2",
                    "verse": "Etholedigion yn \u00f4l rhagwybodaeth Duw Dad, trwy sancteiddiad yr Ysbryd, i ufudd-dod a thaenelliad gwaed Iesu Grist: Gras i chwi a heddwch a amlhaer."
                },
                "3": {
                    "verse_nr": "3",
                    "verse": "Bendigedig fyddo Duw a Thad ein Harglwydd Iesu Grist, yr hwn yn \u00f4l ei fawr drugaredd a\u2019n hadgenhedlodd ni i obaith bywiol, trwy atgyfodiad Iesu Grist oddi wrth y meirw,"
                },
                "4": {
                    "verse_nr": "4",
                    "verse": "I etifeddiaeth anllygredig, a dihalogedig, a diddiflanedig, ac yng nghadw yn y nefoedd i chwi."
                },
                "5": {
                    "verse_nr": "5",
                    "verse": "Y rhai trwy allu Duw ydych gadwedig trwy ffydd i iachawdwriaeth, parod i\u2019w datguddio yn yr amser diwethaf."
                },
                "6": {
                    "verse_nr": "6",
                    "verse": "Yn yr hyn yr ydych yn mawr lawenhau, er eich bod ychydig yr awron, os rhaid yw, mewn tristwch, trwy amryw brofedigaethau:"
                },
                "7": {
                    "verse_nr": "7",
                    "verse": "Fel y caffer profiad eich ffydd chwi, yr hwn sydd werthfawrusach na\u2019r aur colladwy, cyd profer ef trwy d\u00e2n, er mawl, ac anrhydedd, a gogoniant, yn ymddangosiad Iesu Grist:"
                },
                "8": {
                    "verse_nr": "8",
                    "verse": "Yr hwn, er nas gwelsoch, yr ydych yn ei garu; yn yr hwn, heb fod yr awron yn ei weled, ond yn credu, yr ydych yn mawr lawenhau \u00e2 llawenydd anhraethadwy a gogoneddus:"
                },
                "9": {
                    "verse_nr": "9",
                    "verse": "Gan dderbyn diwedd eich ffydd, sef iachawdwriaeth eich eneidiau."
                },
                "10": {
                    "verse_nr": "10",
                    "verse": "Am yr hon iachawdwriaeth yr ymofynnodd, ac y manwl chwiliodd y proffwydi, y rhai a broffwydasant am y gras a ddeuai i chwi:"
                },
                "11": {
                    "verse_nr": "11",
                    "verse": "Gan chwilio pa bryd, neu pa ryw amser, yr oedd Ysbryd Crist, yr hwn oedd ynddynt, yn ei hysbysu, pan oedd efe yn rhagdystiolaethu dioddefaint Crist, a\u2019r gogoniant ar \u00f4l hynny."
                },
                "12": {
                    "verse_nr": "12",
                    "verse": "I\u2019r rhai y datguddiwyd, nad iddynt hwy eu hunain, ond i ni, yr oeddynt yn gweini yn y pethau a fynegwyd yn awr i chwi, gan y rhai a efengylasant i chwi trwy\u2019r Ysbryd Gl\u00e2n, yr hwn a ddanfonwyd o\u2019r nef; ar yr hyn bethau y mae\u2019r angylion yn chwenychu edrych."
                },
                "13": {
                    "verse_nr": "13",
                    "verse": "Oherwydd paham, gan wregysu lwynau eich meddwl, a bod yn sobr, gobeithiwch yn berffaith am y gras a ddygir i chwi yn natguddiad Iesu Grist;"
                },
                "14": {
                    "verse_nr": "14",
                    "verse": "Fel plant ufudd-dod, heb gydymagweddu \u00e2\u2019r trachwantau o\u2019r blaen yn eich anwybodaeth:"
                },
                "15": {
                    "verse_nr": "15",
                    "verse": "Eithr megis y mae\u2019r neb a\u2019ch galwodd chwi yn sanctaidd, byddwch chwithau hefyd sanctaidd ym mhob ymarweddiad."
                },
                "16": {
                    "verse_nr": "16",
                    "verse": "Oblegid y mae yn ysgrifenedig, Byddwch sanctaidd; canys sanctaidd ydwyf fi."
                },
                "17": {
                    "verse_nr": "17",
                    "verse": "Ac os ydych yn galw ar y Tad, yr hwn sydd heb dderbyn wyneb yn barnu yn \u00f4l gweithred pob un, ymddygwch mewn ofn dros amser eich ymdeithiad:"
                },
                "18": {
                    "verse_nr": "18",
                    "verse": "Gan wybod nad \u00e2 phethau llygredig, megis arian neu aur, y\u2019ch prynwyd oddi wrth eich ofer ymarweddiad, yr hwn a gawsoch trwy draddodiad y tadau;"
                },
                "19": {
                    "verse_nr": "19",
                    "verse": "Eithr \u00e2 gwerthfawr waed Crist, megis oen difeius a difrycheulyd:"
                },
                "20": {
                    "verse_nr": "20",
                    "verse": "Yr hwn yn wir a ragordeiniwyd cyn sylfaenu\u2019r byd, eithr a eglurwyd yn yr amseroedd diwethaf er eich mwyn chwi,"
                },
                "21": {
                    "verse_nr": "21",
                    "verse": "Y rhai ydych trwyddo ef yn credu yn Nuw, yr hwn a\u2019i cyfododd ef oddi wrth y meirw, ac a roddodd iddo ef ogoniant, fel y byddai eich ffydd chwi a\u2019ch gobaith yn Nuw."
                },
                "22": {
                    "verse_nr": "22",
                    "verse": "Gwedi puro eich eneidiau, gan ufuddhau i\u2019r gwirionedd trwy\u2019r Ysbryd, i frawdgarwch diragrith, cerwch eich gilydd o galon bur yn helaeth:"
                },
                "23": {
                    "verse_nr": "23",
                    "verse": "Wedi eich aileni, nid o had llygredig, eithr anllygredig, trwy air Duw, yr hwn sydd yn byw ac yn parhau yn dragywydd."
                },
                "24": {
                    "verse_nr": "24",
                    "verse": "Canys pob cnawd fel glaswelltyn yw, a holl ogoniant dyn fel blodeuyn y glaswelltyn. Gwywodd y glaswelltyn, a\u2019i flodeuyn a syrthiodd:"
                },
                "25": {
                    "verse_nr": "25",
                    "verse": "Eithr gair yr Arglwydd sydd yn aros yn dragywydd. A hwn yw\u2019r gair a bregethwyd i chwi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Wedi rhoi heibio gan hynny bob drygioni, a phob twyll, a rhagrith, a chenfigen, a phob gogan-air,"
                },
                "2": {
                    "verse_nr": "2",
                    "verse": "Fel rhai bychain newydd-eni, chwenychwch ddidwyll laeth y gair, fel y cynyddoch trwyddo ef:"
                },
                "3": {
                    "verse_nr": "3",
                    "verse": "Os profasoch fod yr Arglwydd yn dirion."
                },
                "4": {
                    "verse_nr": "4",
                    "verse": "At yr hwn yr ydych yn dyfod, megis at faen bywiol, a wrthodwyd gan ddynion, eithr etholedig gan Dduw, a gwerthfawr."
                },
                "5": {
                    "verse_nr": "5",
                    "verse": "A chwithau, megis meini bywiol, ydych wedi eich adeiladu yn d\u0177 ysbrydol, yn offeiriadaeth sanctaidd, i offrymu aberthau ysbrydol, cymeradwy gan Dduw trwy Iesu Grist."
                },
                "6": {
                    "verse_nr": "6",
                    "verse": "Oherwydd paham y cynhwysir yn yr ysgrythur, Wele, yr wyf yn gosod yn Seion benconglfaen, etholedig, a gwerthfawr: a\u2019r hwn a gred ynddo, nis gwaradwyddir."
                },
                "7": {
                    "verse_nr": "7",
                    "verse": "I chwi gan hynny, y rhai ydych yn credu, y mae yn urddas: eithr i\u2019r anufuddion, y maen a wrthododd yr adeiladwyr, hwnnw a wnaed yn ben y gongl,"
                },
                "8": {
                    "verse_nr": "8",
                    "verse": "Ac yn faen tramgwydd, ac yn graig rhwystr, i\u2019r rhai sydd yn tramgwyddo wrth y gair, gan fod yn anufudd; i\u2019r hwn beth yr ordeiniwyd hwynt hefyd."
                },
                "9": {
                    "verse_nr": "9",
                    "verse": "Eithr chwychwi ydych rywogaeth etholedig, brenhinol offeiriadaeth, cenedl sanctaidd, pobl briodol i Dduw; fel y mynegoch rinweddau\u2019r hwn a\u2019ch galwodd allan o dywyllwch i\u2019w ryfeddol oleuni ef:"
                },
                "10": {
                    "verse_nr": "10",
                    "verse": "Y rhai gynt nid oeddech bobl, ond yn awr ydych bobl i Dduw: y rhai ni chawsech drugaredd, ond yr awron a gawsoch drugaredd."
                },
                "11": {
                    "verse_nr": "11",
                    "verse": "Anwylyd, yr wyf yn atolwg i chwi, megis dieithriaid a phererinion, ymgedwch oddi wrth chwantau cnawdol, y rhai sydd yn rhyfela yn erbyn yr enaid;"
                },
                "12": {
                    "verse_nr": "12",
                    "verse": "Gan fod \u00e2\u2019ch ymarweddiad yn onest ymysg y Cenhedloedd: fel, lle maent yn eich goganu megis drwgweithredwyr, y gallont, oherwydd eich gweithredoedd da a welant, ogoneddu Duw yn nydd yr ymweliad."
                },
                "13": {
                    "verse_nr": "13",
                    "verse": "Ymddarostyngwch oblegid hyn i bob dynol ordinhad, oherwydd yr Arglwydd: pa un bynnag ai i\u2019r brenin, megis goruchaf;"
                },
                "14": {
                    "verse_nr": "14",
                    "verse": "Ai i\u2019r llywiawdwyr, megis trwyddo ef wedi eu danfon er dial ar y drwgweithredwyr, a mawl i\u2019r gweithredwyr da."
                },
                "15": {
                    "verse_nr": "15",
                    "verse": "Canys felly y mae ewyllys Duw, fod i chwi trwy wneuthur daioni ostegu anwybodaeth dynion ffolion:"
                },
                "16": {
                    "verse_nr": "16",
                    "verse": "Megis yn rhyddion, ac nid \u00e2 rhyddid gennych megis cochl malais, eithr fel gwasanaethwyr Duw."
                },
                "17": {
                    "verse_nr": "17",
                    "verse": "Perchwch bawb. Cerwch y brawdoliaeth. Ofnwch Dduw. Anrhydeddwch y brenin."
                },
                "18": {
                    "verse_nr": "18",
                    "verse": "Y gweision, byddwch ddarostyngedig gyda phob ofn i\u2019ch meistriaid; nid yn unig i\u2019r rhai da a chyweithas, eithr i\u2019r rhai anghyweithas hefyd."
                },
                "19": {
                    "verse_nr": "19",
                    "verse": "Canys hyn sydd rasol, os yw neb oherwydd cydwybod i Dduw yn dwyn tristwch, gan ddioddef ar gam."
                },
                "20": {
                    "verse_nr": "20",
                    "verse": "Oblegid pa glod yw, os, pan bechoch, a chael eich cernodio, y byddwch dda eich amynedd? eithr os, a chwi\u2019n gwneuthur yn dda, ac yn dioddef, y byddwch dda eich amynedd, hyn sydd rasol gerbron Duw."
                },
                "21": {
                    "verse_nr": "21",
                    "verse": "Canys i hyn y\u2019ch galwyd hefyd: oblegid Crist yntau a ddioddefodd drosom ni, gan adael i ni esampl, fel y canlynech ei \u00f4l ef:"
                },
                "22": {
                    "verse_nr": "22",
                    "verse": "Yr hwn ni wnaeth bechod, ac ni chaed twyll yn ei enau:"
                },
                "23": {
                    "verse_nr": "23",
                    "verse": "Yr hwn, pan ddifenwyd, ni ddifenwodd drachefn; pan ddioddefodd, ni fygythiodd; eithr rhoddodd ar y neb sydd yn barnu yn gyfiawn:"
                },
                "24": {
                    "verse_nr": "24",
                    "verse": "Yr hwn ei hun a ddug ein pechodau ni yn ei gorff ar y pren; fel, gwedi ein marw i bechodau, y byddem byw i gyfiawnder: trwy gleisiau yr hwn yr iachawyd chwi."
                },
                "25": {
                    "verse_nr": "25",
                    "verse": "Canys yr oeddech megis defaid yn myned ar gyfeiliorn; eithr yn awr chwi a ddychwelwyd at Fugail ac Esgob eich eneidiau."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Yr un ffunud, bydded y gwragedd ostyngedig i\u2019w gw\u0177r priod; fel, od oes rhai heb gredu i\u2019r gair, y galler trwy ymarweddiad y gwragedd, eu hennill hwy heb y gair,"
                },
                "2": {
                    "verse_nr": "2",
                    "verse": "Wrth edrych ar eich ymarweddiad diwair chwi ynghyd ag ofn."
                },
                "3": {
                    "verse_nr": "3",
                    "verse": "Trwsiad y rhai bydded nid yr un oddi allan, o blethiad gwallt, ac amgylch-osodiad aur, neu wisgad dillad;"
                },
                "4": {
                    "verse_nr": "4",
                    "verse": "Eithr bydded cuddiedig ddyn y galon, mewn anllygredigaeth ysbryd addfwyn a llonydd, yr hwn sydd gerbron Duw yn werthfawr."
                },
                "5": {
                    "verse_nr": "5",
                    "verse": "Canys felly gynt yr oedd y gwragedd sanctaidd hefyd, y rhai oedd yn gobeithio yn Nuw, yn ymdrwsio, gan fod yn ddarostyngedig i\u2019w gw\u0177r priod;"
                },
                "6": {
                    "verse_nr": "6",
                    "verse": "Megis yr ufuddhaodd Sara i Abraham, gan ei alw ef yn arglwydd: merched yr hon ydych chwi, tra fyddoch yn gwneuthur yn dda, ac heb ofni dim dychryn."
                },
                "7": {
                    "verse_nr": "7",
                    "verse": "Y gw\u0177r, yr un ffunud, cydgyfanheddwch \u00e2 hwynt yn \u00f4l gwybodaeth, gan roddi parch i\u2019r wraig megis i\u2019r llestr gwannaf, fel rhai sydd gyd-etifeddion gras y bywyd; rhag rhwystro eich gwedd\u00efau."
                },
                "8": {
                    "verse_nr": "8",
                    "verse": "Am ben hyn, byddwch oll yn unfryd, yn cydoddef \u00e2\u2019ch gilydd, yn caru fel brodyr, yn drugarogion, yn fwynaidd:"
                },
                "9": {
                    "verse_nr": "9",
                    "verse": "Nid yn talu drwg am ddrwg, neu sen am sen: eithr, yng ngwrthwyneb, yn bendithio; gan wybod mai i hyn y\u2019ch galwyd, fel yr etifeddoch fendith."
                },
                "10": {
                    "verse_nr": "10",
                    "verse": "Canys y neb a ewyllysio hoffi bywyd, a gweled dyddiau da, atalied ei dafod oddi wrth ddrwg, a\u2019i wefusau rhag adrodd twyll:"
                },
                "11": {
                    "verse_nr": "11",
                    "verse": "Gocheled y drwg, a gwnaed y da; ceisied heddwch, a dilyned ef."
                },
                "12": {
                    "verse_nr": "12",
                    "verse": "Canys y mae llygaid yr Arglwydd ar y rhai cyfiawn, a\u2019i glustiau ef tuag at eu gweddi hwynt: eithr y mae wyneb yr Arglwydd yn erbyn y rhai sydd yn gwneuthur drwg."
                },
                "13": {
                    "verse_nr": "13",
                    "verse": "A phwy a\u2019ch dryga chwi, os byddwch yn dilyn yr hyn sydd dda?"
                },
                "14": {
                    "verse_nr": "14",
                    "verse": "Eithr o bydd i chwi hefyd ddioddef oherwydd cyfiawnder, dedwydd ydych: ond nac ofnwch rhag eu hofn hwynt, ac na\u2019ch cynhyrfer;"
                },
                "15": {
                    "verse_nr": "15",
                    "verse": "Eithr sancteiddiwch yr Arglwydd Dduw yn eich calonnau: a byddwch barod bob amser i ateb i bob un a ofynno i chwi reswm am y gobaith sydd ynoch, gydag addfwynder ac ofn:"
                },
                "16": {
                    "verse_nr": "16",
                    "verse": "A chennych gydwybod dda; fel yn yr hyn y maent yn eich goganu megis drwgweithredwyr, y cywilyddio\u2019r rhai sydd yn beio ar eich ymarweddiad da chwi yng Nghrist."
                },
                "17": {
                    "verse_nr": "17",
                    "verse": "Canys gwell ydyw, os ewyllys Duw a\u2019i myn, i chwi ddioddef yn gwneuthur daioni, nag yn gwneuthur drygioni."
                },
                "18": {
                    "verse_nr": "18",
                    "verse": "Oblegid Crist hefyd unwaith a ddioddefodd dros bechodau, y Cyfiawn dros yr anghyfiawn, fel y dygai ni at Dduw, wedi ei farwolaethu yn y cnawd, eithr ei fywhau yn yr Ysbryd:"
                },
                "19": {
                    "verse_nr": "19",
                    "verse": "Trwy\u2019r hwn yr aeth efe hefyd ac a bregethodd i\u2019r ysbrydion yng ngharchar;"
                },
                "20": {
                    "verse_nr": "20",
                    "verse": "Y rhai a fu gynt anufudd, pan unwaith yr oedd hir amynedd Duw yn aros yn nyddiau Noe, tra darperid yr arch, yn yr hon ychydig, sef wyth enaid, a achubwyd trwy ddwfr."
                },
                "21": {
                    "verse_nr": "21",
                    "verse": "Cyffelybiaeth cyfatebol i\u2019r hwn sydd yr awron yn ein hachub ninnau, sef bedydd, (nid bwrw ymaith fudreddi\u2019r cnawd, eithr ymateb cydwybod dda tuag at Dduw;) trwy atgyfodiad Iesu Grist:"
                },
                "22": {
                    "verse_nr": "22",
                    "verse": "Yr hwn sydd ar ddeheulaw Duw, wedi myned i\u2019r nef; a\u2019r angylion, a\u2019r awdurdodau, a\u2019r galluoedd, wedi eu darostwng iddo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Am hynny gan ddioddef o Grist drosom ni yn y cnawd, chwithau hefyd byddwch wedi eich arfogi \u00e2\u2019r un meddwl: oblegid yr hwn a ddioddefodd yn y cnawd, a beidiodd \u00e2 phechod;"
                },
                "2": {
                    "verse_nr": "2",
                    "verse": "Fel na byddo mwyach fyw i chwantau dynion, ond i ewyllys Duw, dros yr amser sydd yn \u00f4l yn y cnawd."
                },
                "3": {
                    "verse_nr": "3",
                    "verse": "Canys digon i ni yr amser a aeth heibio o\u2019r einioes i weithredu ewyllys y Cenhedloedd, gan rodio mewn trythyllwch, trachwantau, meddwdod, cyfeddach, diota, a ffiaidd eilun-addoliad:"
                },
                "4": {
                    "verse_nr": "4",
                    "verse": "Yn yr hyn y maent yn ddieithr yn eich cablu chwi, am nad ydych yn cydredeg gyda hwynt i\u2019r unrhyw ormod rhysedd:"
                },
                "5": {
                    "verse_nr": "5",
                    "verse": "Y rhai a roddant gyfrif i\u2019r hwn sydd barod i farnu\u2019r byw a\u2019r meirw."
                },
                "6": {
                    "verse_nr": "6",
                    "verse": "Canys er mwyn hynny yr efengylwyd i\u2019r meirw hefyd; fel y bernid hwy yn \u00f4l dynion yn y cnawd, ac y byddent fyw yn \u00f4l Duw yn yr ysbryd."
                },
                "7": {
                    "verse_nr": "7",
                    "verse": "Eithr diwedd pob peth a nesaodd: am hynny byddwch sobr, a gwyliadwrus i wedd\u00efau."
                },
                "8": {
                    "verse_nr": "8",
                    "verse": "Eithr o flaen pob peth, bydded gennych gariad helaeth tuag at eich gilydd: canys cariad a guddia liaws o bechodau."
                },
                "9": {
                    "verse_nr": "9",
                    "verse": "Byddwch letygar y naill i\u2019r llall, heb rwgnach."
                },
                "10": {
                    "verse_nr": "10",
                    "verse": "Pob un, megis y derbyniodd rodd, cyfrennwch \u00e2\u2019ch gilydd, fel daionus oruchwylwyr amryw ras Duw."
                },
                "11": {
                    "verse_nr": "11",
                    "verse": "Os llefaru a wna neb, llefared megis geiriau Duw; os gweini y mae neb, gwnaed megis o\u2019r gallu y mae Duw yn ei roddi: fel ym mhob peth y gogonedder Duw trwy Iesu Grist; i\u2019r hwn y byddo\u2019r gogoniant a\u2019r gallu yn oes oesoedd. Amen."
                },
                "12": {
                    "verse_nr": "12",
                    "verse": "Anwylyd, na fydded ddieithr gennych am y profiad tanllyd sydd ynoch, yr hwn a wneir er profedigaeth i chwi, fel pe bai beth dieithr yn digwydd i chwi:"
                },
                "13": {
                    "verse_nr": "13",
                    "verse": "Eithr llawenhewch, yn gymaint \u00e2\u2019ch bod yn gyfranogion o ddioddefiadau Crist; fel, pan ddatguddier ei ogoniant ef, y byddoch yn llawen ac yn gorfoleddu."
                },
                "14": {
                    "verse_nr": "14",
                    "verse": "Os difenwir chwi er mwyn enw Crist, gwyn eich byd; oblegid y mae Ysbryd y gogoniant, ac Ysbryd Duw yn gorffwys arnoch: ar eu rhan hwynt yn wir efe a geblir, ond ar eich rhan chwi efe a ogoneddir."
                },
                "15": {
                    "verse_nr": "15",
                    "verse": "Eithr na ddioddefed neb ohonoch fel llofrudd, neu leidr, neu ddrwgweithredwr, neu fel un yn ymyrraeth \u00e2 materion rhai eraill:"
                },
                "16": {
                    "verse_nr": "16",
                    "verse": "Eithr os fel Cristion, na fydded gywilydd ganddo; ond gogonedded Dduw yn hyn o ran."
                },
                "17": {
                    "verse_nr": "17",
                    "verse": "Canys daeth yr amser i ddechrau o\u2019r farn o d\u0177 Dduw: ac os dechrau hi yn gyntaf arnom ni, beth fydd diwedd y rhai nid ydynt yn credu i efengyl Duw?"
                },
                "18": {
                    "verse_nr": "18",
                    "verse": "Ac os braidd y mae\u2019r cyfiawn yn gadwedig, pa le yr ymddengys yr annuwiol a\u2019r pechadur?"
                },
                "19": {
                    "verse_nr": "19",
                    "verse": "Am hynny y rhai hefyd sydd yn dioddef yn \u00f4l ewyllys Duw, gorchmynnant eu heneidiau iddo ef, megis i Greawdwr ffyddlon, gan wneuthur yn dda."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Yr henuriaid sydd yn eich plith, atolwg iddynt yr ydwyf fi, yr hwn wyf gyd-henuriad, a thyst o ddioddefiadau Crist, yr hwn hefyd wyf gyfrannog o\u2019r gogoniant a ddatguddir:"
                },
                "2": {
                    "verse_nr": "2",
                    "verse": "Porthwch braidd Duw, yr hwn sydd yn eich plith, gan fwrw golwg arnynt; nid trwy gymell, eithr yn ewyllysgar; nid er mwyn budrelw, eithr o barodrwydd meddwl;"
                },
                "3": {
                    "verse_nr": "3",
                    "verse": "Nid fel rhai yn tra-arglwyddiaethu ar etifeddiaeth Duw, ond gan fod yn esamplau i\u2019r praidd."
                },
                "4": {
                    "verse_nr": "4",
                    "verse": "A phan ymddangoso\u2019r Pen-bugail, chwi a gewch dderbyn anniflanedig goron y gogoniant."
                },
                "5": {
                    "verse_nr": "5",
                    "verse": "Yr un ffunud yr ieuainc, byddwch ostyngedig i\u2019r henuriaid. A byddwch bawb yn ostyngedig i\u2019ch gilydd, ac ymdrwsiwch oddi fewn \u00e2 gostyngeiddrwydd: oblegid y mae Duw yn gwrthwynebu\u2019r beilchion, ac yn rhoddi gras i\u2019r rhai gostyngedig."
                },
                "6": {
                    "verse_nr": "6",
                    "verse": "Ymddarostyngwch gan hynny dan alluog law Duw, fel y\u2019ch dyrchafo mewn amser cyfaddas:"
                },
                "7": {
                    "verse_nr": "7",
                    "verse": "Gan fwrw eich holl ofal arno ef; canys y mae efe yn gofalu drosoch chwi."
                },
                "8": {
                    "verse_nr": "8",
                    "verse": "Byddwch sobr, gwyliwch: oblegid y mae eich gwrthwynebwr diafol, megis llew rhuadwy, yn rhodio oddi amgylch, gan geisio\u2019r neb a allo ei lyncu."
                },
                "9": {
                    "verse_nr": "9",
                    "verse": "Yr hwn gwrthwynebwch yn gadarn yn y ffydd; gan wybod bod yn cyflawni\u2019r un blinderau yn eich brodyr y rhai sydd yn y byd."
                },
                "10": {
                    "verse_nr": "10",
                    "verse": "A Duw pob gras, yr hwn a\u2019ch galwodd chwi i\u2019w dragwyddol ogoniant trwy Grist Iesu, wedi i chwi ddioddef ychydig, a\u2019ch perffeithio chwi, a\u2019ch cadarnhao, a\u2019ch cryfhao, a\u2019ch sefydlo."
                },
                "11": {
                    "verse_nr": "11",
                    "verse": "Iddo ef y byddo\u2019r gogoniant a\u2019r gallu yn oes oesoedd. Amen."
                },
                "12": {
                    "verse_nr": "12",
                    "verse": "Gyda Silfanus, brawd ffyddlon i chwi, fel yr wyf yn tybied, yr ysgrifennais ar ychydig eiriau, gan gynghori, a thystiolaethu mai gwir ras Duw yw\u2019r hwn yr ydych yn sefyll ynddo."
                },
                "13": {
                    "verse_nr": "13",
                    "verse": "Y mae\u2019r eglwys sydd ym Mabilon, yn gydetholedig \u00e2 chwi, yn eich annerch; a Marc, fy mab i."
                },
                "14": {
                    "verse_nr": "14",
                    "verse": "Anerchwch eich gilydd \u00e2 chusan cariad. Tangnefedd i chwi oll y rhai ydych yng Nghrist Iesu. Amen."
                }
            }
        }
    }
}