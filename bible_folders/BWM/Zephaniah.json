{
    "version": "BWM",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Gair yr ARGLWYDD yr hwn a ddaeth at Seffaneia mab Cusi, fab Gedaleia, fab Amareia, fab Heseceia, yn amser Joseia mab Amon brenin Jwda."
                },
                "2": {
                    "verse_nr": "2",
                    "verse": "Gan ddistrywio y distrywiaf bob dim oddi ar wyneb y ddaear, medd yr ARGLWYDD."
                },
                "3": {
                    "verse_nr": "3",
                    "verse": "Distrywiaf ddyn ac anifail; distrywiaf adar yr awyr, a physgod y m\u00f4r; a\u2019r tramgwyddiadau ynghyd \u00e2\u2019r annuwiolion; a thorraf ymaith ddyn oddi ar wyneb y ddaear, medd yr ARGLWYDD."
                },
                "4": {
                    "verse_nr": "4",
                    "verse": "Estynnaf hefyd fy llaw ar Jwda, ac ar holl breswylwyr Jerwsalem; a thorraf ymaith o\u2019r lle hwn weddill Baal, ac enw y Chemariaid \u00e2\u2019r offeiriaid;"
                },
                "5": {
                    "verse_nr": "5",
                    "verse": "A\u2019r neb a ymgrymant ar bennau y tai i lu y nefoedd; a\u2019r addolwyr y rhai a dyngant i\u2019r ARGLWYDD, a hefyd a dyngant i Malcham;"
                },
                "6": {
                    "verse_nr": "6",
                    "verse": "A\u2019r rhai a giliant oddi ar \u00f4l yr ARGLWYDD; a\u2019r rhai ni cheisiasant yr ARGLWYDD, ac nid ymofynasant amdano."
                },
                "7": {
                    "verse_nr": "7",
                    "verse": "Distawa gerbron yr ARGLWYDD DDUW; canys agos yw dydd yr ARGLWYDD: oherwydd arlwyodd yr ARGLWYDD aberth, gwahoddodd ei wahoddedigion."
                },
                "8": {
                    "verse_nr": "8",
                    "verse": "A bydd, ar ddydd aberth yr ARGLWYDD, i mi ymweled \u00e2\u2019r tywysogion, ac \u00e2 phlant y brenin, ac \u00e2 phawb a wisgant wisgoedd dieithr."
                },
                "9": {
                    "verse_nr": "9",
                    "verse": "Ymwelaf hefyd \u00e2 phawb a neidiant ar y rhiniog y dydd hwnnw, y sawl a lanwant dai eu meistr \u00e2 thrais ac \u00e2 thwyll."
                },
                "10": {
                    "verse_nr": "10",
                    "verse": "A\u2019r dydd hwnnw, medd yr ARGLWYDD, y bydd llais gwaedd o borth y pysgod, ac udfa o\u2019r ail, a drylliad mawr o\u2019r bryniau."
                },
                "11": {
                    "verse_nr": "11",
                    "verse": "Udwch, breswylwyr Machtes: canys torrwyd ymaith yr holl bobl o farchnadyddion; a holl gludwyr arian a dorrwyd ymaith."
                },
                "12": {
                    "verse_nr": "12",
                    "verse": "A\u2019r amser hwnnw y chwiliaf Jerwsalem \u00e2 llusernau, ac yr ymwelaf \u00e2\u2019r dynion sydd yn ceulo ar eu sorod; y rhai a ddywedant yn eu calon, Ni wna yr ARGLWYDD dda, ac ni wna ddrwg."
                },
                "13": {
                    "verse_nr": "13",
                    "verse": "Am hynny eu cyfoeth a \u00e2 yn ysbail, a\u2019u teiau yn anghyfannedd: adeiladant hefyd dai, ond ni phreswyliant ynddynt; a phlannant winllannoedd, ond nid yfant o\u2019r gwin."
                },
                "14": {
                    "verse_nr": "14",
                    "verse": "Agos yw mawr ddydd yr ARGLWYDD, agos a phrysur iawn, sef llais dydd yr ARGLWYDD: yno y bloeddia y dewr yn chwerw."
                },
                "15": {
                    "verse_nr": "15",
                    "verse": "Diwrnod llidiog yw y diwrnod hwnnw, diwrnod trallod a chyfyngdra, diwrnod dinistr ac anghyfanhedd-dra, diwrnod tywyll a du, diwrnod cymylau a thywyllni."
                },
                "16": {
                    "verse_nr": "16",
                    "verse": "Diwrnod utgorn a larwm yn erbyn y dinasoedd caerog, ac yn erbyn y tyrau uchel."
                },
                "17": {
                    "verse_nr": "17",
                    "verse": "A mi a gyfyngaf ar ddynion, a hwy a rodiant megis deillion, am bechu ohonynt yn erbyn yr ARGLWYDD; a\u2019u gwaed a dywelltir fel llwch, a\u2019u cnawd fel tom."
                },
                "18": {
                    "verse_nr": "18",
                    "verse": "Nid eu harian na\u2019u haur chwaith a ddichon eu hachub hwynt ar ddiwrnod llid yr ARGLWYDD; ond \u00e2 th\u00e2n ei eiddigedd ef yr ysir yr holl dir: canys gwna yr Arglwydd ddiben prysur ar holl breswylwyr y ddaear."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ymgesglwch, ie, deuwch ynghyd, genedl anhawddgar;"
                },
                "2": {
                    "verse_nr": "2",
                    "verse": "Cyn i\u2019r ddeddf esgor, cyn i\u2019r dydd fyned heibio fel peiswyn, cyn dyfod arnoch lid digofaint yr ARGLWYDD, cyn dyfod arnoch ddydd soriant yr ARGLWYDD."
                },
                "3": {
                    "verse_nr": "3",
                    "verse": "Ceisiwch yr ARGLWYDD, holl rai llariaidd y ddaear, y rhai a wnaethant ei farn ef; ceisiwch gyfiawnder, ceisiwch larieidd-dra: fe allai y cuddir chwi yn nydd digofaint yr ARGLWYDD."
                },
                "4": {
                    "verse_nr": "4",
                    "verse": "Canys bydd Gasa yn wrthodedig, ac Ascalon yn anghyfannedd: gyrrant allan Asdod hanner dydd, a diwreiddir Ecron."
                },
                "5": {
                    "verse_nr": "5",
                    "verse": "Gwae breswylwyr glan y m\u00f4r, cenedl y Cerethiaid! y mae gair yr ARGLWYDD i\u2019ch erbyn: O Ganaan, gwlad y Philistiaid, mi a\u2019th ddifethaf, fel na byddo cyfanheddwr."
                },
                "6": {
                    "verse_nr": "6",
                    "verse": "A bydd glan y m\u00f4r yn drigf\u00e2u ac yn fythod i fugeiliaid, ac yn gorlannau defaid."
                },
                "7": {
                    "verse_nr": "7",
                    "verse": "A bydd y fro yn rhan i weddill t\u0177 Jwda; porant arnynt: yn nheiau Ascalon y gorweddant yn yr hwyr: canys yr ARGLWYDD eu DUW a ymw\u00eal \u00e2 hwynt, ac a ddychwel eu caethiwed."
                },
                "8": {
                    "verse_nr": "8",
                    "verse": "Clywais waradwyddiad Moab, a chabledd meibion Ammon, \u00e2\u2019r hwn y gwaradwyddasant fy mhobl, ac yr ymfawrygasant yn erbyn eu terfynau hwynt."
                },
                "9": {
                    "verse_nr": "9",
                    "verse": "Am hynny fel mai byw fi, medd ARGLWYDD y lluoedd, DUW Israel, Fel Sodom y bydd Moab, a meibion Ammon fel Gomorra: danhadldir, a phyllau halen, ac anghyfanheddle tragwyddol: gweddill fy mhobl a\u2019u difroda, a gweddill fy nghenedl a\u2019u meddianna hwynt."
                },
                "10": {
                    "verse_nr": "10",
                    "verse": "Hyn a ddaw iddynt am eu balchder, am iddynt waradwyddo ac ymfawrygu yn erbyn pobl ARGLWYDD y lluoedd."
                },
                "11": {
                    "verse_nr": "11",
                    "verse": "Ofnadwy a fydd yr ARGLWYDD iddynt: canys efe a newyna holl dduwiau y ddaear; ac addolant ef bob un o\u2019i fan, sef holl ynysoedd y cenhedloedd."
                },
                "12": {
                    "verse_nr": "12",
                    "verse": "Chwithau hefyd, yr Ethiopiaid, a leddir \u00e2\u2019m cleddyf."
                },
                "13": {
                    "verse_nr": "13",
                    "verse": "Ac efe a estyn ei law yn erbyn y gogledd, ac a ddifetha Asyria, ac a wna Ninefe yn anghyfannedd, ac yn sych fel diffeithwch."
                },
                "14": {
                    "verse_nr": "14",
                    "verse": "A diadellau a orweddant yn ei chanol hi, holl anifeiliaid y cenhedloedd: y pelican a\u2019r dylluan hefyd a letyant ar gap y drws; eu llais a g\u00e2n yn y ffenestri; anghyfanhedd-dra a fydd yn y gorsingau: canys efe a ddinoetha y cedrwaith."
                },
                "15": {
                    "verse_nr": "15",
                    "verse": "Hon yw y ddinas hoyw oedd yn trigo yn ddiofal, yn dywedyd yn ei chalon, Myfi sydd, ac nid oes ond myfi: pa fodd yr aeth yn anghyfannedd, yn orweddfa anifeiliaid! pawb a\u2019r a \u00eal heibio iddi, a\u2019i hwtia, ac a ysgwyd ei law arni."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Gwae y fudr a\u2019r halogedig, y ddinas orthrymus!"
                },
                "2": {
                    "verse_nr": "2",
                    "verse": "Ni wrandawodd ar y llef, ni dderbyniodd gerydd; nid ymddiriedodd yn yr ARGLWYDD, ni nesaodd at ei DUW."
                },
                "3": {
                    "verse_nr": "3",
                    "verse": "Ei thywysogion o\u2019i mewn sydd yn llewod rhuadwy; ei barnwyr yn fleiddiau yr hwyr, ni adawant asgwrn erbyn y bore."
                },
                "4": {
                    "verse_nr": "4",
                    "verse": "Ei phroffwydi sydd ysgafn, yn w\u0177r anffyddlon: ei hoffeiriaid a halogasant y cysegr, treisiasant y gyfraith."
                },
                "5": {
                    "verse_nr": "5",
                    "verse": "Yr ARGLWYDD cyfiawn sydd yn ei chanol; ni wna efe anwiredd: yn fore y dwg ei farn i oleuni, ni phalla; ond yr anwir ni fedr gywilyddio."
                },
                "6": {
                    "verse_nr": "6",
                    "verse": "Torrais ymaith y cenhedloedd: eu tyrau sydd anghyfannedd; diffeithiais eu heolydd, fel nad elo neb heibio; eu dinasoedd a ddifwynwyd, heb \u0175r, a heb drigiannol."
                },
                "7": {
                    "verse_nr": "7",
                    "verse": "Dywedais, Yn ddiau ti a\u2019m hofni; derbynni gerydd: felly ei thrigfa ni thorrid ymaith, pa fodd bynnag yr ymwelais \u00e2 hi: eto boregodasant, a llygrasant eu holl weithredoedd."
                },
                "8": {
                    "verse_nr": "8",
                    "verse": "Am hynny disgwyliwch arnaf fi, medd yr ARGLWYDD, hyd y dydd y cyfodwyf i\u2019r ysglyfaeth: canys fy marn sydd ar gynnull y cenhedloedd, ar gasglu y teyrnasoedd, i dywallt arnynt fy llid, holl angerdd fy nigofaint: canys \u00e2 th\u00e2n fy eiddigedd yr ysir yr holl ddaear."
                },
                "9": {
                    "verse_nr": "9",
                    "verse": "Oherwydd yna yr adferaf i\u2019r bobl wefus bur, fel y galwo pob un ohonynt ar enw yr ARGLWYDD, i\u2019w wasanaethu ef ag un ysgwydd."
                },
                "10": {
                    "verse_nr": "10",
                    "verse": "O\u2019r tu hwnt i afonydd Ethiopia y dwg fy ngwedd\u00efwyr, sef merch fy ngwasgaredig, fy offrwm."
                },
                "11": {
                    "verse_nr": "11",
                    "verse": "Y dydd hwnnw ni\u2019th waradwyddir am dy holl weithredoedd, yn y rhai y pechaist i\u2019m herbyn: canys yna y symudaf o\u2019th blith y neb sydd yn hyfryd ganddynt dy falchder, fel nad ymddyrchafech mwyach yn fy mynydd sanctaidd."
                },
                "12": {
                    "verse_nr": "12",
                    "verse": "Gadawaf ynot hefyd bobl druain dlodion, ac yn enw yr ARGLWYDD y gobeithiant hwy."
                },
                "13": {
                    "verse_nr": "13",
                    "verse": "Gweddill Israel ni wna anwiredd, ac ni ddywedant gelwydd; ac ni cheir yn eu geneuau dafod twyllodrus: canys hwy a borant ac a orweddant, ac ni bydd a\u2019u tarfo."
                },
                "14": {
                    "verse_nr": "14",
                    "verse": "Merch Seion, c\u00e2n; Israel, crechwena; merch Jerwsalem, ymlawenycha a gorfoledda \u00e2\u2019th holl galon."
                },
                "15": {
                    "verse_nr": "15",
                    "verse": "Tynnodd yr ARGLWYDD ymaith dy farnau, bwriodd allan dy elynion: yr ARGLWYDD brenin Israel sydd yn dy ganol, nid ofni ddrwg mwyach."
                },
                "16": {
                    "verse_nr": "16",
                    "verse": "Y dydd hwnnw y dywedir wrth Jerwsalem, Nac ofna; wrth Seion, Na laesed dy ddwylo."
                },
                "17": {
                    "verse_nr": "17",
                    "verse": "Yr ARGLWYDD dy DDUW yn dy ganol di sydd gadarn: efe a achub, efe a lawenycha o\u2019th blegid gan lawenydd; efe a lonydda yn ei gariad, efe a ymddigrifa ynot dan ganu."
                },
                "18": {
                    "verse_nr": "18",
                    "verse": "Casglaf y rhai sydd brudd am y gymanfa, y rhai sydd ohonot, i\u2019r rhai yr oedd ei gwaradwydd yn faich."
                },
                "19": {
                    "verse_nr": "19",
                    "verse": "Wele, mi a ddifethaf yr amser hwnnw bawb a\u2019th flinant: ac a achubaf y gloff, a chasglaf y wasgaredig; ac a\u2019u gosodaf yn glodfawr ac yn enwog yn holl dir eu gwarth."
                },
                "20": {
                    "verse_nr": "20",
                    "verse": "Yr amser hwnnw y dygaf chwi drachefn, yr amser y\u2019ch casglaf: canys gwnaf chwi yn enwog ac yn glodfawr ymysg holl bobl y ddaear, pan ddychwelwyf eich caethiwed o flaen eich llygaid, medd yr ARGLWYDD."
                }
            }
        }
    }
}