{
    "version": "REIMER",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, Jesus Christus sien Jefangna, en Timotaeaus onns Brooda, aun onns leefsta Metoabeida Filemon,"
                },
                "2": {
                    "verse_nr": "2",
                    "verse": "en aun onnse Sesta Apfia, uk Archipus onns Metkjamfa, en dee Jemeent dee en dien Hus es:"
                },
                "3": {
                    "verse_nr": "3",
                    "verse": "Jnod met die, en Fraed fonn Gott onns Foda, en onns Herr Jesus Christus."
                },
                "4": {
                    "verse_nr": "4",
                    "verse": "Ekj dank mien Gott emma, en raed fonn die enn miene Jebaed,"
                },
                "5": {
                    "verse_nr": "5",
                    "verse": "wan ekj hea fonn daen Gloowe daen du hast, en dee Leew fa onns Herr Jesus, uk fa aul dee Heilje,"
                },
                "6": {
                    "verse_nr": "6",
                    "verse": "daut dee Jemeenschofft fonn dien Gloowe mucht oabeide enn en follet Erkjantnes fonn aul daut Goodet daut enn onns es, fa Christus."
                },
                "7": {
                    "verse_nr": "7",
                    "verse": "Dan ekj ha fael Freid en Troost enn diene Leew, mien Brooda, wiel dee Heilje aeare Hoate derch die oppjefrescht woare."
                },
                "8": {
                    "verse_nr": "8",
                    "verse": "Doaromm, wan ekj uk seeha Brow kunn senne, en die en Befael jaewe enn daut waut rajcht es,"
                },
                "9": {
                    "verse_nr": "9",
                    "verse": "doch, omm Leew haulwe, pracha ekj leewa, sentamol ekj Paul sie, en oola Maun, nu uk Jesus Christus sien Jefangna."
                },
                "10": {
                    "verse_nr": "10",
                    "verse": "Ekj pracha die omm mien Saen Onesimus, daem ekj enn miene Kjaede aus Saen em Herr jewonne ha;"
                },
                "11": {
                    "verse_nr": "11",
                    "verse": "dee ferhaea fa die nutsloos wea, oba nu brukboa es fa die, uk fa mie."
                },
                "12": {
                    "verse_nr": "12",
                    "verse": "Ekj ha am trig jeschekjt no die, jo, am, daut es soo aus mien eajnet Hoat;"
                },
                "13": {
                    "verse_nr": "13",
                    "verse": "daem ekj jearen wudd ha bie mie jehoole, daut hee enn diene Staed mie deene kunn enn miene Kjaede fa daut Evanjeelium."
                },
                "14": {
                    "verse_nr": "14",
                    "verse": "Oba oone dien Wele wea ekj nich welich irjent waut to doone, daut dien Gootdoone nich aus bedwunje wea, oba ut friehe Wele."
                },
                "15": {
                    "verse_nr": "15",
                    "verse": "Dan feleicht wea hee fa en Stoot wajch fonn die, daut du am fa emma kunnst ha,"
                },
                "16": {
                    "verse_nr": "16",
                    "verse": "nich lenga aus en Sklow, oba meeha aus en Sklow, en leefsta Brooda, besondasch to mie, oba woo fael meeha to die, beides em Fleesch uk em Herr."
                },
                "17": {
                    "verse_nr": "17",
                    "verse": "Aulsoo wan du mie aus en Poatna raeakjenst, dan nem am aun soo aus du mie wuscht aunaeme."
                },
                "18": {
                    "verse_nr": "18",
                    "verse": "En wan hee die Onnrajcht jedone haft, oda die waut schuldich es, dan raeakjen mie daut aun."
                },
                "19": {
                    "verse_nr": "19",
                    "verse": "Ekj, Paul, schriew met miene eajne Haunt, ekj woa daut betole. Oba ekj saj daut du mie die selfst schuldich best."
                },
                "20": {
                    "verse_nr": "20",
                    "verse": "Jo, Brooda, mucht ekj Help ha fonn die em Herr; doo mien Hoat oppfresche enn Christus."
                },
                "21": {
                    "verse_nr": "21",
                    "verse": "Wiel ekj mie opp dien Jehuarsaum feleet, ha ekj die jeschraewe, en weet daut du meeha woascht doone aus ekj no froag."
                },
                "22": {
                    "verse_nr": "22",
                    "verse": "Oba moak fa mie uk ne Gauststow reed, dan ekj hop daut ekj derch june Jebaed woa kjenne no junt kome."
                },
                "23": {
                    "verse_nr": "23",
                    "verse": "Epafras, mien Metjefangna enn Christus Jesus jreest die;"
                },
                "24": {
                    "verse_nr": "24",
                    "verse": "uk Markus, Aristarkus, Deemas, en Lukas, miene Metoabeida."
                },
                "25": {
                    "verse_nr": "25",
                    "verse": "Mucht daem Herr Jesus Christus sien Jeist met die senne. Amen"
                }
            }
        }
    }
}