{
    "version": "REIMER",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, Jesus Christus sien Apostel, no daem Befael fonn Gott onns Heilaunt, en Christus Jesus onnse Hopninj,"
                },
                "2": {
                    "verse_nr": "2",
                    "verse": "aun Timotaeaus, en truehe Saen emm Gloowe: Jnod, Erboarme en Fraed fonn Gott onns Foda, en Christus Jesus onns Herr."
                },
                "3": {
                    "verse_nr": "3",
                    "verse": "Ekj befool die daut du enn Efeesus bliewe sust wiel ekj no Matsedoonian reisd, daut du doa jewesse Mensche unjawiese sust daut see nich aundasch leare,"
                },
                "4": {
                    "verse_nr": "4",
                    "verse": "en nich Oobacht jaewe sele opp Foble, oda Jeschlachtsrejista oone enj, dee bloos meeha Froag fe-uasoake, leewa aus dee Fewaultinj fonn Gott em Gloowe."
                },
                "5": {
                    "verse_nr": "5",
                    "verse": "Nu daut Enj fonn daen Befael es Leew ut en reinet Hoat, en goodet Jewesse, en en stoakja Gloowe."
                },
                "6": {
                    "verse_nr": "6",
                    "verse": "Eenje sent doafonn aufjekome, en sent auntsied jedreit no nutsloose Raed,"
                },
                "7": {
                    "verse_nr": "7",
                    "verse": "wele jearen Jesatsleare senne, oba festone nich waut see saje, uk nich waut see behaupte soo to senne."
                },
                "8": {
                    "verse_nr": "8",
                    "verse": "Wie weete oba, dautet Jesats goot es, wan waea daut jesatslich bruckt."
                },
                "9": {
                    "verse_nr": "9",
                    "verse": "Wie motte festone dautet Jesats nich fa dee Jerajchte jejaeft es, oba fa Jesatsloose, fa Wadaspanstje, fa Sinda, fa Gottloose en Onnheilje, fa Fodamerda en Muttamerda,"
                },
                "10": {
                    "verse_nr": "10",
                    "verse": "fa Huare, fa soone dee Kjinja Schaund driewe, fa Menschedeew, fa Laeajna, fa faulsche Zeij, en wan doa irjent waut aundret es daut jaeajen jesunde Lea es,"
                },
                "11": {
                    "verse_nr": "11",
                    "verse": "no daut Evanjeelium fonn de Harlichkjeit fonn daem jesaeajende Gott, daut mie aunfetruet es."
                },
                "12": {
                    "verse_nr": "12",
                    "verse": "En ekj dank onns Herr Jesus Christus, dee mie Krauft jeft, wiel hee mie True je-acht haft, en mie enn daem Deenst jestalt haft,"
                },
                "13": {
                    "verse_nr": "13",
                    "verse": "dee ek ferhaea en Lastra wea, en Fefolja, en rietent; oba ekj kjreach Jnod wiel ekj onnwisent wea, en deed daut wiel ekj nich Gloowe haud."
                },
                "14": {
                    "verse_nr": "14",
                    "verse": "Oba daem Herr siene Jnod kjeem buta mote rikjlich no mie met Gloowe en Leew enn Christus Jesus."
                },
                "15": {
                    "verse_nr": "15",
                    "verse": "Dit Wuat es True, en weat em folle auntonaeme, daut Christus Jesus enn dise Welt enenn jekome es dee Sinda to rade, unja daen ekj daut faeanaemste sie."
                },
                "16": {
                    "verse_nr": "16",
                    "verse": "Oba dit es wuaromm ekj Jnod kjreach, daut enn mie eascht Jesus Christus siene groote Jedult sull bewaese woare, aus en Faeabilt fa daen, dee nohaea aun am jleewe wudde fa daut eewje Laewe."
                },
                "17": {
                    "verse_nr": "17",
                    "verse": "Nu daem eewje Kjeenich, dee eewich laeft, dee nich to seene es, dee eensja Gott, traft Ea en Harlichkjeit enn aule Eewichkjeit. Amen."
                },
                "18": {
                    "verse_nr": "18",
                    "verse": "Dis Befael jaew ekj die, mien Saen Timotaeaus, no dee Profitseiunje dee ferhaea aewa die kjeeme, daut du doaderch en gooda Kaumf kjamfe muchst."
                },
                "19": {
                    "verse_nr": "19",
                    "verse": "Hool daen Gloowe en een goodet Jewesse. Walkje ha daut auntsied jeschmaete, en sent doaderch, so wiet aus Gloowe aunbelangt, to Grunnt jekome. Himenaeaus en Auleksaunda sent soone, daen ekj daem Soton aewajaeft ha, daut see leare muchte nich to lastre."
                },
                "20": {
                    "verse_nr": "20",
                    "verse": "verse doesn't exist in this bible version"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Doaromm femon ekj easchtens daut Jebaed, deemietjet Jebaed, Jebaed fa aundre, en Dank saul jejaeft woare,"
                },
                "2": {
                    "verse_nr": "2",
                    "verse": "fa aule Mensche, fa Kjeenije, en aul dee, dee de Faeanaemste sent, soo daut wie en stellet en rueijet Laewe kjenne ha enn Gottesforcht en Eaboakjeit."
                },
                "3": {
                    "verse_nr": "3",
                    "verse": "Dit es Goot en Aunjenaem fer Gott onns Heilaunt,"
                },
                "4": {
                    "verse_nr": "4",
                    "verse": "dee jearen wel ha daut aule Mensche sikj bekjeare sele, en no en follet erkjantnes fonne Woarheit kome."
                },
                "5": {
                    "verse_nr": "5",
                    "verse": "Dan doa es een Gott, en een Femedla tweschen Gott en Mensche, dee Maun Jesus Christus,"
                },
                "6": {
                    "verse_nr": "6",
                    "verse": "dee sikj selfst hanjeef aus Leesjelt fa aulamaun, daut Zeichnes to rajchte Tiet."
                },
                "7": {
                    "verse_nr": "7",
                    "verse": "Doato wort mie aunjestalt aus en Praedja en Apostel, ekj saj de Woarheit en leaj nich, en Leara fa dee Natsjoone enn Gloowe en Woarheit."
                },
                "8": {
                    "verse_nr": "8",
                    "verse": "Doaromm felang ekj daut aule Mana aulewaeaje enn aule Staede, baede sele, en heilje Henj opphaewe oone Oajanes oda Twiewel."
                },
                "9": {
                    "verse_nr": "9",
                    "verse": "Jrod soo sele dee Fruehes sikj aunstendich en schekjlich aunkjleede, nich met Hoa flajchte en Gollt oda Krale oda deare Kjleeda,"
                },
                "10": {
                    "verse_nr": "10",
                    "verse": "oba soo aus daen daut tookjemt dee Gottesferchtich sent, met goode Woakje."
                },
                "11": {
                    "verse_nr": "11",
                    "verse": "De Fru saul em stelle leare en unjadon senne."
                },
                "12": {
                    "verse_nr": "12",
                    "verse": "Oba ekj erlaub nich daut ne Fru unjarechte saul, oda aewa daen Maun harsche, oba stel to senne."
                },
                "13": {
                    "verse_nr": "13",
                    "verse": "Dan Adam wort eascht jemoakt, donn Eefa."
                },
                "14": {
                    "verse_nr": "14",
                    "verse": "En Adam wea nich fefeat, oba dee Fru wort fefeat, en wea doaderch enn Aewatraedung."
                },
                "15": {
                    "verse_nr": "15",
                    "verse": "See woat oba jerat woare derch Kjinja to welt brinje, wan see sikj beharscht, en em Gloowe en Leew blift."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dit es en woaret Wuat: wan irjent waea en Jemeente Leida wel senne, straeft hee no en goodet Woakj."
                },
                "2": {
                    "verse_nr": "2",
                    "verse": "Aulso saul en Eltesta soona senne daem nusscht faea to schmiete jeit, saul mau eene Fru ha, saul nichta senne, schekjlich, eaboa, oppnaement, en saul aundre unjarechte kjenne,"
                },
                "3": {
                    "verse_nr": "3",
                    "verse": "nich en Supa, nich eena dee schleit, de sikj leewa jescheit fehelt, nich opp striede hoole, en nich jietsich,"
                },
                "4": {
                    "verse_nr": "4",
                    "verse": "eena dee sien eajent Hus enn Ordninj helt, Kjinja dee unjadon sent, en Respakjt ha;"
                },
                "5": {
                    "verse_nr": "5",
                    "verse": "dan wan eena nich weet sien eajnet Hus enn Ordninj to hoole, woo saul hee fa Gott siene Jemeent sorje?"
                },
                "6": {
                    "verse_nr": "6",
                    "verse": "He saul nich en Niebekjeada senne, daut hee nich meteemol stolt woat en enn daem Diewel sien Jerecht felt."
                },
                "7": {
                    "verse_nr": "7",
                    "verse": "Hee mott en goodet Zeichnes ha fonn daen dee bute de Jemeent sent, daut am nich fe-acht woat en hee enn daem Diewel siene Faul felt."
                },
                "8": {
                    "verse_nr": "8",
                    "verse": "Jrod soo motte dee Diakoone schekjlich senne, nich met dobbelde Tunje raede, nich Wiensupa senne, nich jietsich."
                },
                "9": {
                    "verse_nr": "9",
                    "verse": "See motte daut Jeheemnes fom Gloowe enn en reinet Jewesse hoole."
                },
                "10": {
                    "verse_nr": "10",
                    "verse": "En daen saul eascht oppe Proow jestalt woare; dan lot an deene wan see oone Faele jefunje sent."
                },
                "11": {
                    "verse_nr": "11",
                    "verse": "Jrod soo sele aeare Fruehes schekjlich senne, nich soone dee pludre, eaboa, en true sent enn aules."
                },
                "12": {
                    "verse_nr": "12",
                    "verse": "Dee Diakoone sele bloos eene Fru ha, dee aeare eajna Hiesa en Kjina enn gooda Ordninj ha."
                },
                "13": {
                    "verse_nr": "13",
                    "verse": "Dan dee Diakone dee goot deene, moake fa sikj selfst ne goode Staed, en kjenne seeha Driest senne em Gloowe enn Christus Jesus."
                },
                "14": {
                    "verse_nr": "14",
                    "verse": "Ekj schriew dit nu, wan ekj uk hop em korte no die to kome,"
                },
                "15": {
                    "verse_nr": "15",
                    "verse": "oba wan sikj daut lang fetrakjt, daut du weete muchst woo eena sikj enn Gott sien Hus fehoole sull, dan daut es daem laewendje Gott siene Jemeent, dee Grunt en Stenda fa de Woarheit."
                },
                "16": {
                    "verse_nr": "16",
                    "verse": "Daut es auntoerkjane dautet Jeheemnes fonn dee Gottseelichkjet seeha Groot es: Hee wort je-oppenboat enn Fleesch, je-rajchtfoadicht em Jeist, jeseene fonn Enjel, jepraedicht mank dee Natsjoone, je-jleeft enne Welt, en wort enne Harlichkjet enenn jenome."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nu sajcht dee Jeist enn kloare Wead daut enne latste Tiede woare eenje fonn dee Woarheit auf-faule, en woare Oobacht jaewe opp fefearesche Jeista, en Lea fonn beese Jeista;"
                },
                "2": {
                    "verse_nr": "2",
                    "verse": "Mana dee em heichle Laeajes raede; daen aea Jewesse febrennt es soo aus met en heetet Iesa."
                },
                "3": {
                    "verse_nr": "3",
                    "verse": "See febeede daut Mensche sikj befriehe sele, en febeede daut to aete waut Gott jeschaufe haft, daut dee, dee Gloowe ha, en folle Erkjantnes ha, met Dank aete kjenne."
                },
                "4": {
                    "verse_nr": "4",
                    "verse": "Dan aul Gott siene Kjreatuare sent Goot, en nusscht bruckt auntsied jesat woare wan daut met Dank aunjenome woat;"
                },
                "5": {
                    "verse_nr": "5",
                    "verse": "dan daut es jeheilicht derch Gott sien Wuat en Jebaed."
                },
                "6": {
                    "verse_nr": "6",
                    "verse": "Wan du dee Breeda dit faeastalst, woascht du en gooda Deena senne, en woascht jenoat woare derch dee Wead fom Gloowe, en dee goode Unjarecht dee du nojefoljcht hasst."
                },
                "7": {
                    "verse_nr": "7",
                    "verse": "Hool die wajch fonn dee gottloose en oole Fruehes Foble, eew die enn daut waut jetlich es."
                },
                "8": {
                    "verse_nr": "8",
                    "verse": "Dan kjarpaliche Eewunk haft mau weinich Nutse; oba Gottseelichkjeit haft Nutse fa aules, en haft Fespraeakunk fa dit Laewe, uk daut waut noch kjemt."
                },
                "9": {
                    "verse_nr": "9",
                    "verse": "Dit es en woaret Wuat, en es Weat auntonaeme."
                },
                "10": {
                    "verse_nr": "10",
                    "verse": "Dan doafaea oabeid wie, en straewe, dan wie ha onnse Hopninj opp daem laewendje Gott jesat, dee aulamaun Heilaunt es, besondasch fa daen dee jleewe."
                },
                "11": {
                    "verse_nr": "11",
                    "verse": "Doo dit befaele en leare."
                },
                "12": {
                    "verse_nr": "12",
                    "verse": "Lot kjeena diene Jugend fe-achte, oba sie en Faeabilt fa aul daen dee jleewe, en diene Raed, enn dien Waundel, enne Leew, em Gloowe, en enn Reinheit."
                },
                "13": {
                    "verse_nr": "13",
                    "verse": "Hool aun dee Schreft to laese, en to femone, en to unjarechte bott ekj kom."
                },
                "14": {
                    "verse_nr": "14",
                    "verse": "Sie nich Nachlaesich met dee Gow, dee die jejaeft wort met profitseihe aus dee Elteste aeare Henj opp die laede."
                },
                "15": {
                    "verse_nr": "15",
                    "verse": "Eew die sorjfeltich doaenn, en laew doabenne, soo daut dien Jewaus doabenne fonn aule Mensche to seene es."
                },
                "16": {
                    "verse_nr": "16",
                    "verse": "Sorj fa die selfst, uk fa diene Lea, bliew doabie; dan wan du daut deist, woascht du die selfst rade, uk daen dee die heare."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Doo nich en elre Maun utschele, femon am leewa aus en Foda, dee jinjre Mana aus Breeda,"
                },
                "2": {
                    "verse_nr": "2",
                    "verse": "dee elre Fruehes aus Mita, dee jinjre aus Sestre, enn aule Reinheit."
                },
                "3": {
                    "verse_nr": "3",
                    "verse": "Hool dee Waetfruehes dee werklich Waetfruehes sent en Ea."
                },
                "4": {
                    "verse_nr": "4",
                    "verse": "Oba wan ne Waetfrue Kjinje oda Grootkjinje haft, dan sele dee leare eascht aeare eajne Famielje Ea to wiese, en aeare Elre to fejelte, dan daut es Gott aunjenaem."
                },
                "5": {
                    "verse_nr": "5",
                    "verse": "Dee oba werklich ne Waetfru es, en auleen jelote es, haft aeare Hopninj opp Gott jesat, en helt Dach en Nacht aun em Jebaed."
                },
                "6": {
                    "verse_nr": "6",
                    "verse": "Oba soone dee huachhaea laeft es laewendich jestorwe."
                },
                "7": {
                    "verse_nr": "7",
                    "verse": "Befael dise dinje, daut an nusscht faeatoschmiete jiet."
                },
                "8": {
                    "verse_nr": "8",
                    "verse": "Wan oba waea nich fa siene eajne Mensche fesorcht, en besondasch fa siene Famielje, dee haft daen Gloowe aufjesajcht en es oaja aus soona dee kjeen Gloowe haft."
                },
                "9": {
                    "verse_nr": "9",
                    "verse": "Lot ne Waetfru dee jinja es aus tsastich nich ennjetalt woare, en dan soone dee bloos een Maun haft jeahut,"
                },
                "10": {
                    "verse_nr": "10",
                    "verse": "dee en goodet Zeichnes fa goode Woakje haft, wan see Kjinja oppjebrocht haft, wan see gaustfrie es jewast, en dee Heilje aeare Feet jewossche haft, en daen jeholpe haft dee bedrekjt weare, en aulet Goodet nojefolcht es."
                },
                "11": {
                    "verse_nr": "11",
                    "verse": "Oba dee jinjre Waetfruehes naemt nich enenn, dan wan see en Felange kjriehe jaeajen Christus, dan wele see sikj befriehe,"
                },
                "12": {
                    "verse_nr": "12",
                    "verse": "en ha doaderch Jerecht jekraeaje wiel see aea easchta Gloowe auntsied jesat ha."
                },
                "13": {
                    "verse_nr": "13",
                    "verse": "Tojlikje Tiet leare see ful to senne, en wanke mank dee Hiesa romm, en nich bloos ful, oba uk pludrich, en raede soont daut nich sull jeraet woare."
                },
                "14": {
                    "verse_nr": "14",
                    "verse": "Doaromm wel ekj ha daut dee jinjre Fruehes sikj befriehe, Kjinja ha, dee Husoabeit to doone, en daen dee jaeajenaun sent, kjeene Uasoak jaewe schlachtet to raede fonn an."
                },
                "15": {
                    "verse_nr": "15",
                    "verse": "Dan doa sent aul soone dee aufjefolle sent, daem Soton hinjaraun."
                },
                "16": {
                    "verse_nr": "16",
                    "verse": "Wan doa ne Fru es dee Waetfruehes haft, dan lot aea daen methalpe, en lot dee Jemeent nich dee Laust ha, daut dee daen halpe kaun dee werklich Waetfruehes sent."
                },
                "17": {
                    "verse_nr": "17",
                    "verse": "Lot dee Elteste dee goot fesorje, dobbelde Ea ha, besondasch dee, dee em praedje en enne Lea deene."
                },
                "18": {
                    "verse_nr": "18",
                    "verse": "Dan de Schreft sajcht: &#34;Du sausst daen Oss dee drascht, nich daut Mul toobinje;&#34; en &#34;Dee Oabeida es sien Loon weat.&#34;"
                },
                "19": {
                    "verse_nr": "19",
                    "verse": "Nem nich ne Kloag aun jaeajen en Eltesta, wan doa nich waenst twee oda dree Zeij sent."
                },
                "20": {
                    "verse_nr": "20",
                    "verse": "Wan eena sindicht, wies am tracht fer aulem, daut dee aundre Forjcht ha."
                },
                "21": {
                    "verse_nr": "21",
                    "verse": "Ekj zeij opp earenst fer Gott en Christus Jesus en dee jewaelte Enjel, daut du dise Dinje bewoare deist, oone ferhaea to rechte, en nusscht deist no eajne Neijunk."
                },
                "22": {
                    "verse_nr": "22",
                    "verse": "Laj diene Henj nich too haustich opp waem, en nem nich Deel aun aundre aeare Sind, hool die rein."
                },
                "23": {
                    "verse_nr": "23",
                    "verse": "Drinkj nich meeha bloos Wota, oba bruck en bestje Wien waeajen diene Moag, en wiel du foaken soo Schwack best."
                },
                "24": {
                    "verse_nr": "24",
                    "verse": "Eenje aeare Sinde sent ferhaea kloa to seene, en gone feropp tom Jerecht, oba aundre aeare kome lota hinjaraun."
                },
                "25": {
                    "verse_nr": "25",
                    "verse": "Jrod soo sent eenje aeare goode Woakje ferhaea kloa to seene, en dee, dee nich goot to seene sent, kjenne nich festoake bliewe."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Dee Sklowe dee unjarem Joch sent sele aeare eajne Meista aule Ea hanstale, daut Got sien Nome en siene Lea nich jelastat woat."
                },
                "2": {
                    "verse_nr": "2",
                    "verse": "En soone dee jleewende Meista ha, sele daen nich fe-achte wiel see Breeda sent, lot an leewa noch baete deene aus Sklowe wiel see jleewende en jeleewde sent, wiel see doaderch Jewenst ha. Doo dit leare en femone."
                },
                "3": {
                    "verse_nr": "3",
                    "verse": "Wan irjent waea aundasch unjarechte deit, en nich bie jesunde Wead biestemt, onns Herr Jesus siene Wead, en dee Lea fonn Gottseelichkjeit,"
                },
                "4": {
                    "verse_nr": "4",
                    "verse": "dee es oppjeblost, en festeit nusscht, en es krank aewa Froag en Striet fonn Wead. Doafonn jeftet Aufgonnst, Striet, Lastrunk, beeset Messtrua,"
                },
                "5": {
                    "verse_nr": "5",
                    "verse": "eegoljet Zanke mank Mana daen aea Senn fedreit es, daen de Woarheit beraupt es, dee meene daut Jewenst Gottselichkjeit es."
                },
                "6": {
                    "verse_nr": "6",
                    "verse": "Oba Gottseelichkjeit met tofraed senne es groota Jewenst;"
                },
                "7": {
                    "verse_nr": "7",
                    "verse": "dan wie brochte nusscht enne Welt enenn, en secha kje wie uk nusscht rut droage."
                },
                "8": {
                    "verse_nr": "8",
                    "verse": "En wan wie Aete en Kjleeda ha, dan wel wie doamet tofraed senne."
                },
                "9": {
                    "verse_nr": "9",
                    "verse": "Oba soone dee sikj faeanaeme Rikj to senne, faule enn Feseakjunje enenn, en ne Schlenj, en fael noaresche en schaedlijet Bejeare, soo daut en Mensch enn Fedoawa en Fedaumnes enenn sinkjt."
                },
                "10": {
                    "verse_nr": "10",
                    "verse": "Dan Jelt leef ha es ne Wartel wuarut aulet Beeset kjemt, en eenje dee doano leste deede, sent fonn daem Gloowe wajch jewaundat, en ha sikj selfst derch jestoake met fael Weedoag."
                },
                "11": {
                    "verse_nr": "11",
                    "verse": "Oba du, O Gottesmaun, ran fonn soont wajch; en straew leewa no Jerachtichkjeit, Gottseelichkjeit, Gloowe, Leew, Duarhauft, Leeftolichkjeit."
                },
                "12": {
                    "verse_nr": "12",
                    "verse": "Kjamf daen gooda Glooweskaumf, jriep daut eewjet Laewe, wuato Gott die beroopt haft, en wuafonn du fer fael Zeij en goodet Zeichnes jejaeft hast."
                },
                "13": {
                    "verse_nr": "13",
                    "verse": "Ekj befael die fer Gott, dee aules laewendich moakt, en Christus Jesus, dee fer Ponntius Pielatus en goodet Zeichness jeef,"
                },
                "14": {
                    "verse_nr": "14",
                    "verse": "daut du dit Jeboot helst, onnschuldich, bott onns Herr Jesus Christus kjemt;"
                },
                "15": {
                    "verse_nr": "15",
                    "verse": "Daen hee to siene eajne Tiet daen jesaeajenda en eensja Jewaultja wiese woat, dee Kjeenich aewa aule Kjeenije, Herr aewa aule Harscha,"
                },
                "16": {
                    "verse_nr": "16",
                    "verse": "de eensja dee nich stoawe kaun, dee enn Licht wont wua kjeena hankome kaun, daem kjeen Mensch jeseene haft, en uk nich seene kaun; daem jeheat Ea en eewje Macht! Amen."
                },
                "17": {
                    "verse_nr": "17",
                    "verse": "Befael daen dee enn dise Welt rikj sent daut see sikj nich stollt meene doamet, uk nich aeare Hopninj opp onnsecharet Jelt sate, oba opp Gott, dee onns aulet Goodet jeft to fejneaje,"
                },
                "18": {
                    "verse_nr": "18",
                    "verse": "daut see Goots doone, rikj sent enn goode Woakje, reed met to halpe, mildjaewrich,"
                },
                "19": {
                    "verse_nr": "19",
                    "verse": "wuaderch see fa sikj selfst en gooda Grunt laje fa dee Tookunnft, soo daut see daut woaret Laewe too hoole kjriehe."
                },
                "20": {
                    "verse_nr": "20",
                    "verse": "O Timotaeaus! bewoa daut waut die aunfetruet es, en drei wajch fonn daut weltlichet, ladjet Jeschwieta, en jaeajenaun Jedanke fonn daut waut em faulsche Erkjantnes jenant woat."
                },
                "21": {
                    "verse_nr": "21",
                    "verse": "Eenje ha soont aunjenome, en sent fom Gloowe je-ert. Jnod met die! Amen."
                }
            }
        }
    }
}