{
    "version": "REIMER",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Peetrus, Jesus Christus sien Apostel, aun dee ueterwaelde Framde dee festreit sent enn Pontus, Galatsean, Kapadotsean, Asean en Bitinean,"
                },
                "2": {
                    "verse_nr": "2",
                    "verse": "no Gott daem Foda siene erkjantness fonn jee haea, en derch daen Heilje Jeist jeheilijt daut jie jehuarsom sulle senne, en derch Jesus Christus sien Bloot jereincht: Mucht Gott junt fael Jnod en Fraed femeare."
                },
                "3": {
                    "verse_nr": "3",
                    "verse": "Je-eat es daem Herr Jesus Christus sien Gott en Foda, dee onns derch sien grootet erboarme haft dee niehe jeburt jejaeft daut wie doaderch ne laewendje Hopninj ha derch Jesus sien oppstone fom Doot,"
                },
                "4": {
                    "verse_nr": "4",
                    "verse": "to en Oawgoot daut nich fekome oda fegone oda fewalkje kaun, daut fa onns bewoat es em Himel,"
                },
                "5": {
                    "verse_nr": "5",
                    "verse": "fa onns dee derch Gott siene Aulmacht bewoat woare derch daem Gloowe to ne Radunj dee aum latse Dach woat jeooppenboat woare."
                },
                "6": {
                    "verse_nr": "6",
                    "verse": "Doarenn frei jie junt nu met ne groote Freid, wan jie hia nu uk noch en Stootje motte liede enn feshiedenste Proow,"
                },
                "7": {
                    "verse_nr": "7",
                    "verse": "so daut jun Gloowe jeprooft woat, waut fael meeha weat es aus Golt daut feschwinjt, wan daut uk so es derchem Fia jeprooft woat, dautet mucht to Riem en Harlichkjet senne wan Jesus woat jeoppenboat woare."
                },
                "8": {
                    "verse_nr": "8",
                    "verse": "Jie ha Jesus nich jeseene, ha am oba doch leef; en wan jie am nu uk nich seene, oba aun am jleewe, frei jie junt met ne groote Freid dee foll Harlichkjet es oba nich to erkjlaeare jeit;"
                },
                "9": {
                    "verse_nr": "9",
                    "verse": "en kjriee daut enj fonn jun Gloowe - june Seele Radunj."
                },
                "10": {
                    "verse_nr": "10",
                    "verse": "Dee Profeete ha jesocht en nojeforscht waut dee Radunj wea; dee haude fonn dee Jnod jeprofetseit dee junt sul tookome."
                },
                "11": {
                    "verse_nr": "11",
                    "verse": "See sochte waut, en waut fonne Tiet dee Jeist dee en an wea, raede deed en an Zeije deed lanj faerhaea fonn daem Christus sien Liede, en dee Harlichkjeit dee nohaea wudd kome."
                },
                "12": {
                    "verse_nr": "12",
                    "verse": "Dee Profeete wea daut jeoppenboat worde daut see dise Dinje nich fa aere Tiet schreewe, oba fa onns, dee dinje dee onns nu woare bekaunt jemoakt derch dee, dee onns daut Evanjeelium jebrocht habe derch daen Heilje Jeist dee fom Himel jeschekjt wort; en daut es soont waut de Enjel jearen wudde nojeforscht ha."
                },
                "13": {
                    "verse_nr": "13",
                    "verse": "Doaromm doot jun Festaunt ennschtale, siet nichta, en stalt june Hopninj gauns opp dee Jnod dee junt woat jebrocht woare wan Jesus woat jeoppenboat woare"
                },
                "14": {
                    "verse_nr": "14",
                    "verse": "soo es jehuarsaume Kjinja, nich junt jlikschtalle met dee Losste dee jie nofoljde aus jie nich baete wiste:"
                },
                "15": {
                    "verse_nr": "15",
                    "verse": "Oba soo aus dee, dee junt rut jewaelt haft heilij es, sael jie uk heilij senne enn aul june Waej,"
                },
                "16": {
                    "verse_nr": "16",
                    "verse": "wiel daut steit jeschraewe: &#34;Jie sele heilij senne wiel ekj sie heilij&#34;."
                },
                "17": {
                    "verse_nr": "17",
                    "verse": "En wan jie daem Foda aunbaede dee oone unjascheet aulem aewareen rechte deit no en jiedrem sien Woakj, laeft june Tiet dee jie hia toobrinje en Forcht,"
                },
                "18": {
                    "verse_nr": "18",
                    "verse": "wiel jie weete daut jie nich met fejenklichet waesent sent jerat worde, so es Selwa oda Golt, fonn daut nutslooset Laewe daut jie fonn june Faeaelre metorwe,"
                },
                "19": {
                    "verse_nr": "19",
                    "verse": "oba met Jesus sien kjestlichet Bloot, so es en Laum aun daut kjeene Sind oda Onnjeschekjtet wea."
                },
                "20": {
                    "verse_nr": "20",
                    "verse": "Gott haud am doatoo jewaelt eeha de Welt Grunt jelaecht wea, oba enn dise latste Doag jeoppenboat es worde waejen onns"
                },
                "21": {
                    "verse_nr": "21",
                    "verse": "dee wie derch am aun Gott jleewe dee am fom Doot haft oppjewaekjt en haft am ne harlichkjet jejaeft, soo daut onns Gloowe en Hopninj enn Gott mucht senne."
                },
                "22": {
                    "verse_nr": "22",
                    "verse": "Em jehuarsom enne Woarheit ha jie june Seele jereinicht derch daen Heilje Jeist to ne reine Broodaleew, so seet doano daut jie junt unjeranaunda fon Hoate leef habe;"
                },
                "23": {
                    "verse_nr": "23",
                    "verse": "wiel jie sent wadajebuare, nich derch daut waut fejenklich es, oba derch daut waut nich fejenklich es, Gott sien Wuat, daut laewendich es en eewich bliewe woat."
                },
                "24": {
                    "verse_nr": "24",
                    "verse": "Dan &#34;aulet Fleesch, de natearliche Mensch, es so aus Graus, en aulet natearliche Harlichkjeit es so aus de Bloom aum Graus. Daut Graus fedreacht en dee Bloom felt wajch;"
                },
                "25": {
                    "verse_nr": "25",
                    "verse": "Oba Gott sien Wuat woat eewich bliewe&#34;. En dit es daut Wuat waut junt es jepraedijt worde."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Aulso lajcht daun auntsied aul daut Grolle, siet nich aufjenstich, doot nich Heichle, en lajcht daut Pluedre auntsied."
                },
                "2": {
                    "verse_nr": "2",
                    "verse": "So aus niejebuerne Kjinja, felangt daut achte Malkj fom Wuat so daut jie doaderch wausse kjenne enn june Seelichkjeit,"
                },
                "3": {
                    "verse_nr": "3",
                    "verse": "wan jie jeschmakjt habe woo goot de Herr es."
                },
                "4": {
                    "verse_nr": "4",
                    "verse": "Komt dan no am, daen laewendje Steen, dee fonn Mensche feschmaete wort, oba dee fonn Gott erwaelt wort en seeha fael weat es."
                },
                "5": {
                    "verse_nr": "5",
                    "verse": "Jie uk, so aus laewendje Steena, woare upjebuet to en jeistlichet Huus en en heiljet Preistatum, daut jie jeistlije Opfa brinje dee Gott aunjenaem sent derch Jesus Christus."
                },
                "6": {
                    "verse_nr": "6",
                    "verse": "Dan daut steit jeschraewe: &#34;Kjikjt emol, ekj laj enn Zion en uterwaelda, weatfolla Akjsteen, en waea aun daen jleeft woat nich to shaunde woare&#34;."
                },
                "7": {
                    "verse_nr": "7",
                    "verse": "Fa ju, dee jie jleewe es daut ne Ea, oba fa dee, dee nich jleewe es daut en Steen daen dee Buelied auntsied schmeete, es nu oba dee werklije Akjsteen jeworde;"
                },
                "8": {
                    "verse_nr": "8",
                    "verse": "en Steen aewa daen Mensche stolpre, eenem aewa daen see Aunstoos naeme, daut heet dee, dee aewa daut Wuat stolpre enn Unjehuarsaum, wuato see uk bestemt sent."
                },
                "9": {
                    "verse_nr": "9",
                    "verse": "Oba jie sent en ueterwaeldet Jeschlacht, en kjeenichlichet Priestatum, ne heilje Natsjoon, Gott sien ueterwaeldet Follkj; daut jie sele daem siene Ea bekaunt moake dee junt haft fonn dee Diestanes jerat en haft ju enn daut wuundascheenet Licht enenn jebrocht."
                },
                "10": {
                    "verse_nr": "10",
                    "verse": "To eene Tiet wea jie nich mol en Follkj, oba nu sent jie Gott sien Follkj. Jie haude kjeene Jnod, nu oba ha jie Jnod jekjraeje."
                },
                "11": {
                    "verse_nr": "11",
                    "verse": "Leefste Frind, ekj femon ju aus soone dee hea Pilja en Framda sent, hoolt junt frie fonn dee fleeshliche Losste de jaejen june Seel kjrieje."
                },
                "12": {
                    "verse_nr": "12",
                    "verse": "Seet doano daut jie junt soo upfeare mank de Mensche, daut wan see uk jaejen junt raede en bees fonn junt nofetalle, see derch june goode Woakje daem Herr feharliche woare aun daen Dach wan hee kome woat."
                },
                "13": {
                    "verse_nr": "13",
                    "verse": "Siet dee Rejierunk aere Jesatse unjadon waejen daem Herr, eendoont aufet de Kjeenich es dee aewa aulem es,"
                },
                "14": {
                    "verse_nr": "14",
                    "verse": "oda siene Deena dee fonn am jeschekjt sent tom dee strofe dee beeset done, oba daen lowe dee Racht doone;"
                },
                "15": {
                    "verse_nr": "15",
                    "verse": "wiels dit es Gott sien Wele, daut derch Goodet doone jie kjenne daen aea Mul tostoppe dee nich baete weete."
                },
                "16": {
                    "verse_nr": "16",
                    "verse": "Laeft so es dee, dee frie sent, oba doot june Freihet nich brucke aus en Mauntel fa beeset; oba leewa aus Gott siene Schklowe."
                },
                "17": {
                    "verse_nr": "17",
                    "verse": "Jaeft aule Maun Ea; hat dee Broodaschauft Leew; fercht Gott, en eat daem Kjeenich."
                },
                "18": {
                    "verse_nr": "18",
                    "verse": "Kjnachts, siet june Meistasch unjadon en Forcht, nich bloos aun dee, dee Goot en leeftolich sent, oba uk aun dee, dee fedreit sent."
                },
                "19": {
                    "verse_nr": "19",
                    "verse": "Dan dit es woare Jnod wan jie waejen daut Jewesse Gott jaejen aewa liede doone wan junt onnrajcht behaundelt woat."
                },
                "20": {
                    "verse_nr": "20",
                    "verse": "Waut fonne Ea es et wan jie uthoole wan jie unracht jedoone habe, en daut enn jedult naeme? Oba, wan jie daut goodet doone, en dan junt schlacht behaundelt woat, en jie doarunja jeduldij sent, dit es bie Gott ne Jnod."
                },
                "21": {
                    "verse_nr": "21",
                    "verse": "Dan dit es wuato Gott junt beroope haft, sentamol daut Christus uk fa onns jelaede haft, en haft onns en Faeabilt jelote daut wie siene Footspoare nogone sulle;"
                },
                "22": {
                    "verse_nr": "22",
                    "verse": "dee kjeene Sind jedone haud, wea uk kjeene Lest en siene Raed;"
                },
                "23": {
                    "verse_nr": "23",
                    "verse": "wan am utjeshempt wort, shempt hee nich trig; wan hee liede deed, deed hee nich dreiwe, oba aewajeef sikj daem dee rajcht rechta woat."
                },
                "24": {
                    "verse_nr": "24",
                    "verse": "Hee neem onnse Sind opp sikj selfst enn sien eajna Lief en druach dee oppem Kjriets, so daut wie de Sind Stoawe en enn dee Jerachtichkjet laewa kunne: derch siene Wunnde sent wie jeheelt worde."
                },
                "25": {
                    "verse_nr": "25",
                    "verse": "Wie weare je soo aus febiestede Shop; oba sent nu trig jekome no daem Hoad en Eltesta fe onnse Seel."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Enn daem selwje wajch sel jie Fruehes june Manne unjadon senne, daut dee, dee daut Wuat nich jehuarsaum sent kjenne jewonne woare derch dee Fruehes aea Waundel, oone daut see fael saje,"
                },
                "2": {
                    "verse_nr": "2",
                    "verse": "wan see aere Fruehes aea reine, aunstendje Waundel seene."
                },
                "3": {
                    "verse_nr": "3",
                    "verse": "Lot jun Schmuck nich bloos fonn buta senne, so es Hoa flajchte, Golt ommhenje, oda straum auntrakje,"
                },
                "4": {
                    "verse_nr": "4",
                    "verse": "Leewa lot daut fonn benne senne, em Hoat, met en onnfejenkjliche, saunfta en stella Jeist, wiel doaraun haft Gott en grootet Jefaule."
                },
                "5": {
                    "verse_nr": "5",
                    "verse": "Dan daut es so aus dee heilje Fruehes sikj freajoa utstraumde, dee aere Hopninj opp Gott sade, en weare aeare eajne Mana unjadon,"
                },
                "6": {
                    "verse_nr": "6",
                    "verse": "so aus Sara Obraum jehorcht en am Herr nand; en jie sent je nu aere Kjinja en doone daut waut Goot es, en ha nich angst fa irjent ne Angst."
                },
                "7": {
                    "verse_nr": "7",
                    "verse": "Jie Maunslied jrod soo, wont met june Fruehes feninftich toop, wiel jie weete daut dee Fru schwaka es, en jaeft aea dee Ea dee aea traft wiel see uk en Oaw es aun dee Jnod det Laewe, so daut june Jebaed nich fehindat woare."
                },
                "8": {
                    "verse_nr": "8",
                    "verse": "To goodalatst, hat aule een Senn, metfeelent, siet ju unjarenaunde goot, doot Metliede, en hat en deemuetja Senn;"
                },
                "9": {
                    "verse_nr": "9",
                    "verse": "Doot nich Onnracht met Onnracht trig tole, oda Schelle met Schelle, leewa doot saeajne; wiel jie weete daut jie doato beroope sent, daut jie sulle en Saeajen oawe."
                },
                "10": {
                    "verse_nr": "10",
                    "verse": "Dan waea daut laewe wel goot senne en goode Doag ha, sull siene Tung fonn schlajchte Raed hoole, en siene Leppe daut dee nich Faulschet raede."
                },
                "11": {
                    "verse_nr": "11",
                    "verse": "Dee sull fonn daut Beeset wajch bliewe, en goodet doone; hee sull Fraed siekje en daen hinjaraun rane."
                },
                "12": {
                    "verse_nr": "12",
                    "verse": "Dan daem Herr siene Uage sent opp dee Jerachte, en siene Uare heare aeare Jebaed, oba daem Herr sien Jesecht es jaeajen daen dee beeset doone."
                },
                "13": {
                    "verse_nr": "13",
                    "verse": "En waea woat junt Schode doone wan jie iewrich sent daut goode to doone?"
                },
                "14": {
                    "verse_nr": "14",
                    "verse": "Oba wan jie werklich omm Jerachichkjeit liede, se jie jesaeajent: hat nich Angst fe aea Trotse, en schrakjt ju nich,"
                },
                "15": {
                    "verse_nr": "15",
                    "verse": "oba heilicht Gott daem Herr em Hoat. Siet emma reed ne goode auntwuat to jaewe fa dee, dee junt froage waejen dee Hopninj dee enn ju es;"
                },
                "16": {
                    "verse_nr": "16",
                    "verse": "oba doot daut met en saunfta Senn, en enn Forcht; en hoolt jun jewesse rein so daut dee, dee junt schempe waejen jun gooda Waundel enn Christus sikj schaeme motte."
                },
                "17": {
                    "verse_nr": "17",
                    "verse": "Dan daut es baeta wan de Herr wel daut jie liede waejen Goodet doone, aus daut jie liede waejen Schlajchdet doone."
                },
                "18": {
                    "verse_nr": "18",
                    "verse": "Dan Christus storf uk eemol fa aul onnse Sind, dee Jerachte fa de Unjerachte, daut hee onns no Gott brinje kunn; em Kjarpa wort hee doot jemoakt, oba em Jeist wort hee laewendij jemoakt."
                },
                "19": {
                    "verse_nr": "19",
                    "verse": "En em Jeist jinkj hee uk en praedjd to dee Jeista em Jefenkjnes,"
                },
                "20": {
                    "verse_nr": "20",
                    "verse": "to daen dee onnjerhuarsaum weare es Gott ne lanje Tiet Jedult haud en Nooha siene Doag es dee Arche jebuet wort. Doa weare je mau weinich, daut heet Acht Seele dee derch daut Wota jerat worde."
                },
                "21": {
                    "verse_nr": "21",
                    "verse": "Daut faeabilt - dee Taufe - es nu uk ne Radunj fa onns - nich ne Reinjunj fonn daut Drakj aum Lief, oba onnse Auntwuat Gott jaejenaewa daut onns Jewese rein es - en daut derch Jesus Christus sien oppstone fom Doot,"
                },
                "22": {
                    "verse_nr": "22",
                    "verse": "dee uk nom Himel jefoare es, en es aun Gott siene rachta Haunt; Enjel en Jewaultje en dee Majchtje sent am nu aule unjadon."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Doaromm, wiel Christus em Fleesch jelaede haft, mott wie onns met daem naemlije Senn utrechte: dan waea em Fleesch liede deit haft de Sind aufjesajcht;"
                },
                "2": {
                    "verse_nr": "2",
                    "verse": "daut hee nich lenje dee Mensche Losst utlaewe sul, oba no Gott sien Wele laewe sul."
                },
                "3": {
                    "verse_nr": "3",
                    "verse": "Lot dee Tiet dee hinja ju es tooreakje wua jie dee Heide aea Laewe utlaewde, aus jie waundelde enn onnsitliche Sinde, Losst, Besupe, Fraeterie, Suparie, en schendlijet Jetsedenst."
                },
                "4": {
                    "verse_nr": "4",
                    "verse": "Daut woat dee aundre Framd faea kome daut jie nich met an met rane no daut naemlije losstje Opprua, en see woare dan lastre en Bees fonn ju raede."
                },
                "5": {
                    "verse_nr": "5",
                    "verse": "Oba see woare sikj motte feauntwuate aun daem dee reed es de Laewendje uk de Doodje to rechte."
                },
                "6": {
                    "verse_nr": "6",
                    "verse": "Dan dit es wuaromm de Doodje uk daut Evanjeelium es jepraedijt worde, so daut see aun eene Haunt muchte jerecht woare no Mensche em Fleesch, oba aune aundre Haunt muchte laewe no Gott em Jeist."
                },
                "7": {
                    "verse_nr": "7",
                    "verse": "Oba daut Enj fa aules es dicht bie jekome. Doaromm siet nichta, en hoolt aun em Jebaed."
                },
                "8": {
                    "verse_nr": "8",
                    "verse": "Aewa aules oba hat iewrije Leew eena tom aundre, wiels Leew dakjt fael Sinde too."
                },
                "9": {
                    "verse_nr": "9",
                    "verse": "Siet oppnaement eena tom aundra oone doaraewe to kloage."
                },
                "10": {
                    "verse_nr": "10",
                    "verse": "So aus en Jiedra ne Goow jekjraeaje haft saul hee dee brucke eena daem aundra to deene so aus goode Fewaulte Gott siene Jnod jaejenaewe;"
                },
                "11": {
                    "verse_nr": "11",
                    "verse": "Wan waea raet, saul hee raede so aus wan hee Gott sien Wuat raet; wan waea deent, so aus bie dee Krauft dee Gott jeft, daut Gott en aule Dinje mucht feharlicht woare derch Jesus Christus; am jeheat aule Harlichkjet en Macht enn aule Eewichkjeit. Amen!"
                },
                "12": {
                    "verse_nr": "12",
                    "verse": "Leefste Frind, lot ju daut nich erstaune wan jie derch Feseakjunge motte gone dee fiaheet sent omm junt to Proowe es wan irjent waut besondret paseat,"
                },
                "13": {
                    "verse_nr": "13",
                    "verse": "Freit junt leewa so aus jie metliede en Christus sien Liede, daut jie junt dan uk met groote Freid freie kjenne wan siene Harlichkjeit woat jeoppenboat woare."
                },
                "14": {
                    "verse_nr": "14",
                    "verse": "Jie sent jesaeajent wan aundre junt waejen Christus sien Nome schele, wiel daut meent daut dee Jeist de Harlichkjeit en fonn Gott opp ju rut:"
                },
                "15": {
                    "verse_nr": "15",
                    "verse": "Seet blos doano daut kjeena fonn ju liede deit aus en Merda oda en Deef oda eena waut Beeset aunjeit, oda soona dee sikj enn aundre aeare Sache mankmenjt."
                },
                "16": {
                    "verse_nr": "16",
                    "verse": "Oba wan waea liede deit wiel hee en Christ es, brukt hee sikj nich shaeme; lot am leewa Gott eare derch daem Nome."
                },
                "17": {
                    "verse_nr": "17",
                    "verse": "Dan de Tiet es hia daut daut Jerecht mott met Gott sien Follkj aunfange, en wan daut en onns aunfangt, waut woat daut fa en Enj senne fa daen dee Gott sien Evanjeelium nich jehuarsom sent?"
                },
                "18": {
                    "verse_nr": "18",
                    "verse": "En wan dee Jerachta mau afent Seelij woat, wua saul dee Gottloosa en Sinda ferndach kome?"
                },
                "19": {
                    "verse_nr": "19",
                    "verse": "Doaromm saele dee, dee no Gott sien Wele liede, aeare Seele met Goot doone daem aunfetruhe dee en True Erschaufe es."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Dee Elteste dee mank ju sent femon ekj,- ekj sie je uk en Elteste, uk eena dee Christus sien Liede jeseene haft, uk eena dee aundeel haft aun dee Harlichkjeit dee boolt woat jeoppenboat woare:"
                },
                "2": {
                    "verse_nr": "2",
                    "verse": "Sorcht fa Gott siene Haead dee mank ju sent, nich jedwunge oba welich so es Gott daut jefelt; nich ut Jewensucht, oba jearen,"
                },
                "3": {
                    "verse_nr": "3",
                    "verse": "uk nich so es wan jie awae aules harsche, leewa an en Faeabilt senne."
                },
                "4": {
                    "verse_nr": "4",
                    "verse": "En dan wan dee Faeaschte Hoad woat kome woa jie ne Harlichkjeitskroon kriehe dee niemols fewaelkje woat."
                },
                "5": {
                    "verse_nr": "5",
                    "verse": "Jrod so uk, jie jingre Manna, siet dee elre Manna unjadon; jo, siet ju aule unjarenaunda unjadon - en hoolt faust aun Deemut, dan Gott es jaejen dee Stolte, oba de Deemuetje jeft hee Jnod."
                },
                "6": {
                    "verse_nr": "6",
                    "verse": "Doaromm deemuetijt junt unja Gott siene jewaultje Haunt, daut hee junt to rachte Tiet nehecht haewe kaun."
                },
                "7": {
                    "verse_nr": "7",
                    "verse": "Schmiet aul june Sorje opp am, wiel hee sorcht om daut waut onns aunbelanjt."
                },
                "8": {
                    "verse_nr": "8",
                    "verse": "Siet Nichta, siet Waka, wiel jun Fient de Deewel, so es en brelenda Leiw rant romm en seakjt waem hee toriete kaun;"
                },
                "9": {
                    "verse_nr": "9",
                    "verse": "Daem mott jie wadastone, faust em Gloowe, wiels jie weete daut june Breeda enne Welt daut selfsje liede derch gone motte."
                },
                "10": {
                    "verse_nr": "10",
                    "verse": "Nu oba dee Gott aule Jnod, dee junt beroope haft to siene eewje Harlichkjeit enn Christus, no daem daut jie en Stootje jelaede habe woat junt selfst ennstale, bestaedje, stoakje, haeastale."
                },
                "11": {
                    "verse_nr": "11",
                    "verse": "Am jeheat aule macht enn aule Eewichkjeit! Amen!"
                },
                "12": {
                    "verse_nr": "12",
                    "verse": "Derch Silwanus, jun truhe Brooda, -so aus ekj am aunsee- ha ekj junt met weinij Wead jeschraewe to femone, uk omm Zeichnes to jaewe daut dit Gott siene woarhauftje Jnod es, enn dee jie stone."
                },
                "13": {
                    "verse_nr": "13",
                    "verse": "Dee Jemeent en Babieloon dee met ju toop jewaelt es lat ju jreese, en so uk mien Saen Markus."
                },
                "14": {
                    "verse_nr": "14",
                    "verse": "Jreest ju unjarenaunda enn Leew met en Kuss. Fraed met aul ju dee jie en Christus Jesus sent! Amen."
                }
            }
        }
    }
}