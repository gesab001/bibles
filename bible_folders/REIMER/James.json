{
    "version": "REIMER",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Jakoobus, Gott en daem Herr Jesus Christus sien Sklow, aun dee twalw Stam dee wiet en breet festreit sent, en Gruss."
                },
                "2": {
                    "verse_nr": "2",
                    "verse": "Raeakjent daut aus Freid, miene Breeda, wan jie enn feschiedne Proow enenn faule,"
                },
                "3": {
                    "verse_nr": "3",
                    "verse": "dan jie weete daut dee Proow doato es daut jie doaderch bestone kjenne."
                },
                "4": {
                    "verse_nr": "4",
                    "verse": "Lot jun Staunthauft en follet Woakj ha, soo daut jie kjenne Follkome en Follstendich senne, daut junt daut aun nusscht faelt."
                },
                "5": {
                    "verse_nr": "5",
                    "verse": "Wan irjent waem daut aun Weisheit faelt, dan lot am Gott doano froage, dan hee jeft daut aulem oone waut trig to hoole, oda daut hee am waut faeaschmiete woat, en am woat daut jejaeft woare."
                },
                "6": {
                    "verse_nr": "6",
                    "verse": "Oba lot am enn Gloowe froage, en nich twiewle: dan waea twiewelt es soo aus ne Wal em Maea, daut fonn daem Wint bewaeajt, en han en haea jedraewe woat."
                },
                "7": {
                    "verse_nr": "7",
                    "verse": "Lot soon Maun nich denke daut hee irjent waut fom Herr kjriehe woat."
                },
                "8": {
                    "verse_nr": "8",
                    "verse": "Soon Maun es wankelmietich, onnbestendich enn aul siene Waeaj."
                },
                "9": {
                    "verse_nr": "9",
                    "verse": "Oba lot en deemietja Brooda sikj puche enn sien huage Staunt,"
                },
                "10": {
                    "verse_nr": "10",
                    "verse": "en dee Rikja enn sien laeaja Staunt, dan soo aus dee Bloom em Graus woat hee feschwinje."
                },
                "11": {
                    "verse_nr": "11",
                    "verse": "Dan de Sonn kjeem opp met en heeta Wint en fedreajd daut Graus, en dee Bloom felt auf, en daut schmocket es fedorwe. Soo woat uk dee rikje Maun enn siene Waeaj feschwinje."
                },
                "12": {
                    "verse_nr": "12",
                    "verse": "Jesaeajent es dee Maun dee uthelt wan am jeprooft woat, dan wan hee bewoat es, woat hee ne Laewskroon kjriehe, dee de Herr daen fesproake haft dee am leef ha."
                },
                "13": {
                    "verse_nr": "13",
                    "verse": "Wan en Mensch fesocht woat, saul hee nich saje daut Gott am feseakjt. Dan Gott kaun nich met Beeset fesocht woare, en hee feseakjt uk kjeenem."
                },
                "14": {
                    "verse_nr": "14",
                    "verse": "Oba en jieda eena woat fesocht derch siene eajne Losst, enn daem daut am wajch jelockt en wajch jetrokke woat."
                },
                "15": {
                    "verse_nr": "15",
                    "verse": "En dan wan dee Losst sikj jewartelt haft, brinjt dee de Sind, en wan dee Sind follkome es, brinjt dee daen Doot."
                },
                "16": {
                    "verse_nr": "16",
                    "verse": "Lot junt nich feleide, miene leefste Breeda!"
                },
                "17": {
                    "verse_nr": "17",
                    "verse": "Jiede goode en follkomne Gow kjemt fonn Bowe, fonn daem Licht Foda, bie waem doa kjeene Staed es to endre, oda Schaute Wakjsel."
                },
                "18": {
                    "verse_nr": "18",
                    "verse": "Derch sien eajnet Faeanaeme haft hee onns derch daut Woarheits Wuat tom Laewe jebrocht, daut wie daut easchte Frucht sulle senne fonn daut waut hee jeschaufe haft."
                },
                "19": {
                    "verse_nr": "19",
                    "verse": "Doaromm, miene leeftse Breeda, lot en jieda Mensch schwind senne tom heare, langsam tom raede, langsam Doll to senne."
                },
                "20": {
                    "verse_nr": "20",
                    "verse": "Dan Menschewutt deit Gott siene Jerajchtichkjeit nich wiede stale."
                },
                "21": {
                    "verse_nr": "21",
                    "verse": "Doaromm lajcht aulet Onnreinet auf, en daut grootet Beeset, en naemt enn Saunftmoot daut ennjeplauntet Wuat aun daut june Seele rade kaun."
                },
                "22": {
                    "verse_nr": "22",
                    "verse": "Oba jie sele uk soone senne dee daut Wuat doone, en nich bloos heare, wiel dan schmaea jie junt selfst aun."
                },
                "23": {
                    "verse_nr": "23",
                    "verse": "Dan wan jeemaunt daut Wuat heat, en daut oba nich deit, dan es hee soo aus en Maun dee sien natearlichet Jesecht enn en Speajel sit."
                },
                "24": {
                    "verse_nr": "24",
                    "verse": "Dan hee bekjikjt sikj selfst en jeit wajch en fejat platslich wooet am sach."
                },
                "25": {
                    "verse_nr": "25",
                    "verse": "Waea oba enn daut follkomne Jesats de Frieheit ennen kjikjt, en doabenne blift, en es nich en fejaetsaume Heara, oba deit wautet sajcht, dee woat jesaeajent senne enn aules waut hee deit."
                },
                "26": {
                    "verse_nr": "26",
                    "verse": "Wan waea meent daut hee relijeesisch es, oba helt siene Tung nich em Toom, schmaeat sikj selfst aun, en sien relijeesisch senne es fejaefs."
                },
                "27": {
                    "verse_nr": "27",
                    "verse": "Reine en ajchte Relijoon fer Gott daem Foda es dit: dee Weise en Waetfruehes enn aea Aelend beseakje, en sikj fonne Welt rein hoole."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Miene Breeda, hat daen Gloowe enn Jesus Christus, onns Harlichkjeits Herr, nich met Aunseene de Peersoon."
                },
                "2": {
                    "verse_nr": "2",
                    "verse": "Dan wan doa en Mensch enn june Fesaumlunk enenn kjemt met en goldena Rinkj, en prachtfolle Kjleede, en uk en oama Mensch enenn kjemt enn jremlige Kjleede,"
                },
                "3": {
                    "verse_nr": "3",
                    "verse": "en jie daem enn prachtfolle Kjleede faeatrakje, en saje: &#34;Sat die hie enne baste Staed dol&#34;, en to daem oama Mensch: &#34;Sto doa, oda set doa unja miene Footbenkj&#34;,"
                },
                "4": {
                    "verse_nr": "4",
                    "verse": "moak jie dan nich unjascheet mank junt, en sent Rechta jeworde met beese Jedanke?"
                },
                "5": {
                    "verse_nr": "5",
                    "verse": "Horcht, miene leefste Breeda, haft Gott nich dee Oame enn dise Welt jewaelt, dee oba rikj sent em Gloowe, daut Rikj to oawe daut he daen fesproake haft dee am leef ha?"
                },
                "6": {
                    "verse_nr": "6",
                    "verse": "Oba jie ha dee Oame to Schaund jemoakt. Doone dee Rikje junt nich unjadrecke, en junt fer daut Jerecht schlape?"
                },
                "7": {
                    "verse_nr": "7",
                    "verse": "Doone dee nich daen goode Nome lastre no daem jie jenant sent?"
                },
                "8": {
                    "verse_nr": "8",
                    "verse": "Wan jie werklijch daut kjeeenichlichet Jesats no dee Schreft erfelle: &#34;Du saust dien Noba soo leef ha aus die selfst&#34;, dan doo jie Goot."
                },
                "9": {
                    "verse_nr": "9",
                    "verse": "Oba wan jie de Persoon aunseene, dan doo jie sindje, en woare fonn daut Jesats jestroft aus Febraeakja."
                },
                "10": {
                    "verse_nr": "10",
                    "verse": "Dan waea daut gaunse Jesats helt, oba enn eent stollpat, es daut gaunse Jesats schuldijch jeworde."
                },
                "11": {
                    "verse_nr": "11",
                    "verse": "Dan dee doa saed: &#34;Du saust nich de Eehe braeakje&#34;, saed uk: &#34;Du saust nich dootmoake&#34;. Nu wan du nich de Eehe brakjst, oba moakst waem doot, dan best du en Jesatsbraeakja."
                },
                "12": {
                    "verse_nr": "12",
                    "verse": "Raet soo, en haundelt soo, aus soone dee derch daut Frieheits Jesats woare jerecht woare."
                },
                "13": {
                    "verse_nr": "13",
                    "verse": "Dan daut Jerecht woat oone Erboarme senne fa daen dee kjeen Erboarme bewaese ha; en daut Erboarma es baeta aus Jerecht."
                },
                "14": {
                    "verse_nr": "14",
                    "verse": "Waut fonn Jewenst es doa, miene Breeda, wan waea sajcht daut hee Gloowe haft, oba haft kjeene Woakje?"
                },
                "15": {
                    "verse_nr": "15",
                    "verse": "Wan en Brooda oda Sesta noaktijch es, en nich jenuach to aeta haft,"
                },
                "16": {
                    "verse_nr": "16",
                    "verse": "en waea fonn junt to an sajcht: &#34;Go enn Fraed, sie woam en saut&#34;, oba jie an nich daut jaewe waut fa daen Kjarpa needich es, waut halpt daut?"
                },
                "17": {
                    "verse_nr": "17",
                    "verse": "Jrod soo dee Gloowe, wan dee nich Woakje haft, es Doot wiel dee auleen es."
                },
                "18": {
                    "verse_nr": "18",
                    "verse": "Oba waea mucht saje: &#34;Du hast Gloowe; en ekj ha Woakje;&#34; wies mie dien Gloowe oone Woakje, en ekj woa die mien Gloowe wiese derch miene Woakje."
                },
                "19": {
                    "verse_nr": "19",
                    "verse": "Du jleefst daut doa een Gott es; daut es Goot! Dee beese Jeista jleewe uk, en tsetre!"
                },
                "20": {
                    "verse_nr": "20",
                    "verse": "Best du welich to festone, O stolte Mensch, daut dee Gloowe oone Woakje onnfruchtboa es?"
                },
                "21": {
                    "verse_nr": "21",
                    "verse": "Wea onns Foda Obraum nich jerajchtfoadicht doaderch daut hee sien Saen Iesak oppem Aultoa opfad?"
                },
                "22": {
                    "verse_nr": "22",
                    "verse": "Du sitst daut sien Gloowe met siene Woakje toop oabeid, en derch siene Woakje wea dee Gloowe follkome jemoakt."
                },
                "23": {
                    "verse_nr": "23",
                    "verse": "En dee Schreft wea erfelt dee saed: &#34;Obraum jleewd Gott, en am wort daut too jeraeakjent fa Jerajchtichkjeit, en hee wort Gott sien Frint jenant.&#34;"
                },
                "24": {
                    "verse_nr": "24",
                    "verse": "Jie seene dan daut en Mensch derch Woakje jerajchfoadicht woat, en nich bloos derch Gloowe."
                },
                "25": {
                    "verse_nr": "25",
                    "verse": "En wort Rahab dee Hua nich jrod soo jerajchfoadicht derch Woakje, aus see dee Bootschoffta enenn neem en daen opp en aundra Wajch erut schekjt?"
                },
                "26": {
                    "verse_nr": "26",
                    "verse": "Dan soo aus dee Kjarpa oone daen Jeist doot es, soo es dee Gloowe uk Doot oone Woakje."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Miene Breeda, dee measchte fonn junt sulle nich feseakje Leara to senne, wiel jie weete daut dee ne jratre Feauntwuatunk habe."
                },
                "2": {
                    "verse_nr": "2",
                    "verse": "Enn fael Waeaj doo wie aule stolpre. Wan irjent waea nich enn siene Wead stolpat, dee es en follkomne Maun, en kaun sien gaunse Kjarpa beharsche."
                },
                "3": {
                    "verse_nr": "3",
                    "verse": "Wan wie dee Pead en Toom em Mul laje soo daut see onns jehorche motte, dan kje wie aea gaunse Lief lenkje."
                },
                "4": {
                    "verse_nr": "4",
                    "verse": "Kjikj no dee groote Schaep, dee soo groot sent, en fonn stoakje Wind jedraewe woare, doch woare dee jelenkjt met en kjleenet Rooda wuaemma dee Steamaun daut han lenkje wel."
                },
                "5": {
                    "verse_nr": "5",
                    "verse": "Soo es uk dee Tung en kjleenet Jliet, en doch pucht dee sikj met groote Dinj. See waut fonn groote Woolt en kjleenet Fia aunstekjt."
                },
                "6": {
                    "verse_nr": "6",
                    "verse": "En dee Tung es en Fia, en Welt fonn Onnjerajchtichkjeit. Soo es dee Tung mank onnse Jlieda, daut dee de gaunse Kjarpa feonnreinicht, en daut Laewe aunstekjt, en woat fonne Hal aunjestekjt."
                },
                "7": {
                    "verse_nr": "7",
                    "verse": "Dan fonn Natua, beides Beeste en Faeajel, en krupende Kjraete, en Wotatiere sent jetomt, en woare tom jemoakt derch Menschenatua."
                },
                "8": {
                    "verse_nr": "8",
                    "verse": "Oba dee Tung kaun kjeen Mensch tom moake. Daut es en onnjetomdet Beeset Dinkj, foll doodes Jeft."
                },
                "9": {
                    "verse_nr": "9",
                    "verse": "Wie saeajne Gott daem Foda doamet, en fluche Mensche doamet dee no Gott sien Bilt jeschaufe sent."
                },
                "10": {
                    "verse_nr": "10",
                    "verse": "Ut daut naemlijet Mul kjemt beides Saeajen en Fluche. Soont es nich pausent, miene Breeda."
                },
                "11": {
                    "verse_nr": "11",
                    "verse": "Jeft ne Sprinj beides seetet Wota uk bettret ut daut naemiljet Loch?"
                },
                "12": {
                    "verse_nr": "12",
                    "verse": "Miene Breeda, kaun en Fiejeboom Eeljbaeare droage, oda en Wienrank Fieje? Soo kaun uk kjeen soltjet Wota, seetet Wota jaewe."
                },
                "13": {
                    "verse_nr": "13",
                    "verse": "Waea es Weis en Festendich mank junt? Lot am derch sien gooda Waundel siene Woakje wiese enn weisheits Saunftmoot."
                },
                "14": {
                    "verse_nr": "14",
                    "verse": "Oba wan jie bettre Aufgonst en Striet enn june Hoate ha, dan pucht nich, en leacht nich jaeajen dee Woarheit."
                },
                "15": {
                    "verse_nr": "15",
                    "verse": "Dise Weisheit kjemt nich fonn Bowe, oba es irdisch, natearlich, soo aus beese Jeista."
                },
                "16": {
                    "verse_nr": "16",
                    "verse": "Dan wua doa Aufgonst en Striet es, doa es Opprua en aulahaunt nutslooset."
                },
                "17": {
                    "verse_nr": "17",
                    "verse": "Oba dee Weisheit dee fonn Bowe kjemt es easchtens rein, fraedlich, jelind, jehuarsaum, foll Erboarme en goode Woakje, deit nich twiewle, en heichelt nich."
                },
                "18": {
                    "verse_nr": "18",
                    "verse": "Dee Jerajchtichkjeits Frucht woat jeseit enn Fraed fa daen dee Fraed moake."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Wuaderch kjemt soo fael Kjrich en Striet mank junt? Kjemt daut nich fonn dee Plezhea dee enn june Jlieda striede?"
                },
                "2": {
                    "verse_nr": "2",
                    "verse": "Jie sent bejearich en ha doch nich; jie morde en sent aufjenstich, en kjenne nich kjriehe waut jie ha wele. Jie jachte en kjrieje, doch ha jie nich wiel jie nich doano froage."
                },
                "3": {
                    "verse_nr": "3",
                    "verse": "Jie froage, en kjriehe doch nich wiel jie met en fekjeadet Hoat froage, daut jie daut fa jun eajne Plezhea kjenne februcke."
                },
                "4": {
                    "verse_nr": "4",
                    "verse": "Jie Eehebraeakja! weet jie nich daut Frintschofft met de Welt Fientschofft jaeajen Gott es? Doaromm, waea sikj faea nemt met de Welt en Frint to senne, es doaderch Gott sien Fient jeworde."
                },
                "5": {
                    "verse_nr": "5",
                    "verse": "Oda meen jie daut de Schreft emmsonst sajcht: &#34;Dee Jeist dee enn onns wont, es bejearich bott Aufgonst&#34;?"
                },
                "6": {
                    "verse_nr": "6",
                    "verse": "Oba hee jeft de jratre Jnod. Doaromm sajcht hee: &#34;Gott stalt sikj jaeajen dee Stollte jaeajeaun, oba dee Deemuetje jeft hee Jnod&#34;."
                },
                "7": {
                    "verse_nr": "7",
                    "verse": "Doaromm siet Gott unjadon; oba stalt junt jaeajen daem Diewel, dan woat hee fonn junt wajch rane."
                },
                "8": {
                    "verse_nr": "8",
                    "verse": "Nodat junt no Gott, dan woat hee sikj no junt nodre. Reinicht june Henj, jie sinda, en moakt june Hoate ajcht, jie met en dubbelda Senn."
                },
                "9": {
                    "verse_nr": "9",
                    "verse": "Naemt Noot aun, en hielt en doot truare; doot truare ennestaed lache, en lot june Freid Felaeajenheit woare."
                },
                "10": {
                    "verse_nr": "10",
                    "verse": "Deemueticht junt fer daem Herr, dan woat hee junt nehecht haewe."
                },
                "11": {
                    "verse_nr": "11",
                    "verse": "Breeda, doot nich eena jaeajen daem aundra raede. Wan waea jaeajen sien Brooda raet, oda sien Broode rechte deit, raet jaeajen daut Jesats, en deit daut Jesats rechte. Oba wan du daut Jesats rechte deist, dan helst du daut Jesats nich, oba best en Rechta ennestaed."
                },
                "12": {
                    "verse_nr": "12",
                    "verse": "Doa es een Jesatsjaewa, dee rade kaun, uk fenichte kaun. Waea best du, daut du dien Noba rechst?"
                },
                "13": {
                    "verse_nr": "13",
                    "verse": "Horcht, jie dee jie saje: &#34;Fonndoag oda Morje woa wie enn dise Staut enenn gone, en woare doa en Yoa Jeschaft driewe, en woare Jewenst kjriehe&#34;;"
                },
                "14": {
                    "verse_nr": "14",
                    "verse": "wan jie goanich weete waut jun Laewe morje brinje woat. Dan jie sent soo aus en Donst, daut fa en stoot doa es, en dan feschwinkjt."
                },
                "15": {
                    "verse_nr": "15",
                    "verse": "Enne Staed daut sull jie saje: &#34;Wan de Herr wel, dan woa wie laewe en dit oda jant doone."
                },
                "16": {
                    "verse_nr": "16",
                    "verse": "Oba nu puch jie junt enn jun Prole; aul soon puche es Bees."
                },
                "17": {
                    "verse_nr": "17",
                    "verse": "Doaromm, waea weet goodet to doone, en deit daut oba nich, fa daem es daut ne Sind."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Horcht, jie rikje Mana: hielt aewalud en jaumareat aewa dee Schwearijchkjeit dee aewa junt kjemt!"
                },
                "2": {
                    "verse_nr": "2",
                    "verse": "Jun Rikjdom es fefult, en june Kjleeda sent fonn Motte fefraete."
                },
                "3": {
                    "verse_nr": "3",
                    "verse": "Jun Gollt en selwa es ferosstat, en daut Jeft doafonn woat en Zeichnes jaeajen junt senne, en woat jun Fleesch oppfraete soo aus Fia. Jie ha Schats toop jelajcht enne latste Doag."
                },
                "4": {
                    "verse_nr": "4",
                    "verse": "Kjikjt! daut Loon fa june Oabeida dee june Flecke je-eifst ha, daut jie trig jehoole ha, schrijcht, en daut jeschrecht fonn daen dee je-eifst ha es enn daem Herr Tseebaot siene Uare enenn jekome."
                },
                "5": {
                    "verse_nr": "5",
                    "verse": "Jie ha oppe Ead ippijch en huachhaea jelaeft; jie ha june Hoate jemast so aus tom Schlachtsdach."
                },
                "6": {
                    "verse_nr": "6",
                    "verse": "Jie ha dee Jerachte fe-uadeelt en doot jemoakt, en dee stunnde junt nich jaeajenaun."
                },
                "7": {
                    "verse_nr": "7",
                    "verse": "Breeda, blieft jedultijch, bott de Herr kejmt; Kjikjt! dee Foarma luat jeduldijch no daut scheene Frucht fonne Ead, en luat jeduldijch bott he tiedje en lota Raeajen kjrijcht."
                },
                "8": {
                    "verse_nr": "8",
                    "verse": "Blieft jie uk jedultijch, bestaedijcht june Hoate, dan daem Herr siene Jaeajenwoat es dicht bie jekome."
                },
                "9": {
                    "verse_nr": "9",
                    "verse": "Doot nich murre, Breeda, eena jajen daem aundra, daut jie nich jerecht woare. Kjikj! Dee Rechta steit aul fere Daea."
                },
                "10": {
                    "verse_nr": "10",
                    "verse": "Breeda, naemt dee Profeete aus en Faeabilt fa Liede en Jedult, dee enn daem Herr sien Nome jeraet ha."
                },
                "11": {
                    "verse_nr": "11",
                    "verse": "Kjikjt! wie raeakjne daen jesaeajent dee utjehoole ha. Jie ha fonn daem Hiopp jeheat, en ha sien Enj jeseene, daut de Herr seeha Metliedent en erboarment es."
                },
                "12": {
                    "verse_nr": "12",
                    "verse": "Oba aewa aules, miene Breeda, doot nich schweare, nich biem Himel, uk nich bie de Ead, uk nich bie irjent en aundra Eit, oba lot jun Yo, Yo senne, en jun Nae, Nae; daut jie nich unja Jerecht faule."
                },
                "13": {
                    "verse_nr": "13",
                    "verse": "Deit irjent waea mank junt liede? Lot am baede. Es irjent waea fro? Lot am Dankleeda sinje."
                },
                "14": {
                    "verse_nr": "14",
                    "verse": "Es irjend waea krank? Lot am dee Elteste fonne Jemeent kome lote, en aewa am baede, en am met Eelj ennsaulwe enn daem Herr sien Nome."
                },
                "15": {
                    "verse_nr": "15",
                    "verse": "Enn daut Jebaed em Gloowe woat daem Kranka heele, en dee Herr woat am opprechte, en wan hee jesindijcht haft, woat am daut fejaeft woare."
                },
                "16": {
                    "verse_nr": "16",
                    "verse": "Bekjant june Sind eena tom aundra, en baet eena fa daem aundra daut jie jeheelt woare. Daem Jerachta sien Jebaed, wan daut feschlachsom es jeworde, es seeha kjraftich."
                },
                "17": {
                    "verse_nr": "17",
                    "verse": "Elia wea en Maun met jefiele jrod soo aus wie, en hee baed earenstlich dautet nich raeajne sull, en daut raeajend nich fa dree Yoa en sas Moonat."
                },
                "18": {
                    "verse_nr": "18",
                    "verse": "En hee baed wada, en de Himel jeef raeajen, en dee Ead brocht wada aeare Frucht."
                },
                "19": {
                    "verse_nr": "19",
                    "verse": "Miene Breeda, wan irjent waea mank junt fonne Woarheit wajch ert, en waea am dan trigbrinjt;"
                },
                "20": {
                    "verse_nr": "20",
                    "verse": "dan saul dee weete, daut waea daem Sinda fonn sien Erwajch trig brinjt, deit ne Seel fom Doot rade, en woat fael Sind toodakje."
                }
            }
        }
    }
}