{
    "version": "REIMER",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul en Timotaeaus, Jesus Christus siene Schklowe, aun aule Heilje enn Christus Jesus enn Filipe, uk aun aule Elteste en Diakone;"
                },
                "2": {
                    "verse_nr": "2",
                    "verse": "Mucht Gott onns Foda, en Jesus Christus onns Herr, junt Jnod en Fraed schenkje."
                },
                "3": {
                    "verse_nr": "3",
                    "verse": "Ekj dank mien Gott emma wan ekj aun junt denkj;"
                },
                "4": {
                    "verse_nr": "4",
                    "verse": "emma enn aul miene Jebaed fa junt, baed ekj fa junt aule met Freid,"
                },
                "5": {
                    "verse_nr": "5",
                    "verse": "wiel jie fomm easchta Dach aun met hollpe aum Evanjeelium to oabeide."
                },
                "6": {
                    "verse_nr": "6",
                    "verse": "Ekj sie mie doarenn secha daut dee, dee ne goode Oabeit enn junt aunjefankt haft, woat daut foadich moake bott aun Jesus Christus sien Dach."
                },
                "7": {
                    "verse_nr": "7",
                    "verse": "Daut es gauns rajcht fonn mie soo fonn junt to denkje, wiel ekj ju enn mien Hoat hab, sentamol jie aundeel ha jehaut aun miene Jnod, eendoont auf ekj enn Kjaede sie, en striede doo daut Evanjeelium to bestaedje."
                },
                "8": {
                    "verse_nr": "8",
                    "verse": "Dan Gott es mien Zeij daut ekj en deepet Felange no junt ha, en Felange so aus Jesus Christus selfst."
                },
                "9": {
                    "verse_nr": "9",
                    "verse": "Mien Jebaed es daut june Leew emma mucht toonaeme aun Erkjanntnes en Ennsecht,"
                },
                "10": {
                    "verse_nr": "10",
                    "verse": "daut jie daut bewiese kjenne waut daut aulebaste es, daut jie muchte aun Jesus Christus sien Dach rein en Onnschuldich senne,"
                },
                "11": {
                    "verse_nr": "11",
                    "verse": "jefellt met de Frucht de Jerajchtichkjeit derch Jesus Christus to Gott siene Ea en Harlichkjeit."
                },
                "12": {
                    "verse_nr": "12",
                    "verse": "Breeda, dit sel jie weete daut waut mie paseat es, haft metjeholpe daut Evanjeelium to febreede,"
                },
                "13": {
                    "verse_nr": "13",
                    "verse": "so daut em Paulaust uk enn aule aundre Staede sent miene Kjaede omm Jesus sien haulwe bekaunt jeworde."
                },
                "14": {
                    "verse_nr": "14",
                    "verse": "En wiel ekj jekjaet sie, habe en deel fonn miene Breeda meeha Moot jekjraeaje Gott sien Wuat noch driesta en forchtloose to praedje."
                },
                "15": {
                    "verse_nr": "15",
                    "verse": "Daut es so daut eenje Christus ut Aufgonst en Strietsucht praedje; aundre oba ut goode Meeninj;"
                },
                "16": {
                    "verse_nr": "16",
                    "verse": "en dee daut ut Leew doone, weete daut ekj hia sie fa daut Evanjeelium enntostone."
                },
                "17": {
                    "verse_nr": "17",
                    "verse": "Jane dee Christus meeha ut Aufgonst aus ut reine Drief praedje, meene see kjenne daut fa mie enn miene Kjaede noch misrobelje moake."
                },
                "18": {
                    "verse_nr": "18",
                    "verse": "Oba waut es doaraun? Auf daut nu ut Aufgonst oda enn Woarheit kjemt, Christus woat opp aule Waeaj jepraedicht, en doato frei ekj mie, en woa froo bliewe,"
                },
                "19": {
                    "verse_nr": "19",
                    "verse": "wiel ekj weet daut derch june Jebaed en Christus sien Jeist, mie daut woat to miene Radunk fehalpe."
                },
                "20": {
                    "verse_nr": "20",
                    "verse": "Ekj hop en raeakjen opp earnst doamet, daut ekj opp kjeen wajch woa to schaunde woare, oba daut gauns met Driest woat Christus nu, soo aus emma je-eat woare derch mien Lief, eendoont auf derch laewe oda Doot."
                },
                "21": {
                    "verse_nr": "21",
                    "verse": "Dan Christus es mien Laewe, en stoawe es mien Jewenst."
                },
                "22": {
                    "verse_nr": "22",
                    "verse": "Oba wan ekj hia noch aum laewe bliew, dit es dan fa miene Oabeit mea Frucht; en doaromm weet ekj nich waut to waele."
                },
                "23": {
                    "verse_nr": "23",
                    "verse": "Mie trakjt daut no beid Siede; ekj hab Losst fonn hia wajch en met Christus to senne, daut wiet baeta es;"
                },
                "24": {
                    "verse_nr": "24",
                    "verse": "oba omm junet haulwe eset needja daut ekj noch aum laewe bliew."
                },
                "25": {
                    "verse_nr": "25",
                    "verse": "En wiel ekj mie secha sie doarenn, weet ekj daut ekj bie junt bliewe woa met to halpe june Freid aum Gloowe to femeare,"
                },
                "26": {
                    "verse_nr": "26",
                    "verse": "soo daut june Pracht enn Jesus Christus sikj femeare kaun doaderch daut ekj wade no junt kome woa."
                },
                "27": {
                    "verse_nr": "27",
                    "verse": "Seet bloos doano, daut jun waundel met Christus sien Evanjeelium stemt, so daut, auf ekj kom en junt see, oda wajch bliew, ekj fonn ju heare kaun daut jie toop stone enn een Jeist, daut jie jlikjesonne sent, toop to kjamfe em Gloowe aum Evanjeelium."
                },
                "28": {
                    "verse_nr": "28",
                    "verse": "En lot ju opp kjeen wajch fonn daen engste dee jaeajen junt sent, dan fa an bediet daut Fedaumnes, fa ju oba Seelichkjeit, en daut uk fonn Gott."
                },
                "29": {
                    "verse_nr": "29",
                    "verse": "Dan junt es daut jejaeft omm Christus sien haulwe, nich bloos aun am to jleewe, oba uk fa am to liede;"
                },
                "30": {
                    "verse_nr": "30",
                    "verse": "dan jie ha daen selwje Kaumf daen jie enn mie sage, en heare daut ekj nu uk hab."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Doaromm, wann doa irjent waut fa Troost es enn Christus, irjent waut fa Jemeenschofft emm Jeist, irjent en Jaumahoat, irjent waut fa Metliet;"
                },
                "2": {
                    "verse_nr": "2",
                    "verse": "dan moakt miene Freid foll daut jie ju eenich sent, junt aula jlikje goot sent, aewareen denke, en aula toop een Ziel habe."
                },
                "3": {
                    "verse_nr": "3",
                    "verse": "Doot nusscht ut stollte ennbilness, oda ut Tsank, leewa enn Deemut acht eena daem aundra hecha aus sikj selfst."
                },
                "4": {
                    "verse_nr": "4",
                    "verse": "Seet nich bloos ut no daut waut junt selfst intreseat, oba uk daut waut daem Naeakjsten intreseat."
                },
                "5": {
                    "verse_nr": "5",
                    "verse": "Doot soo denke aus Jesus Christus docht;"
                },
                "6": {
                    "verse_nr": "6",
                    "verse": "dee fonn Natua ut Gott wea, oba Gott jlikj senne nich met Jewault musst faust jehoole woare;"
                },
                "7": {
                    "verse_nr": "7",
                    "verse": "leewa muak sikj selfst ohne Ea, neem Kjnachts Natua aun, en wort jebuare en aunjeseene so aus en jeweenlija Mensch,"
                },
                "8": {
                    "verse_nr": "8",
                    "verse": "en deemieticht sikj selfst, en wort jehuarsaum bott aum Doot, sogoa daen Doot aum Kjriets."
                },
                "9": {
                    "verse_nr": "9",
                    "verse": "Doaromm haft Gott am tom aulahechste jestalt, en haft am en Nome jejaeft, dee aewa aule aundre Nomes steit;"
                },
                "10": {
                    "verse_nr": "10",
                    "verse": "so daut enn Jesus sien Nome aule Kjneehe sikj beaje sele, emm Himel, oppe Ead, en unjare Ead;"
                },
                "11": {
                    "verse_nr": "11",
                    "verse": "en daut jieda Tung bekjanne saul daut Jesus Christus de Herr es, to Gott daem Foda siene Ea."
                },
                "12": {
                    "verse_nr": "12",
                    "verse": "Doaromm, miene leefste, soo aus jie emma sent jehuarsaum jewast, nich bloos aus ekj bie junt wea, oba sogoa nu leewa daut ekj fonn junt wajch sie, oabeit june Seelichkjeit ut met Forcht en Tsetre."
                },
                "13": {
                    "verse_nr": "13",
                    "verse": "Wiel Gott es dee, dee enn ju oabeit beides daut Felange to ha, en uk sien Wele to doone soo aus am daut jefelt."
                },
                "14": {
                    "verse_nr": "14",
                    "verse": "Doot aules oone brummsch oda wadaspanstich to senne,"
                },
                "15": {
                    "verse_nr": "15",
                    "verse": "soo daut jie rein en onnschuldich kjenne aus Gott siene Kjinja laewe, aun daen nusscht utosate es, unja en krommet en fedreidet Follkj enn dise Welt wua jie aus kloare Lichte schiene."
                },
                "16": {
                    "verse_nr": "16",
                    "verse": "Hoolt daut Wuat huach daut Laewe brinjt, daut ekj mie aun Christus sien Dach doatoo freihe kaun daut ekj mie nich fejaefs aunjestrenjt ha, uk nich emsonst jeoabeit hab."
                },
                "17": {
                    "verse_nr": "17",
                    "verse": "Oba wann ekj uk noch aus en Opfa aewa jun Deenst en jun Gloowe utjegote sie, frei ekj mie, en doo mie uk met junt aule freihe."
                },
                "18": {
                    "verse_nr": "18",
                    "verse": "Soo sull jie uk froo sene en junt met mie toop freihe."
                },
                "19": {
                    "verse_nr": "19",
                    "verse": "Ek felot mie uk doaropp emm Herr Jesus daut ekj boolt Timotaeus no junt woa schekje kjenne, daut ekj uk gooda Troost kaun ha wan ekj weet woo daut met junt steit."
                },
                "20": {
                    "verse_nr": "20",
                    "verse": "Ekj ha sest kjeenem dee soo doaromm besorcht es, dee fonn hoate fa junt sorcht."
                },
                "21": {
                    "verse_nr": "21",
                    "verse": "An es daut aula omm sikj selfst to doone, en nich omm Jesus Christus siene Sach."
                },
                "22": {
                    "verse_nr": "22",
                    "verse": "Oba jie weete Timotaeus sien Karakta, daut, soo aus en Saen met sien Foda haft hee met mie toop jedeent em Evanjeelium."
                },
                "23": {
                    "verse_nr": "23",
                    "verse": "Doaromm raeakjen ekj am boolt hantoschekje, so schwind aus ekj weet woo daut met mie gone woat."
                },
                "24": {
                    "verse_nr": "24",
                    "verse": "En ekj ha daut Fetruehe em Herr daut ekj selfst uk em korte woa hankome."
                },
                "25": {
                    "verse_nr": "25",
                    "verse": "Oba ekj docht daut wea needich daut ekj Epafrodietus, mien Brooda, mien Metoabeida, en mein Metkjamfa, en fa junt en Apostel, en Deena daem jie no mie jeschekjt haude fa mie to sorje, nu trig no junt schekjt;"
                },
                "26": {
                    "verse_nr": "26",
                    "verse": "Dan hee haud en Felange no ju, en wea besorcht, wiel jie jeheat haude daut hee krank wea."
                },
                "27": {
                    "verse_nr": "27",
                    "verse": "En hee wea bestemt doodeskrank, oba Gott erboarmd sikj aewa am; en nich bloos aewa am, oba uk aewa mie, daut ekj nich een Trua oppem aundra haud."
                },
                "28": {
                    "verse_nr": "28",
                    "verse": "Doawaeajen wea mie daut soo fael meeha doaromm to doone am hantoschekje, daut wan jie am wada sage, jie junt freihe kunne, en ekj omm weinja to sorje haud."
                },
                "29": {
                    "verse_nr": "29",
                    "verse": "Naemt am aun em Herr met groote Freid, en eat soon Maun aus hee es,"
                },
                "30": {
                    "verse_nr": "30",
                    "verse": "wiel hee sad sien Laewe oppem Spel, en kjeem dicht aum Doot omm Christus siene Oabeit haulwe, omm fa mie daut to doone daut jie nich kunne."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Fa daut aewrije, Breeda, freit junt em Herr. Junt dit emma wada to schriewe felt mie nich schwoa, en fa ju eset fael sechra."
                },
                "2": {
                    "verse_nr": "2",
                    "verse": "Seet junt faea fa dee Hunj, fa dee beese Oabeida, fa daen dee ju aum Fleesch feschniede wele."
                },
                "3": {
                    "verse_nr": "3",
                    "verse": "Dan wie sent dee Beschniedunk dee Gott em Jeist aunbaede, en sent froo em Herr, en felote onns nich oppet Fleesch."
                },
                "4": {
                    "verse_nr": "4",
                    "verse": "Ekj kunn je mie uk oppet Fleesch felote. Wann irjent sestwaea meent daut hee sikj oppet Fleesch felote kunn, ekj wudd meeha Uasoak habe:"
                },
                "5": {
                    "verse_nr": "5",
                    "verse": "Ekj wort aum achte Dach beschnaede, utem Jeschlacht Iesrael, ut daut Benjamien Staum, enn Hebraea fonn Hebraea, waut daut Jesats aunbelangt en Farisaea,"
                },
                "6": {
                    "verse_nr": "6",
                    "verse": "iewrich jenuach dee Jemeent to fefolje, en waut dee Jerachtichkjeit em Jesats aunbelangt, onnschuldich."
                },
                "7": {
                    "verse_nr": "7",
                    "verse": "Oba wautemma mie donn to Jewenst wea, raeakjen ekj nu omm Christus sien haulwe aus Feluss."
                },
                "8": {
                    "verse_nr": "8",
                    "verse": "Meeha aus daut: ekj see aules aun aus Feluss jaeajen dee fael fetraflije Jenuss mien Herr Jesus Christus to kjanne; omm daen sien haulwe ekj daut aules feloare ha, en see daut aula aun aus Schunnt, daut ekj Christus jewenn,"
                },
                "9": {
                    "verse_nr": "9",
                    "verse": "en enn am mucht jefunje senne, nich met miene eajne Jerachtichkjeit dee derch daut Jesats kjemt, oba eene dee derch daen Gloowe aun Christus kjemt, ne Jerachtichkjeit fonn Gott dee derch daen Gloowe kjemt;"
                },
                "10": {
                    "verse_nr": "10",
                    "verse": "daut ekj am mucht kjanne leare, uk dee Krauft enn sien oppstone fom Doot; uk dee Jemeenschofft en sien Liede, omm sien Doot aenlich to woare;"
                },
                "11": {
                    "verse_nr": "11",
                    "verse": "daut ekj opp irjend en Wajch uk kunn kome bottem oppstone fom Doot;"
                },
                "12": {
                    "verse_nr": "12",
                    "verse": "Nich daut ekj daut aul aules ha, oda daut ekj follkome sie; oba ekj doo aules waut ekj kaun daut tohoole to kjriehe wuato Jesus Christus mie aul tohoole haft."
                },
                "13": {
                    "verse_nr": "13",
                    "verse": "Breeda, ekj raeakjen nich doamet daut ekj aul aules tohoole ha, oba eenalei doo ekj: ekj fejaet daut waut hinja mie licht, en strenj mie aun daut to kjriehe waut feropp es,"
                },
                "14": {
                    "verse_nr": "14",
                    "verse": "en sat doaropp loos aum Ziel to kome omm dee Belooninj to jewenne, wuato Gott onns enn Jesus Christus himelaun beroope haft."
                },
                "15": {
                    "verse_nr": "15",
                    "verse": "En aula, dee aul follkome sent, sulle soo jesonne senne. En wan jie enn irjent waut aundasch denke, woat Gott ju uk doarenn trachthalpe."
                },
                "16": {
                    "verse_nr": "16",
                    "verse": "Emmahan, waut wie nu aul ha, soo well wie uk waundle en onns eenich senne."
                },
                "17": {
                    "verse_nr": "17",
                    "verse": "Breeda, schlut ju met daen toop, dee mie enn aea Waundel tom Faeabilt naeme."
                },
                "18": {
                    "verse_nr": "18",
                    "verse": "Wiel soo aus ekj ju aul foaken jesajcht ha, en nu wada met Trone saj: faele waundle soo aus dee, dee Fiend sent jaeajen Christus sien Kjriets."
                },
                "19": {
                    "verse_nr": "19",
                    "verse": "Oba daen aea Enj es Fedaumnes, aea Buk es aea Gott, doone sikj stollt met daut wuamet see sikj schaeme sulle, en denke bloos aun daut waut to dise Welt jeheat."
                },
                "20": {
                    "verse_nr": "20",
                    "verse": "Onns Birjaracht oba es em Himel, en wie luare aul seeha doano, daut onns Heilant Jesus Christus, dee Herr, fonn doa kome woat."
                },
                "21": {
                    "verse_nr": "21",
                    "verse": "En hee woat derch siene Krauft, derch dee hee sikj aules kaun unjadon moake, onns schwacka, oama Lief endre, so daut dee so harlich woat senne aus sien Lief."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Doaromm, miene Breeda daen ekj leef ha, en jearen seene mucht, dee jie miene Freid en miene Kroon sent, stoht faust emm Herr, miene leefste Frind."
                },
                "2": {
                    "verse_nr": "2",
                    "verse": "Drinjent pracha ekj Sintiche en Efodia daut jie enn Eenichkjeit sent emm Herr."
                },
                "3": {
                    "verse_nr": "3",
                    "verse": "En ekj baed die, mien trueha Kommarod, halp dee Fruehes dee mie emm Deenst aum Evanjeelium biestunde, uk Klement en dee aundre Metoabeida, daen aeare Nomes emm Laewesbuak jeschraewe sent."
                },
                "4": {
                    "verse_nr": "4",
                    "verse": "Freit ju emma emm Herr, en ekj saj ju wada, Freit junt!"
                },
                "5": {
                    "verse_nr": "5",
                    "verse": "Lot aulamaun seene woo leeftolich jie sent! De Herr kjemt boolt!"
                },
                "6": {
                    "verse_nr": "6",
                    "verse": "Doot nich sorje, leewa komt met aules emm Jebaed en aunhoole met Dank fer Gott, en lot am weete waut junt faelt!"
                },
                "7": {
                    "verse_nr": "7",
                    "verse": "En Gott siene Fraed, dee wiet aewa aules jeit daut Mensche festone kjenne, woat june Hoate en Jedanke enn Jesus Christus bewoare!"
                },
                "8": {
                    "verse_nr": "8",
                    "verse": "To goode latst, Breeda: Wautemma woa es, wuatemma bediedensweat es, wautemma rajcht es, wautemma rein es, wautemma leeftolich es, waut goode Eajenschoffte haft, en lowensweat es, doa denkt aun!"
                },
                "9": {
                    "verse_nr": "9",
                    "verse": "Eeft junt doarenn waut jie fonn mie jeleat en jekraeaje en jeheat en jeseene ha; dan woat dee Fraedensgott met ju senne."
                },
                "10": {
                    "verse_nr": "10",
                    "verse": "Ekj freid mie seeha emm Herr, daut jie entlich bott doa jekome sent wada fa mie to sorje; ekj weet goot daut junt daut eara omm mie to doone wea, jie haude bloos nich dee Jelaeajenheit daut to bewiese."
                },
                "11": {
                    "verse_nr": "11",
                    "verse": "Ekj raed nich ut daem Senn daut mie daut aun waut faelt; dan ekj ha jeleat unja aule Ommstend tofraed to senne."
                },
                "12": {
                    "verse_nr": "12",
                    "verse": "Ekj weet waut daut meent nich jenuach to habe, en ekj weet uk waut daut meent riew to habe. Ekj ha daut jeleat enn aule Loag tofraed to senne: auf saut oda hunjrich, auf rikjlich oda knaup to habe."
                },
                "13": {
                    "verse_nr": "13",
                    "verse": "Ekj kaun aules doone enn Christus dee mie kjraftich moakt."
                },
                "14": {
                    "verse_nr": "14",
                    "verse": "Emmahan, jie ha goot jedone daut jie mie enn mien Aelend biestunde."
                },
                "15": {
                    "verse_nr": "15",
                    "verse": "En jie Filipe weete selfst, daut sikj kjeene Jemeent, buta jie, aum Jaewe en Naeme bedeeljde aus ekj Matsedoonea feleet en aunfunk daut Evanjeelium to praedje."
                },
                "16": {
                    "verse_nr": "16",
                    "verse": "Dan sogoa aus ekj enn Tesaloonich wea schekjt jie eascht eemol, en donn noch eemol mie met to halpe."
                },
                "17": {
                    "verse_nr": "17",
                    "verse": "Nich daut ekj daut Jeschenkj seakj; ekj seakj dee Frucht derch woont jun Loon toonemt."
                },
                "18": {
                    "verse_nr": "18",
                    "verse": "Oba ekj ha aules, en daut rikjlich. Ekj sie goot fesorcht derch daut waut jie mie derch Epafrodietus schekjte: en scheenrikjendet, aunjenaemet Opfa daut Gott jefelt."
                },
                "19": {
                    "verse_nr": "19",
                    "verse": "Oba mien Gott woat ju aules schenke daut junt faelt no sien Rikjdom enn siene Harlichkjeit derch Jesus Christus."
                },
                "20": {
                    "verse_nr": "20",
                    "verse": "Nu oba saul onns Gott en Foda oppemma en emma je-eat woare. Amen."
                },
                "21": {
                    "verse_nr": "21",
                    "verse": "Jreest aule Heilje enn Christus Jesus. Dee Breeda, dee hia bie mie sent lote junt jreese."
                },
                "22": {
                    "verse_nr": "22",
                    "verse": "Aule Heilje schekje aea Gruss, aum measchte dee fomm Kjeisahus."
                },
                "23": {
                    "verse_nr": "23",
                    "verse": "Mucht Jesus Christus siene Jnod met jun Jeist senne!"
                }
            }
        }
    }
}