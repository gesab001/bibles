{
    "version": "REIMER",
    "book_name": "Revelation",
    "book_nr": "66",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Dee Oppenboarunk Jesus Christus, dee Gott am jeef, siene Sklowe to wiese waut em Korte paseare mott, en hee beteakjend daut to sien Sklow Jehaun derch en Enjel."
                },
                "2": {
                    "verse_nr": "2",
                    "verse": "En hee jeef Berecht fonn Gott sien Wuat, en daut Zeichness fonn Jesus Christus, en aules waut hee sach."
                },
                "3": {
                    "verse_nr": "3",
                    "verse": "Jesaeajent es dee, dee last, en dee dise Wead fonn dee Oppenboarunk heat, en dee Dinje helt dee hia benne jeschraewe sent, dan dee Tiet is dicht bie."
                },
                "4": {
                    "verse_nr": "4",
                    "verse": "Jehaun, aun dee saewen Jemeente enn Asean: Jnod en Fraed aun junt fonn daem dee doa es, en dee doa wea, en dee kome woat, en fonn dee saewen Jeista dee fer sien Troon sent,"
                },
                "5": {
                    "verse_nr": "5",
                    "verse": "en fonn Jesus Christus dee truehe Zeij, dee easchtjebuerne fonne Doodes, en dee Harscha aewa dee Welt Kjeenije; dee onns haft leef jehaut en haft onns fonn onnse sinde loos jemoakt derch sien Bloot,"
                },
                "6": {
                    "verse_nr": "6",
                    "verse": "en haft onns en Kjeenijchrikj jemoakt, Priesta fa onns Gott en sien Foda. Am jeheat aule Harlichkjeit en Macht enn aule Eewichkjet, Amen."
                },
                "7": {
                    "verse_nr": "7",
                    "verse": "Kjikjt! Hee kjemt met de Wolkje, en aule Uage woare am seene, uk dee, dee am enne Sied stuake, en aule Jeschlajchte oppe Ead woare aewa am weegaulijch kloage. Jo, amen."
                },
                "8": {
                    "verse_nr": "8",
                    "verse": "Ekj sie daut A en daut O, sajcht de Herr Gott, dee doa es, en dee doa wea, en dee doa kome woat, dee Aulmajchtja!"
                },
                "9": {
                    "verse_nr": "9",
                    "verse": "Ekj, Jehaun, jun Brooda en Metjliet enn Liede, en enn daut Rikj, en enn Jedult enn Jesus, wea opp dee Insel dee Patmos heet waeajen Gott sien Wuat en daut Zeichnes fonn Jesus."
                },
                "10": {
                    "verse_nr": "10",
                    "verse": "Ekj wea em Jeist aun daen Gottesdach, en head hinje mie ne groote, lude Stem soo aus ne Trommpeet"
                },
                "11": {
                    "verse_nr": "11",
                    "verse": "dee saed: &#34;Waut du sitst, schriew enn en Buak en schekj daut no dee saewen Jemeente: no Efeesus, no Smirna. no Pergamus, no Tiatiera, no Sardis, no Filadelfia, en no Laoditsaea.&#34;"
                },
                "12": {
                    "verse_nr": "12",
                    "verse": "Ekj dreid mie omm dee Stem to seene dee met mie raed. Aus ekj mie omm jedreit haud, sach ekj saewen goldne Laumpahoola;"
                },
                "13": {
                    "verse_nr": "13",
                    "verse": "en medd mank dee Laumpahoola stunnt eene soo aus en Menschesaen, dee jekjleet wea botte Feet, en en goldne Gort rom de Brosst haud."
                },
                "14": {
                    "verse_nr": "14",
                    "verse": "Sien Kopp en siene Hoa weare Wit aus Woll, soo wit aus Schnee, en siene Uage weare soo aus ne Fiaflaum."
                },
                "15": {
                    "verse_nr": "15",
                    "verse": "Siene Feet weare soo aus jewikjstet Mesinj, soo aus wan daut enn en Fiaowe jeschmollte wea, en siene Stem soo aus en grootet, ruzhendet Wota."
                },
                "16": {
                    "verse_nr": "16",
                    "verse": "Enn siene Haunt haud hee saewen Stearens, en ut sien Mul kjeem en schoapet, dobbleschniedendet Schweat, en sien Jesecht wea soo aus wan dee Sonn enn follmacht schient."
                },
                "17": {
                    "verse_nr": "17",
                    "verse": "Aus ekj am sach, foll ekj am fere Feet soo aus Doot; en hee laed siene rajchte Haunt opp mie, en saed: &#34;Fercht die nich: Ekj sie dee Easchta en dee Latsta."
                },
                "18": {
                    "verse_nr": "18",
                    "verse": "Ekj sie dee Laewndja; ekj wea doot, en Kjikj! ekj laew enn aule Eewichkjeit, en ekj ha dee Schlaetel fa daen Doot uk daut Dooderikj."
                },
                "19": {
                    "verse_nr": "19",
                    "verse": "Doaromm schriew waut du jeseene hast, en daut waut nu es, en daut waut no dit bestemt es to kome."
                },
                "20": {
                    "verse_nr": "20",
                    "verse": "Daut Jeheemnes fonn dee saewen Stearens dee du sachst dee enn miene rajchte haunt weare, en dee saewen goldne Laumpahoola es dit: dee saewen Stearens sent dee saewen Jemeente aeare Enjel, en dee saewen Laumpahoola sent dee saewen Jemeente."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Aun daem Enjel fonn dee Jemeent enn Efeesus, schriew: Dit sajcht dee, dee de saewen Stearns enn siene rajchte Haunt helt, dee mank dee saewen goldene Laumpahoole romjeit:"
                },
                "2": {
                    "verse_nr": "2",
                    "verse": "&#34;Ekj weet diene Woakje, en diene Oabeit, en diene Jedult, en daut du dee beese Mensche nich fedroage kaunst, en daut du daen utjeprooft hast dee sikj Apostel nande, oba nich sent, en hast utjefunge daut see Laeajna sent;"
                },
                "3": {
                    "verse_nr": "3",
                    "verse": "en hast Jedult jehaut, en hast utjehoole waeajen mien Nome, en best nich Meed jeworde."
                },
                "4": {
                    "verse_nr": "4",
                    "verse": "Oba ekj ha dit jaeajen die, daut du diene easchte Leew felote hast."
                },
                "5": {
                    "verse_nr": "5",
                    "verse": "Doaromm denkj doaraun fonn wua du jefolle best, en doo Buesse, en doo dee Woakje dee du em Aunfank deetst; en wan nich, dan woa ekj kome en dien Laumpahoola fonn siene Staed wajch naeme, wan du nich Buesse deist."
                },
                "6": {
                    "verse_nr": "6",
                    "verse": "Oba dit hast du, daut du dee Nikolaiten aeare Woakje hause deist, dee ekj uk haus."
                },
                "7": {
                    "verse_nr": "7",
                    "verse": "Waea en Ua haft tom heare, lot am heare waut dee Jeist to dee Jemeente sajcht. Waea uthelt en jewent woa ekj to aete jaewe fonn daem Laewesboom, dee medd enn Gott sien Paradies steit."
                },
                "8": {
                    "verse_nr": "8",
                    "verse": "Aun daem Enjel fonn dee Jemeent enn Smierna, schriew: Dit sajcht dee Easchta en dee Latsta, dee doot wea, en nu wada laeft:"
                },
                "9": {
                    "verse_nr": "9",
                    "verse": "Ekj weet woo du liede deist, en woo Oam du best, [oba du best Rikj] - en daut Lastre fonn daen, dee sikj selfst Jude nane, en daut nich sent, oba sent daem Soton siene Sienagoog."
                },
                "10": {
                    "verse_nr": "10",
                    "verse": "Engst die nich aewa daut waut du em korte liede woascht. Kjikj! De Diewel woat boolt walkje fonn junt emm Jefenknes stoppe omm junt oppe Proow to stale, en jie woare tean Doag liede. Blieft Tru bottem Doot, en ekj woa junt ne Laeweskroon jaewe."
                },
                "11": {
                    "verse_nr": "11",
                    "verse": "Waea en Ua haft, lot am heare waut dee Jeist to dee Jemeente sajcht. Waea uthelt en jewent woat fonn daem tweede Doot kjeen Schode liede."
                },
                "12": {
                    "verse_nr": "12",
                    "verse": "Aun daem Enjel fonn dee Jemeent enn Pergamus, schriew: Dit sajcht dee, dee daut schoapet, dobbelt schniedendet Schweat haft:"
                },
                "13": {
                    "verse_nr": "13",
                    "verse": "Ekj weet wua du wonst; wua daem Soton sien Troon es; en du heslt mien Nome faust, en hast dien Gloowe nich aufjesajcht, sogoa enn dee Doag aus Antipas, mien Truehe Zeij, mank junt doot jemoakt wort, wua dee Soton wont."
                },
                "14": {
                    "verse_nr": "14",
                    "verse": "Oba ekj ha en poa Dinje jaeajen die, wiel du doa soone hast dee daem Bieliam siene Lea fausthoole, dee Barak lead fer dee Iesrael Saens en Stollpaklotts faea to schmiete, daut see Jetseopfa aete sulle, en Huararie dreewe."
                },
                "15": {
                    "verse_nr": "15",
                    "verse": "En du hast uk soone doa dee sikj aun dee Nikolaiten aeare Lea hoole."
                },
                "16": {
                    "verse_nr": "16",
                    "verse": "Doaromm doo Buesse. Wan nich, dan woa ekj haustich kome met daut Schweat ut mien Mul, en jaeajen an kjrieje."
                },
                "17": {
                    "verse_nr": "17",
                    "verse": "Waea en Ua haft tom heare, lot am heare waut dee Jeist to dee Jemeente sajcht. Waea uthelt en jewent, woat ekj to aete jaewe fonn festoaknet Mana, en woa am en witta Steen jaewe, en opp daen Steen en Nome jeschraewe daen sest kjeena weete kaun bute dee, dee daen kjriehe woat."
                },
                "18": {
                    "verse_nr": "18",
                    "verse": "Aun daem Enjel fonn dee Jeement enn Tiatiera schriew: Dit sajcht dee Gottesaen, daem siene Uage soo aus ne Fiaflaum sent, en siene Feet soo aus blanket Mesinj: Ekj weet omm diene Woakje, en diene Leew, en dien Gloowe, en dien Deenst, en diene Jedullt, en daut latste meeha auset easchte."
                },
                "19": {
                    "verse_nr": "19",
                    "verse": "verse doesn't exist in this bible version"
                },
                "20": {
                    "verse_nr": "20",
                    "verse": "Oba ekj ha dit jaeajen die, daut du dee Fru Iesebel, dee sikj selfst en Profeet nant, toch latst, en see leat en fefeat miene Sklowe Huararie to driewe, en Jetseopfa to aete."
                },
                "21": {
                    "verse_nr": "21",
                    "verse": "Ekj ha aea Tiet jejaeft Buesse to doone, oba see wel aewa aeare Huararie nich Buesse doone."
                },
                "22": {
                    "verse_nr": "22",
                    "verse": "Kjikjt, ekj woa aea enn en Bad enenn schmiete, en daen dee met aea ha Huararie jedraewe, enn groote Triebsaul enenn, buta wan see Buesse woare doone fonn aeare Woakje."
                },
                "23": {
                    "verse_nr": "23",
                    "verse": "En ekj woa aeare Kjinje metem Doot dootmoake, en dan woare dee Jemeente weete daut ekj dee sie, dee Hoate en Jedanke utforscht, en woa en jieda eenem no siene Woakje beloone."
                },
                "24": {
                    "verse_nr": "24",
                    "verse": "Oba to dee aundre enn Tiatiera, dee dise Lea nich ha aunjenome, en dee sikj nich met daut Deepe fonn daem Soton aufjejaeft ha, soo aus see saje; woa ekj kjeene jratre Laust opplaje."
                },
                "25": {
                    "verse_nr": "25",
                    "verse": "Trotsdaem, hoolt daut faust waut jie ha bott ekj kom."
                },
                "26": {
                    "verse_nr": "26",
                    "verse": "En waeaemma jewent, en miene Woakje bottem Enj helt, woa ekj Follmacht jaewe aewe dee Natsjoone,"
                },
                "27": {
                    "verse_nr": "27",
                    "verse": "en hee woat aewa an harsche met ne Iesastang, soo aus Leemtapp to Bieta jeschloage woare;"
                },
                "28": {
                    "verse_nr": "28",
                    "verse": "soo aus ekj fonn mien Foda jekjraeaje ha, en ekj woa am daen Morjestearn jaewe."
                },
                "29": {
                    "verse_nr": "29",
                    "verse": "Waea en Ua haft tom heare, lot am heare waut dee Jeist dee Jemeente to saje haft.&#34;"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Aun daem Enjel fonn dee Jemeent enn Sardis schriew: Dit sajcht dee, dee Gott siene saewen Jeista, en dee saewen Stearns haft: Ekj weet omm diene Woakje, daut du en Nome hast daut du laefst, oba du best Doot."
                },
                "2": {
                    "verse_nr": "2",
                    "verse": "Pauss opp, en stoakj daut waut noch jeblaewe es, daut bottem stoawe es, dan ekj ha diene Woakje nich follstendich jefunge bie mien Gott."
                },
                "3": {
                    "verse_nr": "3",
                    "verse": "Denkj doaraun, woo du jekjraeaje en jeheat hast, doaromm bewoa die, en doo Buesse. Wan du nich woascht oppause, woa ekj kome soo aus en Deef, en du woascht opp kjeen Wajch weete omm waut fonne Stunnd ekj no die kome woa."
                },
                "4": {
                    "verse_nr": "4",
                    "verse": "Oba du hast en poa Nomes enn Sardis daen aeare Kjleeda nich besuedelt sent, en dee woare met mie waundle enn witte Kjleeda, dan see sentet weat."
                },
                "5": {
                    "verse_nr": "5",
                    "verse": "Waea jewent, woat enn witte Kjleeda jekjleet senne, en ekj woa sien Nome opp kjeen Wajch ut daut Laewesbuak erut lasche, en woa sien Nome fer mien Foda en siene Enjel bekjane."
                },
                "6": {
                    "verse_nr": "6",
                    "verse": "Waea Uare haft tom heare, lot am heare waut dee Jeist to dee Jemeente sajcht."
                },
                "7": {
                    "verse_nr": "7",
                    "verse": "Aun daem Enjel fonn dee Jemeent enn Filadelfia schriew: Dit sajcht dee Heilje en Woarhauftja, dee Doft sien Schlaetel haft, dee opmoakt en kjeena tooschlit, dee tooschlit en kjeena woat opmoake:"
                },
                "8": {
                    "verse_nr": "8",
                    "verse": "Ekj weet omm diene Woakje; kjikj! ekj ha fer die ne Daea opjemoakt, daen kjeena toomoake kaun; dan du hast mau weinich Krauft, oba hast mien Wuat jehoole, en hast mien Nome nich aufjesajcht."
                },
                "9": {
                    "verse_nr": "9",
                    "verse": "Kjikj! ekj woa daen fonn Soton siene School, dee saje daut see Jude sent, oba leaje; Kjikj! ekj woa daen bott doa brinje daut see fer june Feet aunbaede woare, en see woare weete daut ekj die ha leef jehaut."
                },
                "10": {
                    "verse_nr": "10",
                    "verse": "Wiel du daut Wuat fonn miene Jedult bewoat hast, woa ekj die bewoare fonn dee Feseakjunkstunnd dee aewa dee gaunse Welt kome woat, aul daen oppe Proow to stale dee oppe Ead wone."
                },
                "11": {
                    "verse_nr": "11",
                    "verse": "Kjikj! ekj kom boolt; hool faust waut du hast, daut kjeena diene Kroon nemt."
                },
                "12": {
                    "verse_nr": "12",
                    "verse": "Waea jewent, woa ekj tom Stenda moake enn mien Gott sien Tempel, en dee woat niemols meeha rut gone, en ekj woa mien Gott sien Nome opp am schriewe, en daen Nome fonn mien Gott siene Staut, daut niehe Jerusalem, daut fonn utem Himel fonn mien Gott rauf kjemt, uk mien niehe Nome."
                },
                "13": {
                    "verse_nr": "13",
                    "verse": "Waea Uare haft tom heare, lot am heare waut dee Jeist to dee Jemeente sajcht."
                },
                "14": {
                    "verse_nr": "14",
                    "verse": "Aun daem Enjel fonn dee Jemeent enn Laoditsaea schriew: Dit sajcht dee Amen, dee Zeij dee Tru en Woarhauftich es, dee Faeaschta fonn Gott siene Kjreatua:"
                },
                "15": {
                    "verse_nr": "15",
                    "verse": "Ekj weet omm diene Woakje, daut du nich kollt uk nich heet best. Ekj wensch mie daut du kollt oda heet weascht."
                },
                "16": {
                    "verse_nr": "16",
                    "verse": "Aulsoo wiel du leiwoam best, en nich heet oda kollt, sie ekj reed die ut mien Mul to spiehe."
                },
                "17": {
                    "verse_nr": "17",
                    "verse": "Wiel du sajchst, ekj sie rikj, en sie rikj jeworde, en mie faeltet aun nusscht; weetst oba nich daut du jaumalich, en misroblich, en oam, en blint, en noaktich best."
                },
                "18": {
                    "verse_nr": "18",
                    "verse": "Ekj rod die, daut du Golt fonn mie kjafst daut met Fia jereinicht es, daut du werkjlich kaunst rikj senne, en witte Kjleeda daut du die bekjleede kaunst daut dee Schaund fonn dien noaktjet nich to seene es, en diene Uage met Uagesaulw ennschmaeare soo daut du seene kaunst."
                },
                "19": {
                    "verse_nr": "19",
                    "verse": "Waem ekj leef ha, doo ekj trajchtwiese en strofe; doaromm sie heet en doo Buesse."
                },
                "20": {
                    "verse_nr": "20",
                    "verse": "Kjikj! ekj sto fere Daea en kloppa aun; wan irjent waea miene Stem heat, en dee Daea opmoakt, dan woa ekj enenn kome, en woa met am toop aete, en hee met mie."
                },
                "21": {
                    "verse_nr": "21",
                    "verse": "Waea jewent, daem woa ekj daut Rajcht jaewe met mie toop opp mien Troon to sete, soo aus ekj jewonne ha, en met mien Foda toop opp sien Troon set."
                },
                "22": {
                    "verse_nr": "22",
                    "verse": "Waea Uare haft, lot am heare waut dee Jeist to dee Jemeente sajcht."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "No dit sach ekj, en kjikj! doa wea ne Daea em Himel dee opjemoakt wea. En dee stem dee ekj aul eeha haud jeheat soo aus ne Trommpeet, saed to mie: Komm hia enopp, en ekj woa die wiese waut no dit paseare mott. Platslich wea ekj em Jeist;"
                },
                "2": {
                    "verse_nr": "2",
                    "verse": "en Kjikj! doa wea en Troon em Himel, en opp daen Troon saut eena;"
                },
                "3": {
                    "verse_nr": "3",
                    "verse": "en dee doa saut wea soo auntoseene aus en Jaspies en Sardoneansteen; en doa wea en Raeajenboage rom daen Troon daenet soo sach aus en Smaracht."
                },
                "4": {
                    "verse_nr": "4",
                    "verse": "Runt omm daen Troon sach ekj fearentwintich aundre Troons, an opp dee Troons saute fearentwintich Elteste, aunjetrokke met witte Kjleeda, en opp aeare Kjap haude see goldene Kroone."
                },
                "5": {
                    "verse_nr": "5",
                    "verse": "En ut daem Troon kjeeme Blitstrole, en Steme, en Donnaschlaeaj; en saewen Laumpa met Fia brennde fer daen Troon, daut sent dee saewen Jeista fonn Gott."
                },
                "6": {
                    "verse_nr": "6",
                    "verse": "Fer daem Troon wea en glausanet Maea, soo aus Kristaul; en medd emm Troon, en runt omm daen Troon weare feeha laewenje Teare dee faeare uk hinje foll Uage weare."
                },
                "7": {
                    "verse_nr": "7",
                    "verse": "Daut easchte Tia wea soo aus en Leiw, daut tweede Tia wea soo aus en Kaulf, daut dredde Tia haud en Jesecht soo aus en Mensch, en daut feade Tia wea soo aus en fleajenda Odla."
                },
                "8": {
                    "verse_nr": "8",
                    "verse": "En dee feeha laewendje Teare haude jieda sas flichte, en weare runt omm foll Uage; en saede Dach en Nacht oone Ru: &#34;Heilich, Hielich, Heilich, Herr, dee Aulmajchtja Gott, dee doa wea, dee doa es, en dee doa kjemt.&#34;"
                },
                "9": {
                    "verse_nr": "9",
                    "verse": "En wanemma dee laewendje Teare daem lowe en eare en danke dee oppem Troon set, dee fonn Eewichkjeit bott Eewichkjet laeft,"
                },
                "10": {
                    "verse_nr": "10",
                    "verse": "dan faule dee fearentwintich Elteste han fer daem dee opp daen Troon set, en baede daem aun dee fonn Eewichkjeit bott Eewichkjeit laeft, en schmiete aeare Kroone fer daem Troon han, en saje:"
                },
                "11": {
                    "verse_nr": "11",
                    "verse": "&#34;Du bestet Weat, onns Herr en Gott, Harlichkjeit, en Ea, en Krauft to kjriehe, dan du hast aules jeschaufe, en derch dien Wele weare dee jeschaufe, en bestone."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ekj sach daut dee, dee opp daen Troon saut, en Buak enn siene rajchte Haunt haud, daut fonn benne uk fonne aundre Sied beschraewe wea, en daut met saewen Saeajel feraeajelt wea."
                },
                "2": {
                    "verse_nr": "2",
                    "verse": "En ekj sach en stoakja Enjel met ne lude Stem roope: &#34;Waea kaun bestone daut Buak op to moake en dee Saeajel loos to braeakje?&#34;"
                },
                "3": {
                    "verse_nr": "3",
                    "verse": "En kjeena emm Himel oda oppe Ead oda unja de Ead kunn daut Buak op moake, oda daut aunkjikje."
                },
                "4": {
                    "verse_nr": "4",
                    "verse": "En ekj hield seeha wiel see kjeenem finje kunne dee duat Buak op moake, oda aunkjikje kun."
                },
                "5": {
                    "verse_nr": "5",
                    "verse": "Donn saed eena fonn dee Elteste to mie: &#34;Hiel nich; Kjikj! Dee Leiw ut Juda sien Staum, fon Doft sien Wartel, haft jewonne daut Buak en dee saewen Saeajel op to moake&#34;."
                },
                "6": {
                    "verse_nr": "6",
                    "verse": "Ekj sach donn enne Medd fonn daem Troon en dee feeha laewendje Teare en dee Elteste, en Laum stone, en daut leet so aus wan daut wea jeschalcht worde, daut haud saewen Heana en saewen Uage, daut sent dee Saewen Jeista fonn Gott dee erut jeschekjt sent aewa dee gaunse Welt."
                },
                "7": {
                    "verse_nr": "7",
                    "verse": "Dee kjeem en neem daut Buak ut dee rajchte Haunt fonn daem dee oppem Troon saut."
                },
                "8": {
                    "verse_nr": "8",
                    "verse": "En aus hee daut Buak neem, folle dee feeha laewendje Teare en dee fearentwintich Elteste han fer daut Laum, en jieda eena haud ne Hoap, en goldne Komme foll seeta Ruak, daut sent dee Heilje aeare Jebaede."
                },
                "9": {
                    "verse_nr": "9",
                    "verse": "En dee singe en niehet Leet en saje: &#34;Du best Weat daut Buak to naeme en dee Saeajel op to moake, dan du weascht doot jemoakt, en hast onns derch dien Bloot jekofft fa Gott fonn aule Staume en Tunge en Mensche en Natsjoone,"
                },
                "10": {
                    "verse_nr": "10",
                    "verse": "en hast onns to Gott Kjeenije en Priesta jemoakt, en wie woare oppe Ead rejeare&#34;."
                },
                "11": {
                    "verse_nr": "11",
                    "verse": "Donn sach ekj, en head en Jelud fonn fael Enjel runt omm daen Troon en dee laewendje Teare en dee Elteste, en daen aeare Zol wea teandusant mol teandusant, en dusant mol dusant,"
                },
                "12": {
                    "verse_nr": "12",
                    "verse": "dee saede met ne groote Stem: &#34;Daut Laum daut jeschlacht es worde, es Weat Macht en Rikjdom en Weisheit en Krauft en Ea en Harlichkjeit en Saeajen to kjriehe&#34;."
                },
                "13": {
                    "verse_nr": "13",
                    "verse": "En aule Kjreatua daut em Himel en oppe Ead en unja de Ead en oppem Maea en aules daut doa benne es, head ekj saje: &#34;Saeajen en Ea en Harlichkjeit en Macht fa emma en emma jeheat daem dee oppem Troon set, en daut Laum&#34;."
                },
                "14": {
                    "verse_nr": "14",
                    "verse": "En dee feeha laewendje Teare saede: &#34;Amen&#34;. en dee Elteste folle han en deede aunbaede."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "En ekj sach aus daut Laum eent fonn dee Saeajle opmuak, en head eena fonn dee laewendje Teare met ne Stem soo aus en Donnaschlach saje: &#34;Komm!&#34;"
                },
                "2": {
                    "verse_nr": "2",
                    "verse": "En ekj sach, en kjikj! en wittet Peat, en dee, dee doa bowe saut haud en Boage, en am wort ne Kroon jejaeft, en hee reet erut soo aus en Jewenna, soo daut hee jewenne sull."
                },
                "3": {
                    "verse_nr": "3",
                    "verse": "En aus hee daut tweede Saeajel opmuak, head ekj daut tweede laewendje Tia saje: &#34;Komm!&#34;"
                },
                "4": {
                    "verse_nr": "4",
                    "verse": "Donn kjeem noch een Peat rut, en roodet, en dee doabowe saut wortet jejaeft daut hee Fraed fonne Ead naeme sull, en daut de Mensche sikj unjarenaunda sulle doot moake, en am wort en grootet Schweat jejaeft."
                },
                "5": {
                    "verse_nr": "5",
                    "verse": "En aus hee daut dredde Saeajel opjemoakt haud, head ekj daut dredde laewendje Tia saje: &#34;Komm!&#34; En ekj sach, en kjikj! en schwoatet Peat; en dee doabowe saut haud ne Wichtschol enn siene Haunt."
                },
                "6": {
                    "verse_nr": "6",
                    "verse": "Donn head ekj ne Stem fonne Medd mank dee feeha laewendje Teare saje: &#34;Eene Mot Weit fa een Doagesloon, en dree Mot Joascht fa een Doagesloon, en doo daen Eelj en Wien kjeen Schode!&#34;"
                },
                "7": {
                    "verse_nr": "7",
                    "verse": "En aus hee daut feade Saeajel opmuak, head ekj daut feade laewendje Tia saje: &#34;Komm!&#34;"
                },
                "8": {
                    "verse_nr": "8",
                    "verse": "En ekj sach, en kjikj! en blauss jreenet Peat, en dee doabowe saut heet &#39;Doot&#39;, en daut Doodesrikj kjeem am hinjaraun, en am wort Macht jejaeft aewa daut feadet Poat fonne Ead, doot to moake derch Schweat, en Hungaschnoot, en daen Doot, en wille Teare oppe Ead."
                },
                "9": {
                    "verse_nr": "9",
                    "verse": "En aus hee daut fefte Saeajel opmuak, sach ekj unja daut Aultoa dee Seele fonn daen dee doot jemoakt weare waeajen Gott sien Wuat, en daut Zeichness daut see haude jehaut."
                },
                "10": {
                    "verse_nr": "10",
                    "verse": "En see schreaje met ne lude Stem en saede: &#34;Heilje en truehe Meista, woo lang eeha du daen dee opp dise Ead wone, rechte woascht, en Rach eewe waeajen onns Bloot?&#34;"
                },
                "11": {
                    "verse_nr": "11",
                    "verse": "An wort jieda en witte Rok jejaeft, en an wort jesajcht daut see noch en stoot ruhe sulle, bott dee Tiet fa aeare Metsklowe en Breeda, dee uk sulle Doot jemoakt woare soo aus see, erfelt wea."
                },
                "12": {
                    "verse_nr": "12",
                    "verse": "En ekj sach aus hee daut saste Saeajel opmuak, en doa wea en grootet Eadbaeabe, en dee Sonn wort soo Schwoat aus Saktseich daut fonn Hoa jemoakt es, en dee gaunse Mon wort Blootroot,"
                },
                "13": {
                    "verse_nr": "13",
                    "verse": "en dee Stearns folle fomm Himel no de Ead soo aus en Fiejeboom aeare jreene Fieje felist wan dee fonn en groota wint jescheddat woat."
                },
                "14": {
                    "verse_nr": "14",
                    "verse": "En de Himelt feleet soo aus wan en Buak oppjerollt woat, en jeida Boajch en Insel wort fonn aeare Staed wajch jestat."
                },
                "15": {
                    "verse_nr": "15",
                    "verse": "En dee Kjeenije oppe Ead, en dee Groote, en dee Rejeara, en dee Rikje, en dee stoakje Mana, en jieda Sklow en dee, dee Frie weare, festuake sikj enn dee Heele, en mank dee Steena enne Boaj,"
                },
                "16": {
                    "verse_nr": "16",
                    "verse": "en saede to dee Boaj en Steena: &#34;Faullt opp onns enopp, en festaeakjt onns fonn daem sien Jesecht dee opp daen Troon set, en fonn daem Laum sien Oaja!"
                },
                "17": {
                    "verse_nr": "17",
                    "verse": "dan dee groote Dach fonn aea Rach es jekome, en waea kaun dan bestone?&#34;"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "No dit sach ekj feeha Enjel opp dee feeha Akje fonne Ead stone, dee de feeha Winde oppe Ead trig hilde, daut kjeen Wint blose sull oppe Ead, en daut Maea, en opp irjent en Boom."
                },
                "2": {
                    "verse_nr": "2",
                    "verse": "En ekj sach noch een Enjel dee fonn Sonnopgank kjeem, dee daem laewendje Gott sien Saeajel haud; en hee schreach met ne lude Stem to dee feeha Enjel daen de Macht jejaeft wea, de Ead en daut Maea Schode to doone, en saed:"
                },
                "3": {
                    "verse_nr": "3",
                    "verse": "&#34;Doot de Ead en daut Maea en dee Beem kjeen Schode bott wie onns Gott siene Sklowe aum Stearn jeteakjent ha&#34;."
                },
                "4": {
                    "verse_nr": "4",
                    "verse": "En ekj head dee Zol fonn daen dee jeteakjent worde, hundat fearafeatich dusant, dee fonn jieda eent fonn dee Staume Iesrael jeteakjent weare:"
                },
                "5": {
                    "verse_nr": "5",
                    "verse": "ut Juda sien Staum, twalf duesent, ut Ruben sien Staum, twalf duesent, ut Gad sien Staum, twalf duesent,"
                },
                "6": {
                    "verse_nr": "6",
                    "verse": "ut Aser sien Staum, twalf duesent, ut Naftalie sien Staum, twalf duesent, ut Manassa sien Staum, twalf duesent,"
                },
                "7": {
                    "verse_nr": "7",
                    "verse": "ut Siemoon sien Staum, twalf duesent, ut Leefie sien Staum, twalf duesent, ut Iesachar sien Staum, twalf duesent,"
                },
                "8": {
                    "verse_nr": "8",
                    "verse": "ut Seebuloon sien Staum, twalf duesent, ut Joosef sien Staum, twalf duesent, ut Benjamien sien Staum, twalf duesent dee feseaejelt weare."
                },
                "9": {
                    "verse_nr": "9",
                    "verse": "No dit sach ekj, en kjikj! ne groote Schoa dee nich to talle jinkj ut aule Natsjoone, en Jeschlajchte, en Mensche, en Schproake, dee fer daen Troon en fer daut Laum stunnde, aunjekjleet met wite Rakj, en Palmasta enn aeare Henj;"
                },
                "10": {
                    "verse_nr": "10",
                    "verse": "dee schreaje met ne lude Stem, &#34;Daut Heil fonn onns Gott dee oppem Troon set, en fonn daut Laum&#34;."
                },
                "11": {
                    "verse_nr": "11",
                    "verse": "En aule Enjel stunnde runt omm daut Troon en dee Eltesta en dee feeha laewendje Teare, en folle opp aeare Jesechte fer daen Troon en baede Gott aun,"
                },
                "12": {
                    "verse_nr": "12",
                    "verse": "en saede: &#34;Amen! Saeajen en Harlichkjeit en Macht en Krauft jeheat onns Gott enn aule Eewichkjeit! Amen.&#34;"
                },
                "13": {
                    "verse_nr": "13",
                    "verse": "Eena fonn dee Elteste auntwuad mie en saed: &#34;Dise dee met wite Kjleeda aunjetroke sent, waea sent dee, en fonn wua kome dee?&#34;"
                },
                "14": {
                    "verse_nr": "14",
                    "verse": "En ekj saed to am: &#34;Mien Herr, du weetst&#34;. En hee saed to mie: &#34;Dit sent dee, dee ut groote Triebsaul jekome sent, en ha aeare Kjleeda wit jewosche enn daut Laum sien Bloot."
                },
                "15": {
                    "verse_nr": "15",
                    "verse": "Doaromm sent see fer Got sien Troon, en woare am Dach en Nacht enn sien Tempel deene, en dee, dee oppem Troon set woat sien Tselt aewa an utspreede."
                },
                "16": {
                    "verse_nr": "16",
                    "verse": "An woat niemols meeha hungre oda darschte, en de Sonn woat nich opp an faule, oda irjent en aundra Het,"
                },
                "17": {
                    "verse_nr": "17",
                    "verse": "dan daut Laum medd em Troon woat an weide, en woat an no laewendje Wotakjwalle leide, en Gott woat an aule Trone fonne Uage wesche."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Aus hee daut saewende Saeajel op muak, wea daut gauns stel em Himel fa onnjefaea ne haulwe Stunnd."
                },
                "2": {
                    "verse_nr": "2",
                    "verse": "En ekj sach dee saewen Enjel dee fer Gott stunnde, en an wort saewen Trommpeete jejaeft."
                },
                "3": {
                    "verse_nr": "3",
                    "verse": "En aundra Enjel kjeem en stunnt opp daem Aultoa met en goldene Reakjakomm, en am wort fael seetet Reakjastoff jejaeft, daut hee daut opfre sull met dee Heilje aeare Jebaeda opp daem goldena Aultoa daut fer daem Troon wea."
                },
                "4": {
                    "verse_nr": "4",
                    "verse": "Dee seeta Ruak fonn daut seetet Reakjastoff jinkj met dee Heilje aeare Jebaeda ut daem Enjel siene Henj en kjeem fer Gott."
                },
                "5": {
                    "verse_nr": "5",
                    "verse": "En dee Enjel neem dee Komm, en feld daen met Fia fonn daem Aultoa, en schmeet daut oppe Ead, en daut donnad, en doa kjeeme Stemme, en Blits, en en Eadbaeabe."
                },
                "6": {
                    "verse_nr": "6",
                    "verse": "Dee saewen Enjel met dee Trommpeete muake sikj reed met dee Trommpeete to blose."
                },
                "7": {
                    "verse_nr": "7",
                    "verse": "En dee easchta blosd, en doa kjeem Hoagel en Fia met Bloot jemenjt, en daut wort oppe Ead jeschmaete, en daut dredde Poat fonne Ead febrend, daut dredde Poat fonne Beem febrend, en aul daut jreenet Graus febrend."
                },
                "8": {
                    "verse_nr": "8",
                    "verse": "En dee tweeda Enjel blosd met sien Trommpeet, en soo aus en groota Boajch dee met Fia brend wort enn daut Maea jeschmaete, en daut dredde Poat fonn daut Maea wort Bloot,"
                },
                "9": {
                    "verse_nr": "9",
                    "verse": "en daut dredde Poat fonn aules daut em Maea laeft, jinkj doot, en daut dredde Poat fonn dee Schaeb worde fenijcht."
                },
                "10": {
                    "verse_nr": "10",
                    "verse": "En dee dredda Enjel blosd siene Trommpeet, en doa foll en groota Stearn fomm Himel, en dee brend soo aus ne Laump, en dee foll opp daut dredde Poat fonn dee Wotastreem, en opp dee Wotakjwale."
                },
                "11": {
                    "verse_nr": "11",
                    "verse": "Dee Stearn heet Waeamoot, en daut dredde Poat fonn daut Wota wort soo aus Waeamoot, seeha beta, en fael Mensche storwe wiel daut Wota beta jeworde wea."
                },
                "12": {
                    "verse_nr": "12",
                    "verse": "En dee feada Enjel blosd siene Trommpeet, en daut dredde Poat fonne Sonn wea jeschloage, uk daut dredde Poat fonne Mon, en daut dredde Poat fonne Stearns, soo dautet dredde Poat dofonn diesta jemoakt wea, en soo weare dee nich to seene daut dredde Poat fom Dach, en de Nacht jrod soo."
                },
                "13": {
                    "verse_nr": "13",
                    "verse": "En ekj sach, en head en Odla medd em Himel fleaje, en dee saed met ne seeha lude Stem: &#34;Wee, wee, wee fa daen dee oppe Ead wone, waeajen dee aewrije Steme fonn dee latste dree Enjel dee aeare Trommpeete noch blose motte!"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "En dee fefta Enjel blosd siene Trommpeet, en ekj sach en Stearn dee utem Himel oppe Ead jefolle wea, en am wort daen Schlaetel jejaeft to daen grunntloose Aufgrunnt."
                },
                "2": {
                    "verse_nr": "2",
                    "verse": "En hee muak daen grunntloose Aufgrunnt op, en doa kjeem en Ruak fonn daut Loch soo aus en Ruak fonn en groota Owe, en de Sonn en de Lofft worde Diesta waeajen daen Ruak dee ut daen Aufgrunnt kjeem."
                },
                "3": {
                    "verse_nr": "3",
                    "verse": "En ut daem Ruak kjeeme Heischrakje oppe Ead, en an wort Macht jejaeft soo aus Skorpione oppe Ead Macht ha."
                },
                "4": {
                    "verse_nr": "4",
                    "verse": "An wort jesajcht daut see daut Graus oppe Ead, en aulet jreenet, en dee Beem nich schode doone sulle, bloos dee Mensche dee nich Gott sien Saeajel aum Stearn habe."
                },
                "5": {
                    "verse_nr": "5",
                    "verse": "An wort aunjesajcht daut see daen nich sulle doot moake, oba bloos daut an sull fa fief Moonat jekjwaelt woare, soo aus en Skorpion en Maun kjwaele wudd wan hee am stakjt."
                },
                "6": {
                    "verse_nr": "6",
                    "verse": "Enn dee Doag woare Mensche daen Doot seakje, en woare daen opp kjeen Wajch finje. See woare daen Doot felange, en dee Dott woat fonn an wajch rane."
                },
                "7": {
                    "verse_nr": "7",
                    "verse": "Dee Heischrakje leetet soo aus Pead dee tom Kjrich reed sent, en opp aeare Kjap weare Kroone soo aus fonn Golt, en aeare Jesechte soo aus Mensche Jesechte."
                },
                "8": {
                    "verse_nr": "8",
                    "verse": "Aeare Hoa weare soo aus Frueheshoa, en aeare Taene weare soo aus en Leiw siene."
                },
                "9": {
                    "verse_nr": "9",
                    "verse": "See haude Brosstshilde soo aus fonn Iesa, en daut Jelud fonn aeare Flichte wea soo aus wan fael Woages met Pead nom Kjrich foare."
                },
                "10": {
                    "verse_nr": "10",
                    "verse": "See haude Tsaeajel soo aus Skorpione en Stachle, en aeare Follmacht es met dee Tsaeajel de Mensche fa fief Moonat schode to doone."
                },
                "11": {
                    "verse_nr": "11",
                    "verse": "See ha en Kjeenich aewa an, dee Enjel ut daen Aufgrunnt, en sien Nome es Abadon, oba opp Jrieschesch es sien Nome Apolljon."
                },
                "12": {
                    "verse_nr": "12",
                    "verse": "Daut easchte Wee es febie, oba kjikj! doa kome noch twee meeha."
                },
                "13": {
                    "verse_nr": "13",
                    "verse": "En dee sasta Enjel blosd siene Trommpeet, en ekj head ne Stem dee kjeem fonn dee feeha Heana aum goldena Aultoa dee fer Gott wea,"
                },
                "14": {
                    "verse_nr": "14",
                    "verse": "en dee saed to daem sasta Enjel dee daen Trommpeet haud: &#34;Lot dee feeha Enjel loos dee en daen groota Fluss Eufrat jebunje sent.&#34;"
                },
                "15": {
                    "verse_nr": "15",
                    "verse": "Donn worde dee feeha Enjel loos jelote dee reed jemoakt weare fa ne jewesse Stunnd, en Dach, en Moonat, en Yoa, daut dee sulle daut dredde Poat fonn Mensche doot moake."
                },
                "16": {
                    "verse_nr": "16",
                    "verse": "En dee Zol fonn dee Soldota enn dee Armee wea tweehunndat miljoon, ekj head dee Zol."
                },
                "17": {
                    "verse_nr": "17",
                    "verse": "En soo sach ekj dee Pead enn en Jesecht, en daen, dee opp dee Pead weare. De haude Broostschilde dee fiaroot, dunkelroot, en soo aus Schwaewelblit leete; en dee Pead aeare Kjap sent soo aus Leiw Kjap, en ut aea Mul kjeem Fia en Ruak en Schwaewelblit."
                },
                "18": {
                    "verse_nr": "18",
                    "verse": "Daut dredde Poat fonn Mensche worde derch dise Ploag doot jemoakt: derch daut Fia, en daut Ruak en daut Schwaewelblit daut ut aea Mul kjeem."
                },
                "19": {
                    "verse_nr": "19",
                    "verse": "Dan dee Pead aeare Follmacht es enn aea Mul, en aeare Tsaeajel, dan aeare Tsaeajel sent soo aus Schlange dee Kjap ha, en doamet doone see Schode."
                },
                "20": {
                    "verse_nr": "20",
                    "verse": "En dee aewrije Mensche dee nich derch dise Ploag ommkjeeme, deede doch nich Buesse aewa dee Oabeit fonn aeare Henj daut see Diewels en Jetse fonn Golt en Selwa en Mesinj en Steen en Hollt aunbaede, dee nich seene oda heare oda gone kjene."
                },
                "21": {
                    "verse_nr": "21",
                    "verse": "En see deede nich Buesse aewa aea Mort, en aeare Tsaubarie, uk nich fonn aeare Huararie, oda aea staele."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "En ekj sach noch een stoakja Enjel fomm Himel erauf kome, dee met ne Wollkj bekjleet wea, en en Raeajenboage opp sien Kopp. Sien Jesecht wea soo aus de Sonn, en siene Feet soo aus Pfeile fonn Fia."
                },
                "2": {
                    "verse_nr": "2",
                    "verse": "Enn siene Haunt haud hee en kjleenet Buak daut opjemoakt wea. En hee sad sien rajchta Foot oppem Maea, en sien linkje Foot oppem Launt,"
                },
                "3": {
                    "verse_nr": "3",
                    "verse": "en schreajch met ne lude Stem soo aus en Leiw brelt. En aus hee schreajch, leete saewen Donna aeare Steme heare."
                },
                "4": {
                    "verse_nr": "4",
                    "verse": "En aus dee saewen Donna jeraet haude, wull ekj daut dol schriewe; en head ne Stem utem Himel saje: &#34;Fesaeajel daut waut dee saewen Donne raede, en schriew daut nich opp&#34;."
                },
                "5": {
                    "verse_nr": "5",
                    "verse": "En dee Enjel daem ekj stone sach opp daut Maea en daut Launt, hoof siene rajchte Haunt nom Himel,"
                },
                "6": {
                    "verse_nr": "6",
                    "verse": "en schwua bie daem dee enn Eewichkjeit laeft, dee Himel en aules doabenne jeschaufe haft, en dee Ead en aules waut doabenne es, en daut Maea en aules waut doabenne es, daut doa nich meeha Tiet wudd senne,"
                },
                "7": {
                    "verse_nr": "7",
                    "verse": "oba daut enn dee Daog wan dee saewenda Enjel sien Trommpeet blose wudd, wea Gott sien Jeheemnes foadich jemoakt, soo aus siene Sklowe, dee Profeete jepraedicht ha."
                },
                "8": {
                    "verse_nr": "8",
                    "verse": "En dee Stem dee ekj utem Himel head, raed wada met mie en saed: &#34;Go en nem daut Buak ut daem Enjel siene Haunt dee oppem Maea en opp daut Launt steit."
                },
                "9": {
                    "verse_nr": "9",
                    "verse": "En ekj jinkj no daem Enjel, en saed to am: &#34;Jef mie daut kjleenet Buak&#34;. En hee saed to mie: &#34;Nem daut Buak en at daut opp, en daut woat beta senne enn dien Buk, oba enn dien Mul woat daut seet senne soo aus seeta Honnich&#34;."
                },
                "10": {
                    "verse_nr": "10",
                    "verse": "Ekj neem daut kjleenet Buak en aut daut opp, en daut wea seet aus seeta Honnich, oba aus ekj daut opp je-aete haud wea daut beta enn mien Buk."
                },
                "11": {
                    "verse_nr": "11",
                    "verse": "Donn saede see to mie: &#34;Du mottst noch fer Mensche en Natsjoone en Sproake en fael Kjeenije profitseihe.&#34;"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Donn wort mie en Rua soo aus ne Stang jejaeft, en mie wort jesajcht: &#34;Sto opp, go en doo daem Temepl maete, uk daem Aultoa, en dee, dee doabenne aunbaede."
                },
                "2": {
                    "verse_nr": "2",
                    "verse": "Oba lot daen Hoff dee butarem Tempel es ut, en doo daen nich maete, dan dee, en dee heilje Staut es dee Natsjoone fa tweeafeatich Moonat aewajaeft."
                },
                "3": {
                    "verse_nr": "3",
                    "verse": "En ekj woa miene twee Zeij, aunjekjleet met Sakjleeda, Follmacht jaewe, en dee woare dusent twee hundat en tsastich Doag profitseihe."
                },
                "4": {
                    "verse_nr": "4",
                    "verse": "Dit sent dee twee Eeljbeem, en dee twee Laumpahoola dee fer daem Herr aewa dee Ead stone.&#34;"
                },
                "5": {
                    "verse_nr": "5",
                    "verse": "En wan irjentwaea daen wel Schode doone, dan kjemt Fia ut aea Mul, en brinjt aeare Fiend omm; en wan irjentwaea daen wel Schode doone, dan mott dee soo doot jemoakt woare."
                },
                "6": {
                    "verse_nr": "6",
                    "verse": "Dise ha dee Follmacht daen Himel too to moake dautet nich raeajne woat enn dee Doag wan see profitseiehe, en ha Follmacht Wota to Bloot to moake, en dee Ead met aulahaunt Ploag to schlone, soo foaken aus see wele."
                },
                "7": {
                    "verse_nr": "7",
                    "verse": "En wan aea Zeichnes foadich es, dan woat daut Tia, daut fonne Aufgrunnt kjemt, Kjrich met an moake, en aewa an jewenne, en an doot moake."
                },
                "8": {
                    "verse_nr": "8",
                    "verse": "En aeare doodje Kjarpa woare enn dee opne Gaus lige enn dee groote Staut, dee jeistlich Soodom heet, en Iejipte, wua uk aea Herr jekjrietsicht wort."
                },
                "9": {
                    "verse_nr": "9",
                    "verse": "En walkje fonn dee Mensche en Stam en Sproake en Natsjoone woare aeare Kjarpa fa dree ene haulf Doag seene, en woare dee Kjarpa nich begrowe lote."
                },
                "10": {
                    "verse_nr": "10",
                    "verse": "En dee, dee oppe Ead wone woare sikj freihe en froo senne, en woare sikj unjeranaunda Jeschenkje schekje, wiel dise twee haude daen dee oppe Ead wone seeha jekjwaelt."
                },
                "11": {
                    "verse_nr": "11",
                    "verse": "No dree ene haulf Doag, kjeem dee laewendje Jeist fonn Gott enn an ennen, en see stunnde opp aeare Feet, en groote Angst kjeem opp aul daen dee an sage."
                },
                "12": {
                    "verse_nr": "12",
                    "verse": "En see heade ne lude Stem utem Himel to an saje: &#34;Komt hia enopp!&#34; en see fuare enopp nom Himel enn ne Wolkj, en aul aeare Fiend sage an."
                },
                "13": {
                    "verse_nr": "13",
                    "verse": "Enn dee selwje Stund wea doa en grootet Eadbaebe, en daut teande poat fonn dee Staut foll, en saewen dusaent Mensche kjeeme to doot, en dee aewrije haude groote Angst, en jeewe Gott em Himel de Ea."
                },
                "14": {
                    "verse_nr": "14",
                    "verse": "Daut tweede Wee es febie, en kjikj! daut drede Wee kjemt schwind."
                },
                "15": {
                    "verse_nr": "15",
                    "verse": "En dee saewenda Enjel blosd siene Trommpeet, en doa kjeeme lude Steme utem Himel, dee saede: &#34;Daut Rikjdom fonn dise Welt es onns Herr en sien Christus sien Rikjdom jeworde, en hee woat fonn Eewichkjeit bott Eewichkjeit harsche&#34;."
                },
                "16": {
                    "verse_nr": "16",
                    "verse": "En dee fearentwintich Elteste dee fer Gott opp aeare Troons sette, folle fer am han en baede am aun,"
                },
                "17": {
                    "verse_nr": "17",
                    "verse": "en saede: &#34;Wie danke die, Herr aulmajchtja Gott, dee doa es, en dee doa wea, daut du diene groote Krauft jenome hast, en deist harsche."
                },
                "18": {
                    "verse_nr": "18",
                    "verse": "En dee Natsjoone weare oajalich, en dien Rach es jekome, en dee Tiet daut dee Doodes sele jerecht woare, en daut diene Sklowe, dee Profeete, en dee Heilje, en dee dien Nome ferchte, beides kjleen en groot, sulle beloont woare; en daen ommtobrinje dee dise Ead fedorwe ha.&#34;"
                },
                "19": {
                    "verse_nr": "19",
                    "verse": "Donn wort Gott sien Tempel em Himel opjemoakt, en siene Bundeslod wea enn sien Tempel to seene, en doa paseade Blitzstrole en Steme en Donnaschlaeaj, en Eadebaeabe en groota Hoagel."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "En grootet Teakjen wea em Himel to seene; ne Fru dee met de Sonn bekjleet wea, en de Mon unje aeare Feet, en opp aea Kopp wea ne Kroon met twalf Stearns,"
                },
                "2": {
                    "verse_nr": "2",
                    "verse": "en see wea met Kjint, en schreach enn Jeburtsweedoag, en wea enn Not daut Kjint to Welt to brinje."
                },
                "3": {
                    "verse_nr": "3",
                    "verse": "Donn wea noch en aundret Teakjen to seene em Himel, en kjikj! en groota roda Drache dee saewen Kjap en tean Heana haud, en opp dee saewen Kjap soo aus saewen Kroone,"
                },
                "4": {
                    "verse_nr": "4",
                    "verse": "en sien Tsoagel reet daut dredde poat fonn dee Stearens em Himel met sikj, en schmeet dee oppe Ead. En dee Drache stunt fer dee Fru dee daut Kjint to Welt brinje sull, daut, wan daut Kjint to Welt kjeem, hee daut oppfraete wudd."
                },
                "5": {
                    "verse_nr": "5",
                    "verse": "En see brocht en Saen to Welt, dee aewa aule Natsjoone rejeare wudd met ne Iesastang; en daut Kjint wort enopp jenome no Gott en sien Troon."
                },
                "6": {
                    "verse_nr": "6",
                    "verse": "En dee Fru fluach enne Wiltnes enenn, wua Gott ne Staed fa aea reed jemoakt haud, daut see doa kunn fesorjcht woare fa dusent tweehundat en tsastich Doag."
                },
                "7": {
                    "verse_nr": "7",
                    "verse": "En doa wea Kjrich em Himel, Miechael en siene Enjel muake Kjrich met daem Drache. En dee Drache kjriejd met siene Enjel,"
                },
                "8": {
                    "verse_nr": "8",
                    "verse": "en felua, soo daut siene Staed em Himel nich emol kunn jefunge woare."
                },
                "9": {
                    "verse_nr": "9",
                    "verse": "En dee groote Drache wort erut jeschmaete, dee oole Schlang, dee Diewel heet, en Soton, dee de gaunse Welt fefead, daem wort met siene Enjel toop oppe Ead jeschmaete."
                },
                "10": {
                    "verse_nr": "10",
                    "verse": "En ekj head ne lude Stem utem Himel saje: &#34;Nu es onns Gott siene Radunk, siene Krauft, sien Rikjdom, en sien Christus siene Follmacht jekome; dan nu es onns Breeda aea Fekjlaeaja erut jeschmaete, dee an Dach en Nacht fer Gott fekloage deed."
                },
                "11": {
                    "verse_nr": "11",
                    "verse": "See ha jewonne derch daut Laum sien Bloot, en derch daut Wuat fonn aea Zeichnes, en see ha aea Laewe nich leef jehaut bottem Doot."
                },
                "12": {
                    "verse_nr": "12",
                    "verse": "Doaromm freit junt, jie Himels en dee doabenne wone. Oba wee daen dee oppe Ead en em Maea sent, wiel de Diewel es erauf jekome no junt, en es seeha Doll, dan hee weet daut siene Tiet seeha kort es.&#34;"
                },
                "13": {
                    "verse_nr": "13",
                    "verse": "Aus dee Drache sach daut hee oppe Ead jeschmaete wea, fefoljd hee dee Fru dee daen Jung to Welt jebrocht haud."
                },
                "14": {
                    "verse_nr": "14",
                    "verse": "Oba dee Fru wort twee groote Odla Flichte jejaeft, daut see enne Wiltness enenn fleaje kunn no aeare Staed fonn daem Schlang siene Jaeajenwoat, wua see fa ne Tiet, Tiede, en ne haulwe Tiet fesorcht woat."
                },
                "15": {
                    "verse_nr": "15",
                    "verse": "Donn speach dee Schlang Wota ut sien Mul dee Fru hinjaraun soo aus en Fluss, daut see doamet sull wajchjeraete woare."
                },
                "16": {
                    "verse_nr": "16",
                    "verse": "Oba de Ead holp dee Fru, en muak aea Mul op en schluckt daut Wota opp daut dee Drache utem Mul jespaeaje haud."
                },
                "17": {
                    "verse_nr": "17",
                    "verse": "En dee Drache wea seeha Doll aewa dee Fru, en jinkj wajch en muak Kjrich met aeare aewrije Nokome, dee Gott siene Jeboote hoole, en aea Zeichnes fa Jesus faust hoole."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "En ekj sach en Tia utem Maea erut kome, daut tean Heana en saewen Kjap haud, en opp siene Heana, tean Kroone, en opp siene Kjap sent lastrunks Nomes."
                },
                "2": {
                    "verse_nr": "2",
                    "verse": "Daut Tia daut ekj sach wea soo aus en Leopard, siene Feet weare soo aus en Boa siene, en sien Mul wea soo aus en Leiw sien Mul. En dee Drache jeef am siene Krauft, en sien Troon, en groote Follmacht."
                },
                "3": {
                    "verse_nr": "3",
                    "verse": "En eena fonn siene Kjap wea soo aus wan daut bottem Doot jeschloage wea, oba dee Doodeswunnd wea jeheelt; en dee gaunse Welt wunndad sikj aewa daut Tia."
                },
                "4": {
                    "verse_nr": "4",
                    "verse": "En see baede daem Dracha aun, wiel hee daut Tia Follmacht jejaeft haud, en see baede daut Tia aun en saede: &#34;Waea es soo aus daut Tia? en waea kaun met am kjrieje?&#34;"
                },
                "5": {
                    "verse_nr": "5",
                    "verse": "Am wort en Mul jejaeft groote Dinje en Lastrunge to raede, en am wort Follmacht jejaeft fa tweeafeatich Moonat to oabeide."
                },
                "6": {
                    "verse_nr": "6",
                    "verse": "Hee muak sien Mul op jaeajen Gott to lastre, uk jaeajen sien Nome, en sien Tempel, uk daen dee em Himel wone."
                },
                "7": {
                    "verse_nr": "7",
                    "verse": "Am wortet jejaeft Kjrich to moake jaeajen dee Heilje, en aewa daen to jewenne, en am wort Follmacht jejaeft aewa aule Jeschlajchte, en Mensche, en Sproake, en Natsjoone."
                },
                "8": {
                    "verse_nr": "8",
                    "verse": "En aul dee, dee oppe Ead wone, daen aeare Nomes nich aunjeschraewe sent enn daut Laewesbuak fom Laum daut fonn aunfank de Welt jeschlacht wea, woare am aunbaede."
                },
                "9": {
                    "verse_nr": "9",
                    "verse": "Wan irjent waea en Ua haft tom heare, dan lot am heare."
                },
                "10": {
                    "verse_nr": "10",
                    "verse": "Wan waea fa Jefangenschauft es, soo woat am jefange jenome woare; wan waea metet Schweat doot moakt, woat am met en Schweat doot jemoakt woare. Hia es dee Heilje aeare Jedullt en Gloowe."
                },
                "11": {
                    "verse_nr": "11",
                    "verse": "En ekj sach noch en aundret Tia ute Ead erut kome, daut twee Heana haud soo aus en Laum, en raed soo aus en Drache."
                },
                "12": {
                    "verse_nr": "12",
                    "verse": "En daut eeft aul dee Follmacht fonn daut easchte Tia daut fer am kjeem. En dee beraed de Ead en aul daen dee doabenne wone, daut easchte Tia auntobaede, daut dee Doodeswunnd haud, daut jeheelt wea."
                },
                "13": {
                    "verse_nr": "13",
                    "verse": "Dee deit groote Wunndateakjen, daut sogoa fer Mensche Fia utem Himel oppe Ead felt,"
                },
                "14": {
                    "verse_nr": "14",
                    "verse": "en fefeat Mensche dee oppe Ead wone derch dee Wunndateakjen dee am jejaeft sent fer daut Tia to doone, en sajcht daen dee oppe Ead wone daut see en Bilt moake sulle fonn daut Tia daut en Doodeswunnd kjreach oba doch laewd."
                },
                "15": {
                    "verse_nr": "15",
                    "verse": "En daem wortet jejaeft daut dee daut Bilt fonn daut Tia Jeist jaewe kunn, soo daut daut Bilt fonn daut Tia raede kunn, uk aul daen doot to moake dee daut Bilt nich aunbaede wudde."
                },
                "16": {
                    "verse_nr": "16",
                    "verse": "En dee bedwinjt aule Mensche, beides kjleen uk groot, rikj uk oam, beides dee frie sent oda Sklowe, daut see en Teakjen aune rajchte Haunt oda aum Stearn naeme motte,"
                },
                "17": {
                    "verse_nr": "17",
                    "verse": "en daut kjeene kjeepe oda fekjeepe kaun wan hee daut Teakjen nich haft, oda sien Nome, oda daut Numma fonn sien Nome."
                },
                "18": {
                    "verse_nr": "18",
                    "verse": "Hia es Weisheit: waeaemma daut utjreble kaun, lot am daut Numma fonn daut Tia utraeakjne; dan daut es daut Numma fonn en Mensch, en daut Numma es sashunndat sasentsastich."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Ekj sach, en kjikj!, daut Laum stunnt opp daem Boajch Tsion, en met am hunndat fearafeatich dusant, dee sien Nome, en sien Foda sien Nome opp aeare Stearns aunjeschraewe ha."
                },
                "2": {
                    "verse_nr": "2",
                    "verse": "En ekj head ne stem utem Himel soo aus en grootet Wota jeruzh, en soo aus ludet rummle, en dee Stem dee ekj head wea soo aus wan fael Hoapespaele opp aeare Hoape spaelde."
                },
                "3": {
                    "verse_nr": "3",
                    "verse": "En dee singe en niehet Leet fer daut Troon, en fer dee feeha laewendje Teare, en fer dee Elteste; oba kjeene kunn daut Leet leare buta dee hunndat fearefeatich dusant dee fonn dise Ead loosjekofft sent."
                },
                "4": {
                    "verse_nr": "4",
                    "verse": "Dit sent dee, dee nich met Fruehes feonnreinicht weare, dan dee sent nich befriet. Dise folje daut Laum woaemma dee han deit. Dise sent fonn Mensche loosjekofft aus Easchlinjsfrucht fa Gott en daut Laum,"
                },
                "5": {
                    "verse_nr": "5",
                    "verse": "en enn aea Mul wort nich eene eensje Laej jefunge; dee sent gauns oone Dodel."
                },
                "6": {
                    "verse_nr": "6",
                    "verse": "En ekj sach en aundra Enjel medd derchem Himel fleaje, dee en eewjet Evanjeelium haud daen to praedje dee oppe Ead sette, en to jieda Natsjoon, en Jeschlajcht, en Sproak, en aule Mensche."
                },
                "7": {
                    "verse_nr": "7",
                    "verse": "Dee saed met ne lude Stem: &#34;Fercht Gott en jaeft am de Ea, dan dee stunnd fa sien Jerecht es jekome; en doot daem aunbaede dee daen Himel, en de Ead, en daut Maea, en dee Wotakjwale jemoakt haft&#34;."
                },
                "8": {
                    "verse_nr": "8",
                    "verse": "En aundra tweeda Enjel kjeem hinjaraun en saed: &#34;Jefolle! jefolle es dee groote Staut Babieloon, dee aule Felkja aea dolle Huararie Wien to drinkje jeef.&#34;"
                },
                "9": {
                    "verse_nr": "9",
                    "verse": "Don kjeem en aundra dredde Enjel dee aundre hinjaraun, en saed met ne lude Stem: &#34;Wan irjentwaea daut Tia en sien Bilt aunbaet, en sien Teakjen opp siene Haunt oda aun sien Stearn aunnemt,"
                },
                "10": {
                    "verse_nr": "10",
                    "verse": "dee saul uk daen Wien fonn Gott sien Oajakuffel, daut nich fedempelt es, drinkje; en woat met Fia en Schwaewel jekjwaelt woare fer dee heilje Enjel, en fer daut Laum.&#34;"
                },
                "11": {
                    "verse_nr": "11",
                    "verse": "En daut Ruak fonn aea Kwol woat fa emma en emma nehecht gone, en dee ha kjeene Ru Dach oda Nacht, dee daut Tia en sien Bilt aunbaede, oda waeaemma sien Teakjen jenome haft."
                },
                "12": {
                    "verse_nr": "12",
                    "verse": "Hia es dee Heilje aea Jedullt, dee Gott siene Jeboote en Jesus sien Gloowe hoole."
                },
                "13": {
                    "verse_nr": "13",
                    "verse": "En ekj head ne Stem utem Himel, dee saed: &#34;Schriew! Jesaeajent sent dee Doodes, dee fonn nu aun em Herr stoawe. Yo, sajcht dee Jeist, daut see fonn aeare Oabeit ruhe kjenne, dan aeare Woakje kome met an met.&#34;"
                },
                "14": {
                    "verse_nr": "14",
                    "verse": "En ekj sach, en kjikj! ne witte Wollkj! En opp dee wollkj saut eena soo aus en Menschesaen, dee ne goldne Kroon opp sien Kopp haud, en enn siene Haunt haud hee ne shoape Sans."
                },
                "15": {
                    "verse_nr": "15",
                    "verse": "Donn kjeem noch een Enjel utem Tempel, en schreach met ne lude Stem to daem dee opp dee Wollkj saut: &#34;Schlo met diene Sans enenn en doo arnte! dan dee Tiet tom arnte es jekome, dan dee Arnt es aul aewariep.&#34;"
                },
                "16": {
                    "verse_nr": "16",
                    "verse": "En dee, dee oppe Wollkj saut schluach siene Sans aewa dee Ead, en dee Ead wort je-eifst."
                },
                "17": {
                    "verse_nr": "17",
                    "verse": "En noch een Enjel kjeem ut daen Tempel em Himel, dee haud uk ne shoapa Sans."
                },
                "18": {
                    "verse_nr": "18",
                    "verse": "En noch een Enjel kjeem fom Aultoa erut, dee Follmacht haud aewa daut Fia, en hee saed met ne lude Stem to daem dee de shoape Sans haud: &#34;Schlo met diene shoape Sans, en saumel dee Pungels fonn daen Wienstok oppe Ead, dan dee Wiendruwe sent riep jeworde!&#34;"
                },
                "19": {
                    "verse_nr": "19",
                    "verse": "En dee Enjel schluach siene Sans oppe Ead, en saumeld dee Druwe fonne Ead, en schmeet dee enn daen groota Wienpras fonn Gott siene Oaja."
                },
                "20": {
                    "verse_nr": "20",
                    "verse": "En dee Wienpras wort butre Staut dol jeklungt, en Bloot kjeem doa erut bottet dee Pead bott aune Teem kjeem, fa dreehunndat Kielomeeta."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Donn sach ekj noch een Teakjen em Himel, groot en wunndaboa, saewen Enjel dee de latste saewen Ploag haude, dan doarenn es Gott sien Oaja foadich jemoakt."
                },
                "2": {
                    "verse_nr": "2",
                    "verse": "En ekj sach en glausanet Maea, soo aus wan daut met Fia jemenjt wea; en dee, dee jewonne haude aewa daut Tia en sien Bilt en daut Tsol fonn sien Nome, sach ekj opp daut glausenet Maea stone, en see haude Hoape fonn Gott."
                },
                "3": {
                    "verse_nr": "3",
                    "verse": "En see singe daut Leet fonn Mooses, Gott sien Deena, en daut Leet fonn daut Laum, en saje: &#34;Groot en wunndafoll sent diene Woakje, O Herr, aulmajchtja Gott, Jeracht en Tru sent diene Waeaj, du Kjeenich aewa aule Natsjoone."
                },
                "4": {
                    "verse_nr": "4",
                    "verse": "Waea wudd die nich ferchte, O Herr, en dien Nome feharliche? dan du auleen best Heilich, dan aule Natsjoone woare kome en fer die aunbaede, dan diene jerajchte Uadeelunge sent jeoppenboat worde.&#34;"
                },
                "5": {
                    "verse_nr": "5",
                    "verse": "No dit sach ekj, en daut Tempel fonn daut Aulaheilichste fonn daut Zeichness emm Himel wort op jemoakt,"
                },
                "6": {
                    "verse_nr": "6",
                    "verse": "en dee saewen Enjel dee de latste saewen Ploag ha, kjeeme utem Tempel, aunjetroke met reine, blanke Kjleeda, en omm de Broost met en goldna Gort jebunge."
                },
                "7": {
                    "verse_nr": "7",
                    "verse": "En eena fonn dee feeha laewendje Teare jeef dee saewen Enjel saewen goldna Komme, dee met daem laewendje Gott sien Oaja jefelt weare, Gott, dee fonn Eewichkjeit bott Eewichkjet laeft.&#34;"
                },
                "8": {
                    "verse_nr": "8",
                    "verse": "En de Tempel wea foll Ruak fonn Gott siene Harlichkjeit en siene Krauft, en kjeena kunn enn daem Tempel enenn gone bott dee saewen Enjel aere saewen Ploag foadich weare."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Ekj head ne lude Stem utem Tempel to dee saewen Enjel saje: &#34;Got en jeet dee saewen Komme foll Gott siene Oaja oppe Ead!&#34;"
                },
                "2": {
                    "verse_nr": "2",
                    "verse": "En dee easchta jinkj en goot siene Kommfoll oppe Ead; en doa kjeeme beese en schlajchte Schwaeare opp dee Mensche dee daut Tia sien Teakjen jenome haude, en dee sien Bilt aunbaede."
                },
                "3": {
                    "verse_nr": "3",
                    "verse": "En dee tweeda goot siene Kommfoll opp daut Maea; en daut wort soo aus Bloot fonn en doodja Mensch, en aulet laewendje em Maea jinkj doot."
                },
                "4": {
                    "verse_nr": "4",
                    "verse": "En dee dredda goot siene Kommfoll opp dee Wotastreem en Wota kjwale, en daut wort Bloot."
                },
                "5": {
                    "verse_nr": "5",
                    "verse": "En ekj head daen Enjel, dee aewa Wota es, saje: &#34;Du best jerajcht, dee du best, en weascht, dee Heilja, daut du soo jerecht hast;"
                },
                "6": {
                    "verse_nr": "6",
                    "verse": "dan see ha dee Heilje en Profeete aea Blot fegote, en nu hast du an Bloot jejaeft to drinkje, dan see ha daut fedeent.&#34;"
                },
                "7": {
                    "verse_nr": "7",
                    "verse": "Ekj head daen Aultoa saje: &#34;Yo, Herr, aulmajchtja Gott, Tru en Jeracht sent aul diene Jerechte.&#34;"
                },
                "8": {
                    "verse_nr": "8",
                    "verse": "En dee feada goot siene Kommfoll ut oppe Sonn enopp, en am wortet jejaeft daut hee Mensche met Fia brenne sull."
                },
                "9": {
                    "verse_nr": "9",
                    "verse": "En Mensche worde fesengt met groote Het, en see lastade Gott sien Nome, dee de Follmacht haud aewa dise Ploag, oba deede nich Buesse, am dee Harlichkjeit to jaewe."
                },
                "10": {
                    "verse_nr": "10",
                    "verse": "En dee fefte Enjel goot siene Kommfoll ut opp daut Tia sien Troon; en sien Kjeenichrikj wort diesta, en Mensche gnoagde aeare Tunge fa Weedoag,"
                },
                "11": {
                    "verse_nr": "11",
                    "verse": "en lastade Gott em Himel waeajen dee Weedoag, en aeare Schwaeare, oba see deede nich Buesse aewa aeare Woakje."
                },
                "12": {
                    "verse_nr": "12",
                    "verse": "En dee sasta Enjel goot siene Kommfoll aewa daem Eufrat Wotastroom; en dee dreajd ut, soo daut daen Wajch fa dee Kjeenije fomm Ooste kunn reed jemoakt woare."
                },
                "13": {
                    "verse_nr": "13",
                    "verse": "En ekj sach dree onnreine Jeista soo aus Pogge rut kome ut daem Drache sien Mul, en daut Tia sien Mul, en daem faulscha Profeet sien Mul."
                },
                "14": {
                    "verse_nr": "14",
                    "verse": "Dee sent Diewelsjeista dee Wunndateakjens doone, en dee gone aewa dee gaunse Ead no dee Kjeenije, daen toop to saumle fa Gott sien groota Kjrichsdach."
                },
                "15": {
                    "verse_nr": "15",
                    "verse": "Kjikj! ekj kom soo aus en Deef. Seelich es dee, dee woakt, en siene Kjeelda reed helt, daut hee nich noaktich jeit, en Mensche siene Schaund seene."
                },
                "16": {
                    "verse_nr": "16",
                    "verse": "En hee saumeld an toop en ne Staed dee opp Hebraeasch Harmagedon heet."
                },
                "17": {
                    "verse_nr": "17",
                    "verse": "En dee saewenda Enjel goot siene Kommfoll enne Lofft enenn; en doa kjeem ne lude Stem fom Troon utem Tempel, dee saed: &#34;Daut es paseat!&#34;"
                },
                "18": {
                    "verse_nr": "18",
                    "verse": "En doa weare Blitstrole, en stemme, en daut donnad, en doa kjeem en grootet Eadbaeabe, soo es noch niemols oppe Ead es jewast seit Mensche sent jewast, soon grootet Eadbaebe."
                },
                "19": {
                    "verse_nr": "19",
                    "verse": "En dee groote Staut deeld sikj en dree Deel, en dee Natsjoone aeare Staede folle. En dee groote Staut Babieloon wort fer Gott em Jedajchtnes behoole, aea daut Kuffel foll Wien fonn sien Oaja to jaewe."
                },
                "20": {
                    "verse_nr": "20",
                    "verse": "En aule Insel feschwunge, en dee Boaj weare nich to finje."
                },
                "21": {
                    "verse_nr": "21",
                    "verse": "En groote Hoagelsteena, bie hunndat Punnt groot, folle utem Himel opp Mensche; en de Mensche lastada Gott waeajen dee Hoagelploag, dan dee Ploag wea seeha groot."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Donn kjeem eena fonn dee Enjel dee de saewen Komme haud, en raed met mie en saed: &#34;Komm, ekj woa die daut Jerecht wiese aewa dee groote Hua dee opp fael Wotasch set,"
                },
                "2": {
                    "verse_nr": "2",
                    "verse": "met waem dee Kjeenije oppe Ead Huararie jedraewe ha, en sent met aea Huarawien bedrunke jeworde.&#34;"
                },
                "3": {
                    "verse_nr": "3",
                    "verse": "En hee druach mie wajch em Jeist no ne Wiltnes. En ekj sach ne Fru opp en schoarlock roodet Tia sette, daut foll Lasta Nomes wea, en saewen Kjap en tean Heana haud."
                },
                "4": {
                    "verse_nr": "4",
                    "verse": "En dee Fru wea enn purpur en schoarlock aunjekjleet, en utjeputtst met Golt en deare Steena en Parle, en haud en goldnet Kuffel enn aeare Haunt daut foll Aeakeljet, en Onnreinet, en Huararie wea,"
                },
                "5": {
                    "verse_nr": "5",
                    "verse": "en opp aea Stearn wea en Nome jeschraewe, en Jeheemnes: BABIELOON DEE GROOTE, DEE MUTTA AEWA AULE HUARE, EN AUL DAUT AEAKELJET OPPE EAD."
                },
                "6": {
                    "verse_nr": "6",
                    "verse": "En ekj sach daut dee Fru bedrunke wea met dee Heilje aea Bloot, en daut Bloot fonn Jesus siene Zeij. En ekj wunndad mie seeha aus ekj aea sach."
                },
                "7": {
                    "verse_nr": "7",
                    "verse": "En dee Enjel saed to mie: &#34;Wuaromm wunndascht du die? Ekj woa die daut Jeheemnes fonn dee Fru saje, en daut Tia daut aea drajcht daut saewen Kjap en tean Heane haft."
                },
                "8": {
                    "verse_nr": "8",
                    "verse": "Daut Tia daut du sachst wea, en es nich, en es bott doa daut hee fonn dee Aufgrunnt kjemt, en woat enne Fedaumnes enenn gone; en aul dee, dee oppe Ead wone woare sikj fewunndre, daen aeare Nomes nich enn daut Laewesbuak jeschraewe sent fonn aunfank de Welt, wan see daut Tia seene daut wea, en nich es, en nu oba es."
                },
                "9": {
                    "verse_nr": "9",
                    "verse": "Hia es dee Senn dee Weisheit haft. Dee saewen Kjap sent saewen Boaj, opp dee de Fru set, en doa sent saewen Kjeenije;"
                },
                "10": {
                    "verse_nr": "10",
                    "verse": "Fief sent jefolle, eena es, dee aundra es noch nich jekome, en wan hee kjemt, mott he en kortet Stoot bliewe."
                },
                "11": {
                    "verse_nr": "11",
                    "verse": "En daut Tia daut wea, en nich es, dee jrod es dee achta, oba es fonn dee saewen, en jeit enn Fedaumnes enenn."
                },
                "12": {
                    "verse_nr": "12",
                    "verse": "En dee tean Heana dee du sachst, sent tean Kjeenije dee noch nich en Kjeenichrikj jekjraeaje ha, oba kjriehe Follmacht aus Kjeenije met daut Tia fa eene Stunnd."
                },
                "13": {
                    "verse_nr": "13",
                    "verse": "Dise ha een Senn, en jaewe daut Tia aeare Krauft en Follmacht."
                },
                "14": {
                    "verse_nr": "14",
                    "verse": "Dise woare met daut Laum Kjrich moake, en daut Laum woat jewenne, wiel hee Herr es aewe aule Herre, en Kjeenich aewa aule Kjeenije es, en dee, dee met am sent, sent beroope en jewaelt en Tru.&#34;"
                },
                "15": {
                    "verse_nr": "15",
                    "verse": "En hee saed to mie: &#34;Dee Wotasch dee du sachst, wua dee Hua set, sent Mensche, en Menje fonn Mensche, en Natsjoone, en Sproake."
                },
                "16": {
                    "verse_nr": "16",
                    "verse": "En dee tean Heane dee du sachst, en daut Tia, woare dee Hua hause, en woare aea to Grunnt brinje, en noaktich moake, en woare aea Fleesch aete, en woare aea met Fia febrenne."
                },
                "17": {
                    "verse_nr": "17",
                    "verse": "Dan Gott haft an daut enn aeare Hoate jejaeft sien Wele to doone, en met een Senn aea Kjeenichrikj daut Tia to jaewe, bott Gott siene Wead sulle foadich jebrocht woare."
                },
                "18": {
                    "verse_nr": "18",
                    "verse": "En dee Fru dee du sachst es dee groote Staut dee en Kjeenichrikj haft aewa aule Kjeenije oppe Ead."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "No dit sach ekj noch een Enjel fomm Himel rauf kome, en dee haud groote Follmacht; en dee Ead wort derch siene Harlichkjeit oppjedacht."
                },
                "2": {
                    "verse_nr": "2",
                    "verse": "Hee schreach met ne stoakje Stem en saed: &#34;Jefolle, jefolle es dee groote Staut Babieloon! dee ne behusunk wea fa beese Jeista, en en Jefenknes fa aule onnreine Jeista, en Jefenknes fa aule onnreine en jehauste Faeajel,"
                },
                "3": {
                    "verse_nr": "3",
                    "verse": "dan aule Natsjoone ha fonn daen Oajawien fonn aeare Huararie jedrunke, en dee Kjeenije oppe Ead ha Huararie met aea jedraewe, en dee Haundelslied oppe Ead sent rikj jeworde derch dee Krauft fonn aeare grote Jemietlichkjeit.&#34;"
                },
                "4": {
                    "verse_nr": "4",
                    "verse": "En ekj head noch eene Stem utem Himel dee sad: &#34;Komt rut fonn aea, mien Follkj, daut jie nich aundeel ha aun aeare Sind, en daut jie nich uk aeare Ploag kjriehe;"
                },
                "5": {
                    "verse_nr": "5",
                    "verse": "dan aeare Sind es bottem Himel jekome, en Gott haft aeare Onnjerajchtichkjeit nich fejaete."
                },
                "6": {
                    "verse_nr": "6",
                    "verse": "Tol aea trig soo aus see trig jetolt haft, en tol aea dubbelt trig no aeare Woakje; enn daut Kuffel daut see bruckt tom enreare, rea aea daut dubbelt enn;"
                },
                "7": {
                    "verse_nr": "7",
                    "verse": "doano aus see sikj selfst feharlicht haft en enn Jemietlichkjeit laewd, jef aea Kwol en trua. Dan see haft enn aea Hoat jesajcht: &#39;Ekj set soo aus ne Kjeenijin, en sie nich ne Waetfru, en see kjeen Trua.&#39;&#34;"
                },
                "8": {
                    "verse_nr": "8",
                    "verse": "Doaromm woare aeare Ploag enn een Dach kome, daen Doot, en Trua, en Hungaschnoot; en met Fia woat see ommjebrocht woare; dan de Herr Gott dee aea rechte deit, es stoakj.&#34;"
                },
                "9": {
                    "verse_nr": "9",
                    "verse": "En dee Kjeenije oppe Ead dee met aea Huararie jedraewe ha, en huachaea jelaeft ha, woare aewa aea hiele en jaumareare, wan see daut Ruak fonn aea brenne seene."
                },
                "10": {
                    "verse_nr": "10",
                    "verse": "See woare enn angst wiet auf stone waeajen aeare Kwol, en woare saje: &#34;Wee! Wee! dee groote Staut! dee stoakje Staut Babieloon, dan enn eene Stunnd es dien Jerecht jekome.&#34;"
                },
                "11": {
                    "verse_nr": "11",
                    "verse": "En dee Haundelslied oppe Ead hiele en truare aewe aea, dan kjeena kjaft meeha aeare Woa,"
                },
                "12": {
                    "verse_nr": "12",
                    "verse": "soo aus Gollt, en Selwa, deare Steena, en Perle, en feina Leiwent, en Purpur, en Sied, en Schoarlock, en aulet Tsetroonehollt, en Jefaese fonn Aulfensteen, en Jefaese fonn dearet Hollt, en Mesinj, en Iesa, en Marmelsteen,"
                },
                "13": {
                    "verse_nr": "13",
                    "verse": "en Kerneel, en Kjriedarie, en Ruakstoff, en Saulw, en Weiruak, en Eelj, en fienet Mael, en Weit, en Fee, en Schop, en Pead, en Woages, en Kjarpa, en Menscheseele."
                },
                "14": {
                    "verse_nr": "14",
                    "verse": "En dee Frucht no woont diene Seel leste deed, es fonn die feschunge, en aul dee Pracht en Glauns es fenicht, en kjeena woat dee opp irjent en Wajch finje."
                },
                "15": {
                    "verse_nr": "15",
                    "verse": "Dee Haundelslied dee dise Dinje haude en doaderch weare rikj jeworde, woare fonn wiet auf stone en groote Angst ha aewa aeare Kwol, en woare hiele en truare,"
                },
                "16": {
                    "verse_nr": "16",
                    "verse": "en saje: &#34;Wee! Wee! dee groote Staut dee met feine Leiwent en Purpur en Schoarlock jekjeelt wea, en met Gollt en deare Steene en Parla;"
                },
                "17": {
                    "verse_nr": "17",
                    "verse": "dan enn eene stunnd es soon grootet Rikjdom to nusscht jeworde.&#34; Aule Schepmeista, en aule dee opp Schaeb reisde, en Seemana, en soone dee oppem Maea oabeide, stunnde fonn wiet auf,"
                },
                "18": {
                    "verse_nr": "18",
                    "verse": "en schreaje aus see daut Ruak fonn aea Brenne sage, en saede: &#34;Met waem es dise groote Staut to fejlikje?&#34;"
                },
                "19": {
                    "verse_nr": "19",
                    "verse": "En see schmeete Stoff opp aeare Kjap en schreaje, en hielde en truade, enn sade: &#34;Wee! Wee! dee groote Staut, derch aea sent aul dee, dee Schaeb ha, rikj jeworde wiel aeare Woa soo fael weat wea, dan enn eene Stunnd es see to Grunnt jebrocht.&#34;"
                },
                "20": {
                    "verse_nr": "20",
                    "verse": "Freit junt aewa aea, Himel en Heilje en Apostel en Profeete, dan Gott haft aea jerecht omm junet haulwe."
                },
                "21": {
                    "verse_nr": "21",
                    "verse": "En stoakja Enjel neem en groota Steen, soo aus en groota Maelsteen, en schmeet daut em Maea enenn, en saed: &#34;Met soone Jewault woat dee groote Staut Babieloon aewaschmaete woare, en woat opp kjeen wajch meeha to finje senne."
                },
                "22": {
                    "verse_nr": "22",
                    "verse": "En dee Stem fonn soone dee de Hoap spaele, en Muesikj, en Fleetespaele, en Trommpeete spaela, woare opp kjeen wajch meeha enn die to heare senne, en kjeen Hauntwoakj woat enn die to finje senne, en daut Jelud fonn Maelsteene woat niemols meeha enn die to heare senne."
                },
                "23": {
                    "verse_nr": "23",
                    "verse": "En Laumpelicht woat opp kjeen wajch enn die senne, en opp kjeen wajch woat enn die de Stem fonn daen Briegaum oda de Brut to heare senne; dan dee Haundelslied weare dee Groote oppe Ead, dan derch diene Tsauberie worde aule Natsjoone fefeat&#34;"
                },
                "24": {
                    "verse_nr": "24",
                    "verse": "En enn aea wea daut Bloot fonn Profeete en Heilje jefunje, uk aul daen aeat dee oppe Ead doot jemoakt worde."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "No dit head ekj en grootet Jelud fonn fael Mensche em Himel, dee saede: &#34;Haleluja! Dee Radunk en dee Harlichkjeit en dee Krauft jeheat onns Gott!"
                },
                "2": {
                    "verse_nr": "2",
                    "verse": "dan Tru en Jeracht es sien Jerecht: dan hee haft dee groote Hua jerecht, dee de gaunse Welt fedorf met aeare Huararie, en hee haft daut Bloot fonn siene Deena fonn aeare Haunt jefoddat.&#34;"
                },
                "3": {
                    "verse_nr": "3",
                    "verse": "En see saede wada: &#34;Haleluja!&#34; En daut Ruak fonn aea brenne sticht nehecht fa emma en emma."
                },
                "4": {
                    "verse_nr": "4",
                    "verse": "En dee fearentwintich Elteste en dee feeha laewendje Teare folle han en baede Gott aun dee oppem Troon set, en saede: &#34;Amen! Haleluja!&#34;"
                },
                "5": {
                    "verse_nr": "5",
                    "verse": "Donn kjeem ne Stem fomm Troon dee saed: &#34;Loft onns Gott, aul jie siene Deena, dee am ferchte, beides kjleen uk groot.&#34;"
                },
                "6": {
                    "verse_nr": "6",
                    "verse": "En ekj head ne Stem soo aus fonn fael Mensche, en en grootet Ruzhe soo aus fonn fael Wota, en soo aus seeha lude Donnaschlaeaj, dee saede: &#34;Haleluja! Dan de Herr, dee aulmajchtja Gott, deit nu rejeare!"
                },
                "7": {
                    "verse_nr": "7",
                    "verse": "Dan wel wie onns nu freihe en froo senne, en wie woare am dee Ea jaewe, dan daut Laum siene Kjast es jekome, en siene Brut haft sikj reed jemoakt,"
                },
                "8": {
                    "verse_nr": "8",
                    "verse": "en aea wortet jejaeft daut see met kloaret, reinet Leiwent kunn jekjleet senne, dan daut Leiwent es dee heilje aeare jerachte Woakje.&#34;"
                },
                "9": {
                    "verse_nr": "9",
                    "verse": "En hee saed to mie: &#34;Schriew! Jesaeajent sent dee, dee ennjelode sent to daut Laum sien Kjastingsmol.&#34; En hee saed to mie: &#34;Dit sent Gott siene woarhauftje Wead!&#34;"
                },
                "10": {
                    "verse_nr": "10",
                    "verse": "En ekj foll am fere Feet am auntobaede. En hee saed to mie: &#34;See daut du daut nich deist! Ekj sie dien Metsklow, en eent fonn diene Breeda dee daut Zeichness fonn Jesus ha; doo Gott aunbaede. Dan daut Zeichnes fonn Jesus es dee Jeist de Profitee.&#34;"
                },
                "11": {
                    "verse_nr": "11",
                    "verse": "Don sach ekj daen Himel opstone, en kjikj! en wittet Peat, en dee doa bowe saut heet Tru en Woarhauftich, en deit rechte en moakt Kjrich enn jerachtichkjeit."
                },
                "12": {
                    "verse_nr": "12",
                    "verse": "Siene Uage sent soo aus ne Fiaflaum, en hee haft fael Kroone opp sien Kopp; en hee haft en Nome daen kjeena weet bute hee selfst."
                },
                "13": {
                    "verse_nr": "13",
                    "verse": "Hee es aunjetrocke met en Kjleet daut enn Bloot enjedukt wea, en sien Nome es daut Gotteswuat."
                },
                "14": {
                    "verse_nr": "14",
                    "verse": "En dee Armeehe fom Himel kome am hinjaraun opp witte Pead, aunjetrocke enn feinet, reinet Leiwent."
                },
                "15": {
                    "verse_nr": "15",
                    "verse": "Ut sien Mul kjemt en shoapet Schweat, met woont hee dee Natsjoone schleit; en hee woat aewa daen rejeare met ne Iesastang; en hee klunjt dee Wienpras fonn daen aulmajchtja Gott sien rietende Oaja."
                },
                "16": {
                    "verse_nr": "16",
                    "verse": "Opp sien Kljeet en opp siene Hofft haft hee en Nome jeschraewe: Kjeenich aewa Kjeenije, en Herr aewa Herre."
                },
                "17": {
                    "verse_nr": "17",
                    "verse": "En ekj sach en Enjel enne Sonn stone, dee schreach met ne lude Stem en saed to aule Faeajel dee medd em Himel fleaje: &#34;Komt! saumelt junt toop fa Gott sien grootet Owentkost;"
                },
                "18": {
                    "verse_nr": "18",
                    "verse": "daut jie Kjeenije en Hauptsoldota en Majchtje en Pead en dee doabowe sette, aea Fleesch aete kjenne, uk beides dee frie sent en Sklowe sent, beides Kjleen uk Groot.&#34;"
                },
                "19": {
                    "verse_nr": "19",
                    "verse": "En ekj sach daut Tia en dee Kjeenije oppe Ead en aeare Armeehe fesaumelt Kjrich to moake met daem dee op daut Peat saut en siene Armee."
                },
                "20": {
                    "verse_nr": "20",
                    "verse": "En daut Tia wort faust jenome, en met am daen faulscha Profeet dee Wunndateakjens fer am deed, derch woont hee daen fefead dee daut Tia sien Teakjen jenome haude en sien Bilt haude anjebaet; en dee worde beid enn daen Fiasee ennen jeschmaete daut met Schweawelblit brent."
                },
                "21": {
                    "verse_nr": "21",
                    "verse": "En dee aewrije worde doot jemoakt met daem sien Schweat dee opp daut Peat saut, daut Schweat daut ut sien Mul kjeem, en aule Faeajel worde gauns saut met aea Fleesch."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "En ekj sach en Enjel fomm Himel rauf kome dee daen Schlaetel haud to daen gruntloose Aufgrunnt, en ne groote Kjaed enn siene Haunt."
                },
                "2": {
                    "verse_nr": "2",
                    "verse": "Hee kjreach daen Drache tohoole, dee oole Schlang, dee Diewel en Soton, en bunk am faust opp dusent Yoa,"
                },
                "3": {
                    "verse_nr": "3",
                    "verse": "en schmeet am enn daen Aufgrunnt enenn, en schloot am enn, en fesaeajeld daut, soo daut hee nich meeha dee Natsjoone fefeare sull bott dee dusent Yoa febie sent; dan mott am wada fa en kjleenet Stoot loos jelote woare."
                },
                "4": {
                    "verse_nr": "4",
                    "verse": "En ekj sach Troone, en see saute doabowe, en an wort Jerecht jejaeft; en ekj sach daen aeare Seele dee waeajen aea Zeichness fa Jesus, en waeajen Gott sien Wuat weare doot jemoakt worde, en dee daut Tia, oda sien Bilt nich haude aunjebaet, en haude nich sien Teakjen opp aea Stearn oda oppe Haunt jenome; en dee kjeeme wada tom Laewe, en rejeade met Christus fa dusent Yoa."
                },
                "5": {
                    "verse_nr": "5",
                    "verse": "Oba dee aundre Doodje woare nich tom laewe kome bott dee dusent Yoa febie sent. Dit es daut easchte Oppstone fomm Doot."
                },
                "6": {
                    "verse_nr": "6",
                    "verse": "Jesaeajent es dee, dee en Aundeel woat ha aun daut easchte Opsstone fomm Doot; aewe soone haft dee tweede Doot kjeene Follmacht, oba dee woare Christus en Gott siene Priesta senne, en woare met am rejeare fa dusent Yoa."
                },
                "7": {
                    "verse_nr": "7",
                    "verse": "En wan dee dusent Yoa to Enj sent, mott Soton loos jelote woare ut sien Jefenknes,"
                },
                "8": {
                    "verse_nr": "8",
                    "verse": "en woat rut gone enn dee feehe Rechtunje fonne Welt omm dee Natsjoone to fefeare, Gog en Magog, daen toop to saumle tom Kjrich, daen aeare Tsol soo es aus daut Saunt aum Maea."
                },
                "9": {
                    "verse_nr": "9",
                    "verse": "En see jinje aewa dee gaunse Ead, en trocke runt omm dee Heilje aea Loage, en dee leefste Staut; en Fia kjeem utem Himel en deed an ommbrinje."
                },
                "10": {
                    "verse_nr": "10",
                    "verse": "En de Diewel dee an fefeat haud, wort em Fia en Schwaewelblit See enenn jeschmaete wua daut Tia en dee faulscha Profeet uk weare, en daen woat Dach en Nacht jekjwaelt woare fa aule Eewichkjeit."
                },
                "11": {
                    "verse_nr": "11",
                    "verse": "En ekj sach en groota, witte Troon, uk daem dee doabowe saut, fonn waem de Himel en dee Ead wajch fluage, en nich meeha to finje weare."
                },
                "12": {
                    "verse_nr": "12",
                    "verse": "En ekj sach dee Doodes, kjleen en groot, fer daen Troon stone, en Beakja worde opjemoakt; en noch een Buak wort opjemoakt, daut es daut Laewesbuak. En dee Doodes worde jerecht no aeare Woakje soo auset enn dee Beakja jeschraewe wea."
                },
                "13": {
                    "verse_nr": "13",
                    "verse": "En daut Maea jeef de Doodes opp dee doabenne weare, en Doot en de Hal jeewe dee Doodes opp dee doabenne weare, en dee worde aule doano jerecht aus aeare Woakje weare."
                },
                "14": {
                    "verse_nr": "14",
                    "verse": "En dee Doot en de Hal worde enn daen Fiasee enenn jeschmaete. Dit, dee Fiasee, es dee tweeda Doot."
                },
                "15": {
                    "verse_nr": "15",
                    "verse": "En wan irjent waea nich to finje wea enn daut Laewesbuak enenn jeschraewe, daem wort enn daut Fiasee enenn jeschmaete."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "En ekj sach en nieha Himel uk ne neehe Ead; dan dee easchte Himel en dee easchte Ead feschwunje, en daut Maea es nich meeha."
                },
                "2": {
                    "verse_nr": "2",
                    "verse": "En ekj, Jehaun, sach dee heilje Staut, daut niehe Jerusalem, fonn Gott rauf kome utem Himel, reed jemoakt soo aus ne Brut utjestraumt fa aea Maun."
                },
                "3": {
                    "verse_nr": "3",
                    "verse": "En ekj head ne lude Stem ut daem Troon, dee saed: &#34;Kjikjt! Gott sien Tempel es mank Mensche, en dee woare sien Follkj senne, en hee selfst, Gott, woat aea Gott senne."
                },
                "4": {
                    "verse_nr": "4",
                    "verse": "Hee woat aule Trone aufwesche fonn aeare Uage, en dee Doot woat nich meeha senne, uk kjeen Truare, oda Jeschrecht, oda Weedoag, dan daut easchte es aules feschwunge."
                },
                "5": {
                    "verse_nr": "5",
                    "verse": "En dee, dee oppem Troon saut, saed: &#34;Kjikj - ekj moak aules nie!&#34; En hee saed: &#34;Schriew! dan dise Wead sent woarhauftich en tru.&#34;"
                },
                "6": {
                    "verse_nr": "6",
                    "verse": "En hee saed to mie: &#34;Daut es jeworde. Ekj sie daut A en daut O, de Aunfank en daut Enj. Waem darscht woa ekj rikjlich to drinkje jaewe fonn daen laewendje Wotakjwal."
                },
                "7": {
                    "verse_nr": "7",
                    "verse": "verse doesn't exist in this bible version"
                },
                "8": {
                    "verse_nr": "8",
                    "verse": "Oba dee Feije, en Onnjleewende, en Oppscheislije, en Merda, en Huare, en Tsaubra, en Jetsedeena, en aul dee Laeajne, woare aea poat ha emm See dee met Fia en Schwaewelblit brennt; daut es dee tweede Doot.&#34;"
                },
                "9": {
                    "verse_nr": "9",
                    "verse": "Donn kjeem eena fonn dee saewen Enjel dee dee saewen Komme haud, dee met dee latste saewen Ploag jefelt weare, en raed met mie en saed: &#34;Komm, ekj woa die dee Brut wiese, daut Laum siene Fru.&#34;"
                },
                "10": {
                    "verse_nr": "10",
                    "verse": "En hee druach mie em Jeist wajch opp en huaga, groote Boajch enopp, en wees mie dee heilje Staut Jerusalem fonn Gott utem Himel rauf kome,"
                },
                "11": {
                    "verse_nr": "11",
                    "verse": "en dee haud Gott siene Harlichkjeit, en daut Licht doafonn wea soo aus en seeha deare Steen, soo aus en Jaspiesteen, kloa aus Kristal."
                },
                "12": {
                    "verse_nr": "12",
                    "verse": "Dee haud ne groote, huage Waunt met twalf Puate, en bie dee Puate weare twalf Enjel, met nomes enjeschraewe fonn dee twalf Staume Iesraels."
                },
                "13": {
                    "verse_nr": "13",
                    "verse": "Aune oostne Sied weare dree Puate, aune nuadne Sied dree Puate, aune siedne Sied dree Puate, en aune wastne Sied dree Puate."
                },
                "14": {
                    "verse_nr": "14",
                    "verse": "En dee Waunt omm dee Staut haud twalf Grunntsteena, en opp dee weare dee Nomes fonn daut Laum siene Twalf Apostel."
                },
                "15": {
                    "verse_nr": "15",
                    "verse": "En dee, dee met mie raed haud ne goldne Motstang, daut hee dee Staut uk dee Puate maete kunn."
                },
                "16": {
                    "verse_nr": "16",
                    "verse": "Dee Staut licht Feehakauntich, soo lank aus breet. En hee maut dee Staut, twee dusent feeha hunndat Kielomeeta; dee es soo breet aus lank aus huach, aules aewareen."
                },
                "17": {
                    "verse_nr": "17",
                    "verse": "En hee maut dee Waunt, en dee wea onnjefaea saewenetsastich Meta huach no dee Mot fonn en Maun, daut heet, fonn en Enjel."
                },
                "18": {
                    "verse_nr": "18",
                    "verse": "Dee Waunt wea fonn Jaspies jebut, en dee Staut wea ajchtet Gollt, so ajcht aus kloaret Glaus."
                },
                "19": {
                    "verse_nr": "19",
                    "verse": "Dee Grunntloag fa dee Wenj fonne Staut weare utjestraumt met aulahaunt deare Steena: daut easchte Steen wea Jaspies, dee tweeda Safier, dee dredde Kalsedoonear, dee feada Smaracht,"
                },
                "20": {
                    "verse_nr": "20",
                    "verse": "dee fefta Sardooniks, dee sasta en Sardies, dee saewenda en Kriesoliet, dee achta en Beril, dee naeajenda en Toopas, dee teanda en Kriesopras, dee alfta en Hiatsint, dee twalfta en Ametist."
                },
                "21": {
                    "verse_nr": "21",
                    "verse": "Dee twalf Puate weare twlaf Parle; jieda Puat wea fonn eena Parl. En dee Gaus enne Staut wea reinet Golt, derchsechtich soo aus Glaus."
                },
                "22": {
                    "verse_nr": "22",
                    "verse": "En ekj sach doa kjeen Tempel benne, dan dee Herr Gott, dee Aulmajchtja, en daut Laum sent dee Tempel."
                },
                "23": {
                    "verse_nr": "23",
                    "verse": "En dee Staut bruckt nich de Sonn oda de Mon daut dee doabenne shiene sulle, dan Gott siene Harlichkjeit jeft doa Licht, en daut Laum es dee Laump doafaea."
                },
                "24": {
                    "verse_nr": "24",
                    "verse": "En dee Natsjoone woare enn daut Licht waundle, en dee Kjeenije oppe Ead woare aeare Harlichkjeit doa enenn brinje."
                },
                "25": {
                    "verse_nr": "25",
                    "verse": "Dee Puate woare bie Dach nich too jemoakt woare, dan doa woat kjeene Nacht senne."
                },
                "26": {
                    "verse_nr": "26",
                    "verse": "En dee woare de Natsjoone aeare Harlichkjeit en Ea doa enenn brinje."
                },
                "27": {
                    "verse_nr": "27",
                    "verse": "Opp kjeen wajch woat doa irjent waut jemeenet, oda irjent waea dee oppscheislich es, oda Leajna, bloos soone daen aeare Nomes enn daut Laum sien Laewesbuak jeschraewe sent."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Donn wees dee Enjel mie en Fluss met laewendjet Wota, soo kloa aus Kristal, daut fonn Gott en daut Laum sien Troon kjeem."
                },
                "2": {
                    "verse_nr": "2",
                    "verse": "Medd enn dee Gaus en aun jiede Sied fonn daen Fluss wea dee Laewesboom dee twalf sorte Frucht brinjt, no jieda Moonat brinjt daut siene Frucht, en dee Blaede fonn daen Boom sent fa dee Natsjoone aeare Jesuntheit."
                },
                "3": {
                    "verse_nr": "3",
                    "verse": "En doa woat kjeen Fedaume meeha senne. En Gott en daut Laum sien Troon woat doa benne senne, en siene Deena woare am deene,"
                },
                "4": {
                    "verse_nr": "4",
                    "verse": "en see woare sien Jesecht seene, en sien Nome woat opp aeare Stearns senne."
                },
                "5": {
                    "verse_nr": "5",
                    "verse": "En doa woat kjeene Nacht senne, en dee woare nich Laumpelicht brucke, oda Licht fonne Sonn, dan de Herr Gott selfst woat an Licht jaewe, en dee woare fonn Eewichkjeit to Eewichkjeit rejeare."
                },
                "6": {
                    "verse_nr": "6",
                    "verse": "Hee saed to mie: &#34;Dise Wead sent jewess en woa; en dee Profeete Jeist aea Herr en Gott haft sien Enjel jeschekjt siene Deena dise Dinje to wiese dee em korte paseare woare."
                },
                "7": {
                    "verse_nr": "7",
                    "verse": "En kjikj! ekj sie bottem kome! Jesaeajent es dee, dee dise profeetische Wead helt.&#34;"
                },
                "8": {
                    "verse_nr": "8",
                    "verse": "En ekj, Jehaun, sie dee, dee dise Dinje head en sach. Aus ekj dit aules head en sach, foll ekj fer daem Enjel siene Feet han dee mie dit aules wees, am auntobaede."
                },
                "9": {
                    "verse_nr": "9",
                    "verse": "En hee saed to mie: &#34;See daut du daut nich deist, dan ekj sie dien Metkjnacht, uk diene Breeda dee Profeete, en dee, dee de Wead enn dit Buak hoole.&#34;"
                },
                "10": {
                    "verse_nr": "10",
                    "verse": "Hee saed to mie: &#34;Doo dise Profeete Wead enn dit Buak nich fesaeajle, dan de Tiet es jekome."
                },
                "11": {
                    "verse_nr": "11",
                    "verse": "Waea onnjerajcht es, lot am bie Onnjerajchtichkjeit bliewe, waea onnrein es, lot am bie onnreinet bliewe, oba waea enn Jerachtichkjeit laeft, lot am bie Jerajchtichkjeit bliewe, en waea Heilich es, lot am fa emma Heilich senne."
                },
                "12": {
                    "verse_nr": "12",
                    "verse": "Kjikj! ekj kom boolt, en mien Loon ha ekj met, en jiedrem doano to jaewe aus sien Woakj es jewast."
                },
                "13": {
                    "verse_nr": "13",
                    "verse": "Ekj sie daut A en daut O, dee Easchta en dee Latsta, dee Aunfank en daut Enj."
                },
                "14": {
                    "verse_nr": "14",
                    "verse": "Jesaeajent sent dee, dee aeare Kjleeda rein jewosche ha, daut see daut Rajcht ha to daen Laewesboom, en derch dee Puate enn dee Staut enenn gone kjenne."
                },
                "15": {
                    "verse_nr": "15",
                    "verse": "Bute sent dee Hunj en dee Tsaubra, en Huara, en dee Merda, en dee Jetsedeene, en aule dee Laeajes moake en leef ha.&#34;"
                },
                "16": {
                    "verse_nr": "16",
                    "verse": "&#34;Ekj, Jesus, schekjt junt mien Enjel aul dise Dinje to Zeije enne Jemeente. Ekj sie dee Wartel en daut Jeschlajcht fonn Doft, dee kloare Morjestearn.&#34;"
                },
                "17": {
                    "verse_nr": "17",
                    "verse": "En dee Jeist en dee Brut saje: &#34;Komm!&#34; En waea daut heat, lot am saje: &#34;Komm!&#34; En waem darscht, lot am kome, en waeaemma wel, lot am kome en daut Laeweswota emmsonst naeme."
                },
                "18": {
                    "verse_nr": "18",
                    "verse": "Ekj zeij aule dee dise Profitseiwead heare: wan irjent waea waut toolaje woat to dise Wead, dan woat Gott am dee Ploag too laje dee enn dit Buak jeschraewe sent; en wan irjent waea fonn dee Wead enn dit Buak wajch naeme woat, dan woat Gott sien Poat fonn daem Laewesboom, en fonn dee heilje Staut wajch naeme."
                },
                "19": {
                    "verse_nr": "19",
                    "verse": "verse doesn't exist in this bible version"
                },
                "20": {
                    "verse_nr": "20",
                    "verse": "En dee, dee fonn dit Zeichness jeft, sajcht: &#34;Jo! ekj kom boolt, Amen.&#34; Komm, Herr Jesus!"
                },
                "21": {
                    "verse_nr": "21",
                    "verse": "Onns Herr Jesus siene Jnod sie met ju aula!"
                }
            }
        }
    }
}