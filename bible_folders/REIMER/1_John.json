{
    "version": "REIMER",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Waut fomm Aunfank wea, waut wie jeheat ha, waut wie jeseene ha met onnse eajne Uage, waut wie bekjikjte en onnse Henj aunjefote ha, waut daut Laeweswuut aunbelangt,"
                },
                "2": {
                    "verse_nr": "2",
                    "verse": "daut Laeweswuat es jeoppenboat worde, en wie ha daut jeseene en jaewe Zeichnes, en moake daut eewjet Laewe bekaunt waut biem Foda wea, en onns jeoppenboat wort."
                },
                "3": {
                    "verse_nr": "3",
                    "verse": "Waut wie jeseene en jeheat ha moak wie junt nu bekaunt, so daut jie uk kjenne met onns Jemeenschoft habe: en onnse Jemeeschoft es met daem Foda en met sien Saen Jesus Christus."
                },
                "4": {
                    "verse_nr": "4",
                    "verse": "En dit schriew wie junt daut onnse Freid kaun Follkome senne."
                },
                "5": {
                    "verse_nr": "5",
                    "verse": "En dit es de Bootschoft dee wie fonn am jeheat habe en junt bekaunt moake, daut Gott Licht es, en doa es kjeene Diestannes en am."
                },
                "6": {
                    "verse_nr": "6",
                    "verse": "Wan wie saije daut wie Jemeenschoft met am habe, oba enn Diestannes waundle, dan leaj wie en doone nich de Woarheit,"
                },
                "7": {
                    "verse_nr": "7",
                    "verse": "Oba wan wie em Licht waundle so aus hee em Licht es, dan ha wie Jemeenschoft unjarenaunda, en sien Saen Jesus sien Bloot moakt onns rein fonn aule Sind."
                },
                "8": {
                    "verse_nr": "8",
                    "verse": "Wan wie saije daut wie kjeene Sind habe, dan schmaea wie onns selfst aun, en de Woarheit es nich enn uns."
                },
                "9": {
                    "verse_nr": "9",
                    "verse": "Wan wie unse Sind bekjane, es hee True en jeracht onnse Sind to fejaewe, en onns reim to moake fonn aule Onnjerachtichkjeit."
                },
                "10": {
                    "verse_nr": "10",
                    "verse": "Wan wie saje daut wie nich jesindicht habe, moak wie am tom Laeajna, en sien Wuat es nich enn onns."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Miene kjleene Kjinja, ekj schriew ju dise Dinje so daut jie nich Sindje sele. Oba wan waea sindicht, dan ha wie en Offkot met daem Foda, Jesus Christus de Jerachte."
                },
                "2": {
                    "verse_nr": "2",
                    "verse": "En hee selfst es dee, derch daem unse Sinde feseent sent; oba nich bloos onnse Sinde, oba de gaunse Welt aeare."
                },
                "3": {
                    "verse_nr": "3",
                    "verse": "En doaderch weet wie daut wie am ha kjanne leat, wan wie sien Jeboote hoole."
                },
                "4": {
                    "verse_nr": "4",
                    "verse": "Waea doa sajcht daut hee Gott kjant, oba helt siene Jeboote nich, es en Laeajne, en de Woarheit es nich en soonem,"
                },
                "5": {
                    "verse_nr": "5",
                    "verse": "oba waea siene Jeboote helt, en daem es Gott siene Leew follkome jeworde. Doaderch weet wie daut wie enn am sent."
                },
                "6": {
                    "verse_nr": "6",
                    "verse": "Waeaemma sajcht daut hee enn Christus es, sull soo waundle aus Christus waundeld."
                },
                "7": {
                    "verse_nr": "7",
                    "verse": "Leefste Breeda, ekj schriew ju nich en miehet Jeboot, oba en oolet Jeboot daut jie fonn Aunfank aun ha jehaut. Daut oole Jeboot es daut Wuat daut jie jeheat habe."
                },
                "8": {
                    "verse_nr": "8",
                    "verse": "En doch shriew ekj ju en niehet Jeboot daut woa es en ju uk en am, wiel de Diestannes feschwinkjt, en daut woare Licht shient nu aul."
                },
                "9": {
                    "verse_nr": "9",
                    "verse": "Waeaemma sajcht daut hee em Licht es, en oba sien Brooda haust, es bet nu noch em Diestre."
                },
                "10": {
                    "verse_nr": "10",
                    "verse": "Waeaemma sien Brooda leef haft blift em Licht en doa es kjeen oajaness en am."
                },
                "11": {
                    "verse_nr": "11",
                    "verse": "Waea oba sien Brooda haust es em Diestre en waundelt em Diestre en weet nich wua hee hanjeit, wiel de Diestanes haft am de Uage blint jemoakt."
                },
                "12": {
                    "verse_nr": "12",
                    "verse": "Ekj schriew ju Kjinja, wiel june Sinde sent ju fejaeft en Jesus sien Nome."
                },
                "13": {
                    "verse_nr": "13",
                    "verse": "Ekj schriew ju Fodasch, wiel jie daen jekjant habe dee fonn Aunfang jewast es. Ekj schriew ju junja Manne wiel jie aewa daen Beesa jewonne habe."
                },
                "14": {
                    "verse_nr": "14",
                    "verse": "Ekj schreef ju junja Kjinje wiel jie daem Foda jekjant habe. Ekj schreef ju Fodasch wiel jie daen jekjant habe dee fonn Aunfang jewast es. Ekj schreef ju junja Manne wiel jie stoakj sent, en Gott sien Wuut blift en ju, en jie ha aewa daem Beesa jewonne."
                },
                "15": {
                    "verse_nr": "15",
                    "verse": "Doot de Welt nich Leef habe, uk nich daut waut enne Welt es. Waeaemma de Welt Leef haft, enn daem es nich daem Foda siene Leew,"
                },
                "16": {
                    "verse_nr": "16",
                    "verse": "wiels aules waut enn dise Welt es: De Uagelost, de Fleeschelost, en daut stolte Laewe, es nich fom Foda, oba es ut dise Welt."
                },
                "17": {
                    "verse_nr": "17",
                    "verse": "En dise Welt fejeit, uk dee Lost dise Welt; oba dee waut Gott sien Wele deit woat eewich bliewe."
                },
                "18": {
                    "verse_nr": "18",
                    "verse": "Kjinja, daut es de latste Tiet, en so aus jie aul jeheat ha daut dee Antikjrist kjemt, sogoa nu sent aul fael Antikjriste jekome, doaderch weet wie dautet de latste Tiet es."
                },
                "19": {
                    "verse_nr": "19",
                    "verse": "Dee jinje fonn onns wajch, oba weare nich fonn dee Onnse; wan dee fonn dee Onnsa weare jewast, wudde see bie onns jeblaewe senne; oba dee jinje rut dautet mucht openboa woare daut see nich aule fonn de Onnsa weare."
                },
                "20": {
                    "verse_nr": "20",
                    "verse": "Oba jie sent fom Heilje Jeist ennjesaeajent, en weete aules."
                },
                "21": {
                    "verse_nr": "21",
                    "verse": "Ekj schreef ju nich doaromm daut jie de Woarheit nich wiste, oba wiel jie dee wiste, uk wiel kjeene Laeajes ut Woarheit kome."
                },
                "22": {
                    "verse_nr": "22",
                    "verse": "Waea es en Laeajna buta dee, dee festriede deit daut Jesus de Christus es? Daut es de Antikjrist dee daem Foda en daem Saen nich aunerkjanne."
                },
                "23": {
                    "verse_nr": "23",
                    "verse": "Waea daem Saen nich aunerkjant, haft uk nich daem Foda. Waea daen Saen aunerkjant haft uk daem Foda."
                },
                "24": {
                    "verse_nr": "24",
                    "verse": "Lot daut en ju bliewe waut jie fonn Aunfank aun jeheat habe. Wan daut waut jie fom Aunfank jeheat ha woat en ju bliewe, dan woa jie em Foda uk em Saen bliewe."
                },
                "25": {
                    "verse_nr": "25",
                    "verse": "En daut waut hee onns fesproake haft es daut eewje Laewe."
                },
                "26": {
                    "verse_nr": "26",
                    "verse": "Dit hab ekj junt jeschraewe weejen dee, dee ju fefeare wele."
                },
                "27": {
                    "verse_nr": "27",
                    "verse": "En daut ennjesaeajendet waut jie fonn am jekjraeaje habe blift en ju, en jie ha daut nich needich daut irjent waea ju unjarechte saul; oba soo aus daut ennjesaejende ju fonn aules unjarechte deit, en es Woarheit, en kjeene Laeajes; so aus junt daut jeleat haft, blieft en am."
                },
                "28": {
                    "verse_nr": "28",
                    "verse": "Nu oba, kleene Kjinja, blieft enn am, so daut wan hee woat jeoppenboat woare, wie daut toofetruee kjenne habe en nich fer am onns shaeme brucke wan hee kome woat."
                },
                "29": {
                    "verse_nr": "29",
                    "verse": "Wan jie weete daut hee jeracht es, dan weet jie uk daut en jiedra dee doa Racht deit es fom am jebuare."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Seet emol waut fonne Leew de Foda onns jewaese haft daut wie sulle Gott siene Kjinje jenant woare: en daut es waut wie werkjlich sent! Doaromm kjant de Welt onns nich wiel see am nich kjant."
                },
                "2": {
                    "verse_nr": "2",
                    "verse": "Leefsta Frind, wie sent nu Gott siene Kjnja; oba daut es noch nich jeoppenboat waut wie nohaea selle senne. Wie weete oba daut wan hee woat jeoppenboat woare, dan woa wie soo senne es hee es, wiel wie woare am seene so aus hee es."
                },
                "3": {
                    "verse_nr": "3",
                    "verse": "En jiedra dee dise Hopninj en sikj haft, woat sikj reinje, jrod so aus hee rein es."
                },
                "4": {
                    "verse_nr": "4",
                    "verse": "Waea doa sindicht, feschulldicht sikj jaejen daut Jesats, wiel aule Sind es jaeajen Gott sien Jesats."
                },
                "5": {
                    "verse_nr": "5",
                    "verse": "En jie weete daut Jesus Christus jekome es de Sind wajch to naeme; en enn am es kjeene Sind."
                },
                "6": {
                    "verse_nr": "6",
                    "verse": "Waea en am blift woat nich enn Sind laewe; waea enn Sind laeft haft am nich jeseene uk nich jekjant."
                },
                "7": {
                    "verse_nr": "7",
                    "verse": "Leefste Kjinja, lot ju fonn kjeenem fefeare! Waea daut racht eeft es jeracht, jrod so es hee jeracht es."
                },
                "8": {
                    "verse_nr": "8",
                    "verse": "Waea enn Sind laeft es fom Deewel, dan de Deewel haft fonn Aunfank aun jesindicht. En Gott sien Saen es jekome daut hee daut hee daem Deewel siene Woakje fenichte wudd."
                },
                "9": {
                    "verse_nr": "9",
                    "verse": "Waea fonn Gott jebuare es laeft nich en Sind, wiel sien Sot blift en am, en hee kaun nich sindje wiel hee fonn Gott jebuare es."
                },
                "10": {
                    "verse_nr": "10",
                    "verse": "Doarenn es et kloa jemoakt woont Gott siene Kjinja sent en woont daem Deewel siene Kjinja sent: wea nich Jerachtichkjet eeft es nich fonn Gott, uk nich wea sien Brooda nich leef haft."
                },
                "11": {
                    "verse_nr": "11",
                    "verse": "Dit es dan dee Norecht dee wie fonn Aunfang aun jeheat ha, daut wie onns unjarenaunda seele leef habe;"
                },
                "12": {
                    "verse_nr": "12",
                    "verse": "nich so aus Kain dee fonn daem Beesa wea, en schluach sien Brooda doot. En wuaromm schluach hee am doot? Wiel siene eajne Woakje onnjeracht weare, en sien Brooda siene weare jeracht."
                },
                "13": {
                    "verse_nr": "13",
                    "verse": "Doot ju nich wunndre, Breeda, wan junt de Welt haust."
                },
                "14": {
                    "verse_nr": "14",
                    "verse": "Wie weete daut wie fom Doot toom Laewe jekome sent wiel wie de Breeda leef habe. Waea dee Leew nich haft blift em Doot."
                },
                "15": {
                    "verse_nr": "15",
                    "verse": "En jiedre dee sien Brooda haust es en Merda, en jie weete daut en Merda nich daut eewje Laewe enn sikj haft."
                },
                "16": {
                    "verse_nr": "16",
                    "verse": "Wie weete waut woare Leew es doabie daut Jesus sien Laewe dol laed fa onns, en wie saele onns Laewe uk dol laeje fa de Breeda."
                },
                "17": {
                    "verse_nr": "17",
                    "verse": "Oba waea enn dise Welt goot auf es, en sit sien Brooda faelt daut needich, en deit sien Hoat tooschluete jaejen am, woo kaun Gott siene Leew en am sene?"
                },
                "18": {
                    "verse_nr": "18",
                    "verse": "Leewe Kjinja, wel wie nich bloos met Wead oda met waut wie saeje onnse Leew bewiese, oba enn Woarheit daut met Woakje bewiese."
                },
                "19": {
                    "verse_nr": "19",
                    "verse": "Doaraun woa wie weete daut wie fonne Woarheit sent, en woare aewazeijt senne fer Gott,"
                },
                "20": {
                    "verse_nr": "20",
                    "verse": "en wan onns Hoat onns aundasch sajcht, Gott es jrata aus onns Hoat, en weet aules."
                },
                "21": {
                    "verse_nr": "21",
                    "verse": "Leefste Frind, wan onns Hoat onns nich fekloacht, dan ha wie follet Fetruhe fer Gott,"
                },
                "22": {
                    "verse_nr": "22",
                    "verse": "en wautemma wie am no froage woa wie kjriehe, wiel wie siene Jeboote hoole en daut doone waut am jefelt."
                },
                "23": {
                    "verse_nr": "23",
                    "verse": "En dit es sien Jeboot, daut wie aun sien Saen Jesus Christus sien Nome jleewe, en onns unjeranuande leef habe jrod so aus hee onns daut befoole haft."
                },
                "24": {
                    "verse_nr": "24",
                    "verse": "En dee, dee siene Jeboote helt blift enn am, en hee enn am. En dit es woo wie weete daut hee enn onns blift wiel hee onns daen Jeist jejaeft haft."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Leefste Frind, jleeft nich aule Jeista, oba prooft dee Jeista auf dee fonn Gott sent; wiel fael faulsche Profeete sent enne Welt enenn jekome."
                },
                "2": {
                    "verse_nr": "2",
                    "verse": "Dit es woo jie weete kjenne daut en Jeist fonn Gott es: jieda Jeist dee bekjant daut Jesus em Fleesch jekome es, es fonn Gott."
                },
                "3": {
                    "verse_nr": "3",
                    "verse": "En jieda Jeist dee nich Jesus bekjant es nich fonn Gott, en dit es dee Antikjrist Jeist fonn daem jie heade daut dee kome wudd, en nu aul enne Welt es."
                },
                "4": {
                    "verse_nr": "4",
                    "verse": "Leefste Kjinja, jie sent fonn Gott, en jie ha aewa daen jewonne, wiel dee, dee en ju es, es jrata aus dee, dee enne Welt es."
                },
                "5": {
                    "verse_nr": "5",
                    "verse": "Dee sent fonn dise Welt, doaromm raede see fonn dise Welt, en de Welt horcht no an."
                },
                "6": {
                    "verse_nr": "6",
                    "verse": "Wie sent fonn Gott; en waea Gott kjant horcht no onns; waea nich fonn Gott es, horcht nich no onns. Doaraun kje wie daen Jeist de Woarheit weete, uk daen Jeist de Ertum."
                },
                "7": {
                    "verse_nr": "7",
                    "verse": "Leefsta Frind, wel wie onns unjarenaunda leef habe, wiel Leew staumt fonn Gott, en en jiedre dee Leew eeft es fonn Gott jebuare, en kjant Gott."
                },
                "8": {
                    "verse_nr": "8",
                    "verse": "Waea nich Leew eeft kjant Gott nich, wiel Gott es Leew."
                },
                "9": {
                    "verse_nr": "9",
                    "verse": "Hiarenn es Gott siene Leew onns jaejenaewa jeoppenboat, daut Gott sien eentjse Saen en dise Welt enenn schekjt so daut wie derch am laewe kjenne."
                },
                "10": {
                    "verse_nr": "10",
                    "verse": "Hiarenn es Leew, nich daut wie Gott leef haude, oba daut hee onns leef haud en shekjt sien Saen onnse Sind wajch to naeme."
                },
                "11": {
                    "verse_nr": "11",
                    "verse": "Leefsta Frind, wan Gott onns soo jeleeft haft, sull wie onns uk unjarenaunda leef habe."
                },
                "12": {
                    "verse_nr": "12",
                    "verse": "Kjeena haft Gott jeemols jeseene; wan wie onns unjarenaunda leef ha, dan blift Gott en onns, en siene Leew es enn onns follkome."
                },
                "13": {
                    "verse_nr": "13",
                    "verse": "Wie weete daut wie enn am bliewe en hee enn onns blift doaderch daut hee onns fonn sien Jeist jejaeft haft."
                },
                "14": {
                    "verse_nr": "14",
                    "verse": "En wie ha jeseene en ha Zeichnes jejaeft daut de Foda sien Saen jeschekjt haft omm de Welt aea Heilaunt to senne."
                },
                "15": {
                    "verse_nr": "15",
                    "verse": "Waeaemma bekjant daut Jesus Gott sien Saen es, en daem blift Gott, en dee enn Gott."
                },
                "16": {
                    "verse_nr": "16",
                    "verse": "Nu weet wie daut, en jleewe daut uk daut Gott ne Leew fa onns haft. Gott es Leew, en waea en Leew laeft, blift enn Gott en Gott en am."
                },
                "17": {
                    "verse_nr": "17",
                    "verse": "Doaderch es de Leew enn onns follkome daut wie driest kjenne senne aum Jerechtsdach; wiel so es hee es, so sent wie uk enn dise Welt."
                },
                "18": {
                    "verse_nr": "18",
                    "verse": "Doa es kjeene Angst enn Leew; oba woarhauftje Leew deit de Angst erut schmiete, wiel de Angst haft met Strof todoone, en waea enn Angst laeft es nich enne Leew follkome."
                },
                "19": {
                    "verse_nr": "19",
                    "verse": "Wie laewe enn Leew wiel hee onns eascht haft leef jehaut."
                },
                "20": {
                    "verse_nr": "20",
                    "verse": "Wan irjentwaea sajcht, ekj ha Gott leef, oba hausst sien Brooda, dee es en Laeajna; waea sien Brooda nich leef haft daem hee seene kaun, kaun Gott nich leef habe daem hee nich jeseene haft."
                },
                "21": {
                    "verse_nr": "21",
                    "verse": "Dit es sien Jeboot daut wie fonn am habe, daut waea Gott leef haft saul sien Brooda uk leef habe."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Jieda eena dee jleeft daut Jesus dee Christus es, en fonn Gott jebuere es, es fonn Gott; en jieda eena dee daem Foda leef haft, haft daem uk leef dee fonn Gott jebuere es."
                },
                "2": {
                    "verse_nr": "2",
                    "verse": "Aun dit kje wie weete daut wie Gott siene Kjina leef habe wan wie Gott leef ha en siene Jeboote hoole."
                },
                "3": {
                    "verse_nr": "3",
                    "verse": "Dit es de Gottes Leew, daut wie siene Jeboote hoole; en siene Jeboote sent nich ne Laust;"
                },
                "4": {
                    "verse_nr": "4",
                    "verse": "Dan wautemma fonn Gott jebuare es haft jewonne aewa de Welt; en dit es de Siech dee aewa de Welt jewonne haft - onns Gloowe!"
                },
                "5": {
                    "verse_nr": "5",
                    "verse": "Waea es dee, dee aewa de Welt jewonne haft buta dee, dee doa jleeft daut Jesus Gott sien Saen es?"
                },
                "6": {
                    "verse_nr": "6",
                    "verse": "Dit es dee, dee derch Wota en Bloot kjeem, Jesus Christus; nich bloos derch Wota, oba derch Wota en Bloot."
                },
                "7": {
                    "verse_nr": "7",
                    "verse": "En daut es de Jeist dee Zeichness jeft, wiel dee Jeist es de Woarheit."
                },
                "8": {
                    "verse_nr": "8",
                    "verse": "Dan doa sent dree dee Zeichness jaewe: de Jeist en daut Wota en daut Bloot: en dise dree stemme toop."
                },
                "9": {
                    "verse_nr": "9",
                    "verse": "Wan wie Mensche aea Zeichness naeme, Gott sien Zeichness es jrata; wiel dit es daut Zeichness daut Gott fonn sien Saen jezeicht haft."
                },
                "10": {
                    "verse_nr": "10",
                    "verse": "Waea aun daen Gottes Saen jleeft haft daut Zeichness en sikj selfst. Waea nich Gott jleeft haft am tom Laeajna jemoakt wiel hee daut Zeichness nich jejleeft haft daut Gott fonn sien Saen jejaeft haft."
                },
                "11": {
                    "verse_nr": "11",
                    "verse": "Dit es dan daut Zeichness, daut Gott onns daut eewje Laewe jejaeft haft, en dit Laewe es enn sien Saen."
                },
                "12": {
                    "verse_nr": "12",
                    "verse": "Waea daen Saen haft, haft daut Laewe; waea daen Saen nich haft, haft nich daut laewe."
                },
                "13": {
                    "verse_nr": "13",
                    "verse": "Dit ha ekj ju jeschraewe, dee jie aun daen Gottes Saen sien Nome jleewe, daut jie weete kjenne daut jie daut eewje Laewe habe."
                },
                "14": {
                    "verse_nr": "14",
                    "verse": "En dit es onns Toofetrue daut wie en am ha, daut, wan wie am omm irjend waut baede no sien wele, heat hee onns."
                },
                "15": {
                    "verse_nr": "15",
                    "verse": "En wan wie weete daut hee onns heat, eendoont waut wie froage, dan weet wie daut wie daut ha fa waut wie jebaet ha."
                },
                "16": {
                    "verse_nr": "16",
                    "verse": "Wan waea sien Brooda sit ne Sind aungone waut nich tom Doot feat, saul hee Gott doaromm baede, en Gott woat am Laewe jaewe fa daem dee nich sindje deit tom Doot. Doa es Sind waut tom Doot feat - ekj saj nich daut hee doaromm baede sull."
                },
                "17": {
                    "verse_nr": "17",
                    "verse": "Aule Onnjerchtichkjeit es Sind; en doa es ne Sind dee nich tom Doot feat."
                },
                "18": {
                    "verse_nr": "18",
                    "verse": "Wie weete daut waea fonn Gott jebuare es laeft nich en Sind; oba waea fonn Gott jebuare es bewoat am en dee Beesa kaun am nich aunsteete."
                },
                "19": {
                    "verse_nr": "19",
                    "verse": "Wie weete daut wie fonn Gott sent, and daut de gaunse Welt en daem Beesa bejraepe es."
                },
                "20": {
                    "verse_nr": "20",
                    "verse": "Wie weete uk daut dee Gottes Saen jekome es en haft onns festaunt jejaeft daem to kjane dee Woarhauftich es; en wie sent enn daem dee Woarhauftich es, en sien Saen Jesus Christus. Dit es dee woara Gott, en daut eewje Laewe."
                },
                "21": {
                    "verse_nr": "21",
                    "verse": "Kjleene Kjinja, bewoat ju fa dee Jeta."
                }
            }
        }
    }
}