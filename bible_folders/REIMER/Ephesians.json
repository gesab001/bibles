{
    "version": "REIMER",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, Christus Jesus sien Apostel derch Gott sien Wele, aun dee Heilje enn Efeesus, dee Christus Jesus Tru sent:"
                },
                "2": {
                    "verse_nr": "2",
                    "verse": "Jnod en Fraed fonn Gott onns Foda, en daem Herr Jesus Christus."
                },
                "3": {
                    "verse_nr": "3",
                    "verse": "Jesaeajent es onns Herr Jesus Christus sien Gott en Foda, dee onns jesaeajent haft met aule jeistliche Saeajen enn dee Himelswelt enn Christus,"
                },
                "4": {
                    "verse_nr": "4",
                    "verse": "Soo aus hee onns enn am erwaelt haud eeha dee Welt Grunt jelajcht wea, daut wie sulle heilich en oone Schult senne fer am,"
                },
                "5": {
                    "verse_nr": "5",
                    "verse": "en haft onns enn Leew ferhaea bestemt daut wie sulle aus siene eajne Kjinje aunjenome woare derch Jesus Christus, no daut Wooljefaule fonn sien Wele,"
                },
                "6": {
                    "verse_nr": "6",
                    "verse": "daut wie dee Harlichkjeit fonn siene Jnod rieme muchte, met dee hee onns bejnodicht haft enn daem, daen hee leef haud,"
                },
                "7": {
                    "verse_nr": "7",
                    "verse": "enn waem wie nu dee Radunk ha derch sien Bloot, dee fejaewunk fa dee Aewatraedunj, no siene rikje Jnod,"
                },
                "8": {
                    "verse_nr": "8",
                    "verse": "daut hee onns rikjlich jejaeft haft enn aule Weisheit en Festaunt"
                },
                "9": {
                    "verse_nr": "9",
                    "verse": "en haft daut Jeheemnes fonn sien Wele bekaunt jemoakt, no daut Wooljefaule fonn sien Wele, daut hee enn sikj faeajenome haud"
                },
                "10": {
                    "verse_nr": "10",
                    "verse": "fa dee Fewaultunk fa dee bestemde Tiet, daut hee aules enn Christus toop brinje wudd, auf Dinje enne Himels, oda oppe Ead, enn am."
                },
                "11": {
                    "verse_nr": "11",
                    "verse": "En waem wie uk aus en Oawgoot jewaelt sent, en sent ferhaea uterwaelt no daem sien Plon dee aules utfeare deit no sien Wele;"
                },
                "12": {
                    "verse_nr": "12",
                    "verse": "daut wie, dee wie ferhaea enn Christus hopte, sulle to siene harlichkjeits Ea senne;"
                },
                "13": {
                    "verse_nr": "13",
                    "verse": "enn daem wie hopte aus wie daut Eevanjeelium fonn dee Radunk heade, enn daem wie uk, aus wie jleewde, feseajelt weare met daem Heilje Jeist daen hee fesproake haud."
                },
                "14": {
                    "verse_nr": "14",
                    "verse": "Dee es ne Birj fa onns Oawgoot opp dee Tiet wan daut Habgoot woat jeleest woare, to siene Harlichkjeits Ea."
                },
                "15": {
                    "verse_nr": "15",
                    "verse": "Doaromm ekj uk, aus ekj head fonn jun Gloowe enn daem Herr Jesus, en june Leew aun aul dee Heilje,"
                },
                "16": {
                    "verse_nr": "16",
                    "verse": "hia nich opp fa junt dankboa to senne, en raed fonn junt enn miene Jebaed,"
                },
                "17": {
                    "verse_nr": "17",
                    "verse": "daut onns Herr Jesus Christus sien Gott, dee harlichkjeits Foda, mucht junt en Weisheits en Oppenboarunks Jeist jaewe enn en follet Erkjantness fonn am,"
                },
                "18": {
                    "verse_nr": "18",
                    "verse": "daut dee Uage fonn onns Hoat muchte kloa senne, daut wie weete muchte waut dee Hopninj es enn sien Beroope, en woo Rikj dee Harlichkjet fonn sien Oawgoot enn siene Heilje es,"
                },
                "19": {
                    "verse_nr": "19",
                    "verse": "en waut dee besondasch groote Krauft es, dee onns, dee wie jleewe, jejaeft es, no dee besondasch groote Krauft enn daem waut hee deed,"
                },
                "20": {
                    "verse_nr": "20",
                    "verse": "aus hee Christus fom Doot oppwakjt, en to siene rachte Haunt hansad enne Himels,"
                },
                "21": {
                    "verse_nr": "21",
                    "verse": "huach aewa aule Jewault, en Follmacht, en Krauft, en Harschoffte, en irjent en Nome dee janant kaun woare in dise Tiet, oba uk enn dee, dee noch kjemt;"
                },
                "22": {
                    "verse_nr": "22",
                    "verse": "en haft am aules unja siene Feet jelacht, en haft am daut Haupt jemoakt aewa aules to siene Jemeent,"
                },
                "23": {
                    "verse_nr": "23",
                    "verse": "woont sien Lief es, daut Follet fonn daem dee aules felle deit."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "En jie weare enn jun Aewatraede en enn june Sind doot,"
                },
                "2": {
                    "verse_nr": "2",
                    "verse": "enn woone jie donn waundelde no dise Welt Sitte, no daem Harscha aewe dee Lofft Follmacht, dee Jeist dee nu enn daen wirkjt dee onnjehuarsaum sent."
                },
                "3": {
                    "verse_nr": "3",
                    "verse": "Unja daen haud wie uk to eene Tiet onns Ommgank no dee Fleeschliche Losst, en laewde so aus daut Fleesch en Jedanke wulle, en weare fonn Natua Oajeness Kinja, jrod so aus dee aundre."
                },
                "4": {
                    "verse_nr": "4",
                    "verse": "Oba Gott, dee rikj es aun Jnod, omm siene groote Leew haulwe met dee hee onns leef haud,"
                },
                "5": {
                    "verse_nr": "5",
                    "verse": "sogoa aus wie enne Sind Doot weare, haft onns met Christus tom Laewe jebrocht; - derch jnod sent wie jerat -"
                },
                "6": {
                    "verse_nr": "6",
                    "verse": "en haft onns toop oppjerecht, en toop hanjesat met Christus Jesus en dee Himlische Welte,"
                },
                "7": {
                    "verse_nr": "7",
                    "verse": "soo daut hee enn dee komende Tiede mucht siene aewatraflich groote, rikje Jnod enn siene Leeftolichkjet onns jaeajenaewe bewiese enn Christus Jesus."
                },
                "8": {
                    "verse_nr": "8",
                    "verse": "Dan derch Jnod sent jie seelich jeworde derch daen Gloowe; en daut nich ut junt selfst, daut es ne Gow fonn Gott;"
                },
                "9": {
                    "verse_nr": "9",
                    "verse": "nich derch Woakje, daut kjeena sikj puche wudd kjenne."
                },
                "10": {
                    "verse_nr": "10",
                    "verse": "Dan wie sent sien Jeschaft, enn Christus Jesus erschaufe to goode Woakje, dee Gott ferhaea reed jemoakt haud, so daut wie doarenn waundle sulle."
                },
                "11": {
                    "verse_nr": "11",
                    "verse": "Doaromm denkjt doa aun, daut, aus jie Heide weare no daut Fleesch, dee Onnbeschnaedne jenant weare bie daen dee de Jeschnaedne jenant woare - fonn Mensche Henj jeschnaede em Fleesch,"
                },
                "12": {
                    "verse_nr": "12",
                    "verse": "daut jie to dee Tiet oone Christus weare, fonn daut Jeschlacht Iesrael utjeschlote, en Framde to daut Bunt fonn Fespraeakjunje, en haude kjeene Hopninj, en weare oone Gott enn dise Welt."
                },
                "13": {
                    "verse_nr": "13",
                    "verse": "Oba nu enn Christus Jesus se jie, dee jie eascht wiet auf weare, dichtbie jebrocht derch Christus sien Bloot."
                },
                "14": {
                    "verse_nr": "14",
                    "verse": "Dan hee es onnse Fraed, dee fonn beid eent jemoakt haft, en haft dee Meddelwaunt dee tweschen onns wea, doljebroake, en haft enn sien Fleesch"
                },
                "15": {
                    "verse_nr": "15",
                    "verse": "daut Jesats en Faeaschrefte auntsied jesat, so daut enn daem daut hee Fraed muak, hee fonn dee twee een nieha Mensch moake kunn,"
                },
                "16": {
                    "verse_nr": "16",
                    "verse": "en daut hee mucht derch daut Kjriets beid toop brinje enn een Lief, en doaderch en enj muak fonn dee Fientschofft;"
                },
                "17": {
                    "verse_nr": "17",
                    "verse": "en kjeem en praedjd Fraed to junt dee wiet auf weare, uk Fraed to daen dee dicht bie weare;"
                },
                "18": {
                    "verse_nr": "18",
                    "verse": "dan derch am ha wie beid en een Jeist Toogank nom Foda."
                },
                "19": {
                    "verse_nr": "19",
                    "verse": "Aulsoo se jie nu nich meeha Framde en Waundra, oba jie sent Metbirja met dee Heilje, en Jliede enn Gott siene Famielje,"
                },
                "20": {
                    "verse_nr": "20",
                    "verse": "en sent oppjebut opp daen Grunt fonn dee Apostel en Profeete, wua Jesus Christus selfst dee Akjsteen es."
                },
                "21": {
                    "verse_nr": "21",
                    "verse": "Enn am es daut gaunse Jebied toop jefot, en waust enn en heilje Tempel em Herr enenn,"
                },
                "22": {
                    "verse_nr": "22",
                    "verse": "enn waem jie uk toop met jebut woare fa ne Woninj fa Gott em Jeist."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dit es dee Uasoak wuaromm ekj, Paul, en Jefangna sie fa junt Heide."
                },
                "2": {
                    "verse_nr": "2",
                    "verse": "Jie ha doch jeheat fonn dee Fewaultunk fonn Gott siene Jnod dee mie jejaeft es fa junt,"
                },
                "3": {
                    "verse_nr": "3",
                    "verse": "daut derch ne Oppenboarinj, mie daut Jeheemnes jejeaeft wort, so aus ekj ferhaea em korte beschraewe ha,"
                },
                "4": {
                    "verse_nr": "4",
                    "verse": "wuaderch jie biem laese mien Erkjantnes enn daut Jeheemnes fonn Christus festone kjenne,"
                },
                "5": {
                    "verse_nr": "5",
                    "verse": "daut enn freajre Tiede dee Mensche Kjinja nich wort bekaunt jemoakt so auset nu es to siene heilje Apostel en Profeete derch daem Jeist;"
                },
                "6": {
                    "verse_nr": "6",
                    "verse": "daut dee Heide Metoaw, en Metjlieda sent, en daut naemlijet Aundeel ha enn daut waut fesproake es enn Christus Jesus derch daut Evanjeelium,"
                },
                "7": {
                    "verse_nr": "7",
                    "verse": "fonn woont ekj en Deena jemoakt wort no dee Gow fonn Gott siene Jnod dee mie jejaeft es doano aus siene Krauft wirkje deit."
                },
                "8": {
                    "verse_nr": "8",
                    "verse": "Aun mie - dee Jerinjsta unja aule Heilje - es dise Jnod jejaeft, daut ekj to dee Heide daut Rikjdom enn Christus, daut nich utoforsche es, praedje sull;"
                },
                "9": {
                    "verse_nr": "9",
                    "verse": "en tom Licht brinje waut dee Fewaultinj es fa daut Jeheemnes daut fonn Eewichkjeit festoake wea enn Gott, dee aules jeschaufe haft,"
                },
                "10": {
                    "verse_nr": "10",
                    "verse": "daut nu mucht bekaunt woare derch dee Jemeent aun dee Harschoffte enn Jewaulte enn dee Himelswelte, Gott siene faelfeltije Weisheit,"
                },
                "11": {
                    "verse_nr": "11",
                    "verse": "no daut eewjet Faeanaeme daut hee enn onns Herr Jesus Christus haud."
                },
                "12": {
                    "verse_nr": "12",
                    "verse": "Enn am kje wie driest no am kome enn Toofetruehe derch daen Gloowe enn am."
                },
                "13": {
                    "verse_nr": "13",
                    "verse": "Doaromm bed ekj junt daut jie nich mootloos woare waeajen mien Triebsaul omm junet haulwe, daut june Ea es."
                },
                "14": {
                    "verse_nr": "14",
                    "verse": "Dit es wuaromm ekj miene Kjneehe beaj fer daem Foda,"
                },
                "15": {
                    "verse_nr": "15",
                    "verse": "fonn daem aule Fodaschofft enne Himels en oppe Ead jeneemt es,"
                },
                "16": {
                    "verse_nr": "16",
                    "verse": "daut hee junt mucht no daut Rikjdom fonn siene Harlichkjeit, met Krauft derch daem Jeist jaewe ennalich jestoakjt to woare;"
                },
                "17": {
                    "verse_nr": "17",
                    "verse": "daut Christus derch daen Gloowe enn june Hoate wone mucht, jewartelt en jejrint enne Leew,"
                },
                "18": {
                    "verse_nr": "18",
                    "verse": "en daut jie Krauft muchte ha met aul dee Heilje toop bejriepe to kjenne waut daut Breedet, Langet, Huaget, en Deepet es,"
                },
                "19": {
                    "verse_nr": "19",
                    "verse": "en Christus siene Leew to erkjane dee fael jrate es aus wie festone kjenne, so daut jie kjenne jefelt senne met Gott, dee foll en gauns es."
                },
                "20": {
                    "verse_nr": "20",
                    "verse": "Nu daem, dee wiet aewa aules doone kaun, fael meeha aus wie froage oda denke kjenne no dee Krauft dee enn onns wirkjt,"
                },
                "21": {
                    "verse_nr": "21",
                    "verse": "to daem saul enne Jemeent, en enn Christus Jesus Harlichkjet senne opp aule Menschejeschlachta enn aule Eewichkjeit; Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ekj sie daem Herr sien Jefangne, doaromm pracha ekj junt dringent daut jie so laewe dautet stemt met dee Beroopinj met dee jie beroope sent,"
                },
                "2": {
                    "verse_nr": "2",
                    "verse": "met folle Deemut en Saunftmoot, met Jedult, en fedroacht eena daem aundra enn Leew,"
                },
                "3": {
                    "verse_nr": "3",
                    "verse": "en bemeacht junt dee Eenichkjet em Jeist to hoole daut enne Fraed toop jebunge es. Doa es een Lief en een Jeist,"
                },
                "4": {
                    "verse_nr": "4",
                    "verse": "soo aus jie uk beroope weare enn eene Hopninj enn dee jie beroope sent;"
                },
                "5": {
                    "verse_nr": "5",
                    "verse": "een Herr, een Gloowe, eene Taufe;"
                },
                "6": {
                    "verse_nr": "6",
                    "verse": "een Gott en Foda aewa aules, dee aewa aules, en derch aules, en enn aules es."
                },
                "7": {
                    "verse_nr": "7",
                    "verse": "Oba to en jieda eenem es Jnod jejaeft no dee Mot enn dee Gow Christus."
                },
                "8": {
                    "verse_nr": "8",
                    "verse": "Doaromm sajcht hee: &#34;Enn daem daut hee enopp jefoare es no daut Hechste, haft hee dee Jefangne jefange wajch jeleit, en haft dee Mensche Gow jejaeft&#34;."
                },
                "9": {
                    "verse_nr": "9",
                    "verse": "Nu daut Wuat: &#34;Enopp jefoare&#34;, waut meent daut sest aus daut hee eascht erauf jefoare es enn dee laeachste staede fonne Ead?"
                },
                "10": {
                    "verse_nr": "10",
                    "verse": "Dee erauf jefoare es, es dee naemlija aus dee, dee enopp jefoare es wiet aewa aule Himelswelte, daut hee aules fele mucht."
                },
                "11": {
                    "verse_nr": "11",
                    "verse": "En hee jeef walkje Apostel, en walkje Profeete, en walkje Evanjeliste, en walkje aus Hoad en Leara,"
                },
                "12": {
                    "verse_nr": "12",
                    "verse": "soo daut hee dee Heilje kunn follkome moake fa dee Oabeit em Deenst, daut Christus sien Lief (dee Jemeent) kunn oppjebut woare,"
                },
                "13": {
                    "verse_nr": "13",
                    "verse": "bott wie aule to ne Eenichkjet em Gloowe kome, en ne folle Erkjantnes fonn Gott sien Saen, to en follstendje Maun, bott dee Mot fonn de Follkomenheit enn Christus,"
                },
                "14": {
                    "verse_nr": "14",
                    "verse": "soo daut wie nich lenje kjleene Kjinja sent, dee han en haea jeblost woare fonn dee Wint fonn Irlea, en wajch jeleit fonn daen, dee enn aeare Kluakheit enn Irlea enenn leide."
                },
                "15": {
                    "verse_nr": "15",
                    "verse": "Enn Leew mott wie de Woarheit raede daut wie enn aule hensechte enn am enenn wause, dee daut Haupt es, Christus,"
                },
                "16": {
                    "verse_nr": "16",
                    "verse": "fonn waem daut gaunse Lief toop jepausst es, en toop jebrocht woat derch en jiedet Jelenk; en doaderch waust dee Kjarpa daut dee sikj selfst oppbut."
                },
                "17": {
                    "verse_nr": "17",
                    "verse": "Doaromm saj ekj dit en bezeij enn daem Herr, daut jie nich meeha soo waundle aus dee Heide enn aeare nutsloose Jedanke,"
                },
                "18": {
                    "verse_nr": "18",
                    "verse": "dee emm Diestre sent enn aea Festaunt, dee fonn daut Gotteslaewe aufjesondat sent derch aea Onnwissenschofft, en daut waeajen aea hoadet Hoat,"
                },
                "19": {
                    "verse_nr": "19",
                    "verse": "dee, wiel see nussscht meeha dromm jaewe, sikj to aulet Onnreinet hanjejaeft ha enn Jiets."
                },
                "20": {
                    "verse_nr": "20",
                    "verse": "Oba jie ha Christus nich soo kjanne leat;"
                },
                "21": {
                    "verse_nr": "21",
                    "verse": "wan jie werklich am jeheat ha, en fonn am sent jeleat worde soo aus dee Woarheit enn Jesus es,"
                },
                "22": {
                    "verse_nr": "22",
                    "verse": "daut jie daen oole Mensch auflaje no daen Waundel daen jie ferhaea haude, dee sikj selfst to Grunt bringt derch dee fefearesche Losst;"
                },
                "23": {
                    "verse_nr": "23",
                    "verse": "en siet Nie jemoakt em Jeist fonn jun Senn,"
                },
                "24": {
                    "verse_nr": "24",
                    "verse": "en daut jie daem niehe Mensch auntrakje dee no Gott erschaufe es enn Jerachtichkjeit en Woarheits Heilichkjet."
                },
                "25": {
                    "verse_nr": "25",
                    "verse": "Doaromm lajcht aulet Leaje auntsied, en raet de Woarheit eena tom aundra, dan wie sent aula Jlieda, eena met daem aundra."
                },
                "26": {
                    "verse_nr": "26",
                    "verse": "Siet oajalich, oba doot nich sindje doabie: lot dee Sonn nich opp jun Oaja dol gone."
                },
                "27": {
                    "verse_nr": "27",
                    "verse": "Jaeft daem Diewel kjeen Plauts."
                },
                "28": {
                    "verse_nr": "28",
                    "verse": "Waea eegol staele deit, lot am oppheare met staele, lot am sikj leewa bemeaje en met siene eajne Henj daut goodet oabeide daut hee metdeele kaun met soonem dee bederftich es."
                },
                "29": {
                    "verse_nr": "29",
                    "verse": "Lot kjeene schlajchte Raed ut jun Mul kome, leewa soont waut Goot es soone metohalpe dee bederftich sent, soo dautet kaun Jnod jaewe fa daen dee daut heare."
                },
                "30": {
                    "verse_nr": "30",
                    "verse": "Beleidicht daem Heilje Jeist nich, derch waem jie fesaeajelt sent fa daen Radunksdach."
                },
                "31": {
                    "verse_nr": "31",
                    "verse": "Lot aulet Bettanis, en Oaja, en Wutt, en Jetoob, en Lastre auntsied jelajcht woare, uk aul daut Beese."
                },
                "32": {
                    "verse_nr": "32",
                    "verse": "Siet leeftolich eena tom aundra, metliedent, en fejaeft eena daem aundra, soo aus Gott junt enn Christus fejaeft haft."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Doaromm, aus Gott siene Kjinja, straeft doano am aenlich to woare;"
                },
                "2": {
                    "verse_nr": "2",
                    "verse": "en waundelt enne Leew, soo aus Christus junt uk haft leef jehaut, en jeef sikj selfst han aus en Opfa en Schlachtopfa fa en seeta Jeroch."
                },
                "3": {
                    "verse_nr": "3",
                    "verse": "Oba lot kjeene Raed mank ju senne fonn Huararie, en aule Onnreinichkjet oda Jiets, soo auset dee Heilje tookjemt."
                },
                "4": {
                    "verse_nr": "4",
                    "verse": "Uk kjeene schwiensche oda noarhauftje Raed, oda Spotte, dan soont es nich aunjenaem. Siet leewa dankboa."
                },
                "5": {
                    "verse_nr": "5",
                    "verse": "Dan dit sel jie weete, daut kjeena dee Huararie drift, oda en Onnreina, oda jietsja, dee en Jetsedeena es, woat aun Christus en Gott sien Rikj en Oawgoot ha."
                },
                "6": {
                    "verse_nr": "6",
                    "verse": "Lot kjeena junt fefeare met ladje Wead, dan waejen soone Dinje kjemt Gott sien Oaja opp dee onnjehuarsaume Kjinje."
                },
                "7": {
                    "verse_nr": "7",
                    "verse": "Doaromm siet nich Metdeela met an;"
                },
                "8": {
                    "verse_nr": "8",
                    "verse": "dan jie weare donn enn Diestanes, oba nu se jie Licht em Herr, waundelt soo aus Lichtkjinja,"
                },
                "9": {
                    "verse_nr": "9",
                    "verse": "- dan daut Licht bringt Frucht daut enn aulet Goodet, en Jerachtichkjet en Woarhweit es, -"
                },
                "10": {
                    "verse_nr": "10",
                    "verse": "en prooft to bewiese waut daem Herr goot jefelt."
                },
                "11": {
                    "verse_nr": "11",
                    "verse": "En hat nich Jemeenschofft met dee onnfruchtboare Diestanesswoakje, moakt dee leewa oppenboa."
                },
                "12": {
                    "verse_nr": "12",
                    "verse": "Dan daut es ne Schaund sogoa doafonn to raede waut dee em jeheeme doone."
                },
                "13": {
                    "verse_nr": "13",
                    "verse": "Oba aules, waut opjedakjt woat, woat derch daut Licht jeoppenboat."
                },
                "14": {
                    "verse_nr": "14",
                    "verse": "Dan aules daut Oppenboa es, es Licht. Doaromm sajcht hee: &#34;Wakj opp, dee du schlapst, en sto opp fonn mank dee Doodes, dan woat Christus die Licht jaewe.&#34;"
                },
                "15": {
                    "verse_nr": "15",
                    "verse": "Seet junt dan faea, woo jie oppsechtich waundle, nich soo aus soone dee nich Kluak sent, oba soone dee Kluak sent."
                },
                "16": {
                    "verse_nr": "16",
                    "verse": "Nutst dee Tiet ut, dan dee Doag sent Bees."
                },
                "17": {
                    "verse_nr": "17",
                    "verse": "Doaromm siet nich domm, leewa festot waut daem Herr sien Wele es."
                },
                "18": {
                    "verse_nr": "18",
                    "verse": "En besuept junt nich met Wien, duat Aewadriewness bringt, oba woat jefelt met daem Heilje Jeist;"
                },
                "19": {
                    "verse_nr": "19",
                    "verse": "en raet unjarenaunda met Psalme en Kjoake Leeda en jeistliche Leeda, singt en spaelt metem Hoat tom Herr;"
                },
                "20": {
                    "verse_nr": "20",
                    "verse": "en dankt Gott daem Foda emma fa aules, enn onns Herr Jesus Christus sien Nome;"
                },
                "21": {
                    "verse_nr": "21",
                    "verse": "en siet eena daem aundra unjadon enn Christus siene Forcht;"
                },
                "22": {
                    "verse_nr": "22",
                    "verse": "en de Fruehes aun aeare eajne Mana soo aus tom Herr."
                },
                "23": {
                    "verse_nr": "23",
                    "verse": "Dan dee Maun es dee Fru aea Haupt, soo aus Christus daut Haupt es aewa dee Jemeent, en selfst dee Heilant es fa dee Kjarpa."
                },
                "24": {
                    "verse_nr": "24",
                    "verse": "Oba soo aus dee Jemeent Christus unjadon es, soo sulle dee Fruehes senne to aeare Mana enn aules."
                },
                "25": {
                    "verse_nr": "25",
                    "verse": "Jie Mana, hat june Fruehes leef, soo aus Christus dee Jemeent leef haud, en sikj selfst doafaea han jeef,"
                },
                "26": {
                    "verse_nr": "26",
                    "verse": "daut hee dee mucht Heilich moake derch daut wausche met Wota em Wuat,"
                },
                "27": {
                    "verse_nr": "27",
                    "verse": "soo daut hee dee Jemeent mucht to sikj selfst feharlicht faeastale, dee nich plackich, oda fekjneddet es, oda irjend soowaut derhaea, oba daut dee sull heilich en oone faeale senne."
                },
                "28": {
                    "verse_nr": "28",
                    "verse": "Soo sulle Mana uk aeare Fruehes leef ha aus aera eajna Kjarpa. Waea siene eajne Fru leef haft, haft sikj selfst uk leef;"
                },
                "29": {
                    "verse_nr": "29",
                    "verse": "dan kjeena haft jeemols sien eajnet Fleesch jehaust, oba hee jeft daut Noarunk, en fesorcht doafaea, soo aus Christus uk fa siene Jemeent,"
                },
                "30": {
                    "verse_nr": "30",
                    "verse": "dan wie sent Jlieda aun sien Lief."
                },
                "31": {
                    "verse_nr": "31",
                    "verse": "Doaromm woat en Maun siene Foda en siene Mutta felote, en woat siene Fru aunhenje, en dee twee woare een Fleesch senne."
                },
                "32": {
                    "verse_nr": "32",
                    "verse": "Dit es en grootet Jeheemnes, oba ekj raed fonn Christus, en fonne Jemeent."
                },
                "33": {
                    "verse_nr": "33",
                    "verse": "Aulamol, lot en jieda siene eajne Fru so leef aus sikj selfst, en dee Fru saul aea Maun huach achte."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kjinja, jehorcht june Elre em Herr, dan daut es Rajcht."
                },
                "2": {
                    "verse_nr": "2",
                    "verse": "Jie sele Foda en Mutta eare, daut esset easchte Jeboot daut en Fespraeakje met sikj haud;"
                },
                "3": {
                    "verse_nr": "3",
                    "verse": "&#34;soo dautet die goot jeit, en du lang oppe Ead laewe kaust&#34;."
                },
                "4": {
                    "verse_nr": "4",
                    "verse": "En jie Fodasch, reitst june Kjinja nich to oajanes, trakjt daen leewa opp enn dee Femoninj em Herr."
                },
                "5": {
                    "verse_nr": "5",
                    "verse": "Sklowe, jehorcht june irdishe Herre met Forcht en tsetre, met en eenseljet Hoat, soo aus to Christus,"
                },
                "6": {
                    "verse_nr": "6",
                    "verse": "nich bloos wan see aea Uag opp junt ha, mensche to jefaule, oba soo aus Christus siene Sklowe, enn daem jie Gott sien Wele doone fonn Hoate."
                },
                "7": {
                    "verse_nr": "7",
                    "verse": "Deent gootmeenent, aus daem Herr siene Sklowe, nich aus to Mensche,"
                },
                "8": {
                    "verse_nr": "8",
                    "verse": "wiel jie weete daut waut emma Goodet jie doone, woat junt fonn daem Herr beloont woare, eendoont auf Sklow oda Frie."
                },
                "9": {
                    "verse_nr": "9",
                    "verse": "En jie Haresse, doot daut naemlije to an, en doot nich dreiwe, wiel jie weete daut jun Herr, uk aeara, enne Himelswelte es, en doa es kjeen aunseene de Persoon bie am."
                },
                "10": {
                    "verse_nr": "10",
                    "verse": "Fa daut aewrije, woat stoak emm Herr, en enn dee Krauft fonn siene Macht."
                },
                "11": {
                    "verse_nr": "11",
                    "verse": "Lajcht junt daut gaunse Kjriechsjescher fonn Gott opp, soo daut jie stone kjenne jaeajen daem Diewel siene Leste."
                },
                "12": {
                    "verse_nr": "12",
                    "verse": "Dan onns Kaumpf es nich jaeajen Bloot en Fleesch, oba jaeajen Harscha, jaeajen Jewaultje, jaeajen dee Diestanesswelt Harscha, jaeajen dee beese Jeista enne Himelswelte."
                },
                "13": {
                    "verse_nr": "13",
                    "verse": "Aulsoo naemt daut gaunse Kjriechsjescher fonn Gott, soo daut jie wadastone kjenne aun daem beese Dach, en wan jie aules utjerecht ha, daut jie stone bliewe."
                },
                "14": {
                    "verse_nr": "14",
                    "verse": "Doaromm stot faust, en naemt dee Woarheit romm junt soo aus en Gort romm dee Lende, aunjedone met daut Brosstschilt de Jerachtichkjeit,"
                },
                "15": {
                    "verse_nr": "15",
                    "verse": "en siet reed daut Fraedensevanjeelium auntonaeme, soo aus Schoo oppe Feet."
                },
                "16": {
                    "verse_nr": "16",
                    "verse": "Enn aules naemt daen Gloowe fa en Schilt, met woont jie aul daem Diewel siene brennende Feile utlasche kjenne;"
                },
                "17": {
                    "verse_nr": "17",
                    "verse": "en sat daen Kjriejesmets de Radunk opp, en naemt daem Jeist sien Schweat, dee es Gott sien Wuat;"
                },
                "18": {
                    "verse_nr": "18",
                    "verse": "met aulet Jebaed en Aunhoole, en baet to aule Tiet em Jeist, en siet waka doarenn met aulet Aunhoole en Jebaed fa aule Heilje;"
                },
                "19": {
                    "verse_nr": "19",
                    "verse": "en uk fa mie, daut mie de Raed mucht jejaeft woare, mien Mul op to moake, brow daut Jeheemnes fomm Evanjeelium bekaunt to moake,"
                },
                "20": {
                    "verse_nr": "20",
                    "verse": "fa woont ekj en Deena sie enn Kjaede, daut ekj brow raede mucht, soo aus ekj raede sull."
                },
                "21": {
                    "verse_nr": "21",
                    "verse": "Nu, daut jie uk weete kjenne woo et met mie jeit, en waut ekj doo, ha ekj Tiechikus, en leewa Brooda en truehe Deena em Herr, jeschekjt, dee junt aules fetale woat."
                },
                "22": {
                    "verse_nr": "22",
                    "verse": "Ekj ha am no junt doawaeajen jeschekjt, daut jie omm onnse Sach ommweete, en daut hee june Hoate mucht treeste."
                },
                "23": {
                    "verse_nr": "23",
                    "verse": "Fraed to dee Breeda, en Leew met Gloowe fonn daem Foda en daem Herr Jesus Christus."
                },
                "24": {
                    "verse_nr": "24",
                    "verse": "Jnod met aul daen dee onns Herr Jesus Christus oone oppheare leef ha."
                }
            }
        }
    }
}