{
    "version": "REIMER",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, Jesus Christus sien Apostel derch Gott sien Wele en daut Fespraeakje fonn Laewe enn Christus Jesus,"
                },
                "2": {
                    "verse_nr": "2",
                    "verse": "Aun Timotaeaus, mien leefsta Saen: Jnod, Erboarme, en Fraed fonn Gott onns Foda, en Christus Jesus onns Herr."
                },
                "3": {
                    "verse_nr": "3",
                    "verse": "Ekj dank Gott, daem ekj fonn miene Faeafodasch aunjebaet ha met en reinet Jewesse, en denk aun die oone Enj enn miene Jebaed Dach en Nacht."
                },
                "4": {
                    "verse_nr": "4",
                    "verse": "Ekj ha en felang die to seene, en denkj aun diene Trone, daut ekj met Freid mucht jefelt woare,"
                },
                "5": {
                    "verse_nr": "5",
                    "verse": "Wan ekj denkj aun daen woarhauftje Gloowe dee eascht enn diene Grootmutta Lois wea, en uk en diene Mutta Eunika, en ekj sie mie aewazeicht, uk enn die."
                },
                "6": {
                    "verse_nr": "6",
                    "verse": "Doaromm halp ekj die denkje daut du dee Gow fonn Gott kloa aum brenne helst, dee enn die es doaderch daut ekj miene Henj opp die laed."
                },
                "7": {
                    "verse_nr": "7",
                    "verse": "Dan Gott haft onns nich en Forcht Jeist jejaeft, oba fonn Macht, en Leew, en Selfstbeharsche."
                },
                "8": {
                    "verse_nr": "8",
                    "verse": "Doaromm schaem die nich waeajen daut Zeichnes fom Herr, uk nich aewa mie, sien Jefangna; oba sie welich fa daut Evanjeelium to liede soo aus Gott onns Krauft jeft;"
                },
                "9": {
                    "verse_nr": "9",
                    "verse": "Dee onns jerat haft, en beroope haft met ne heilje Beroopinj, nich omm onnse Woakje haulwe, oba no sien eajnet Faeanaeme en Jnod, daut onns jejaeft wort enn Christus Jesus fonn Eewichkjeit haea,"
                },
                "10": {
                    "verse_nr": "10",
                    "verse": "Oba nu jeoppenboat es worde derch daem Herr Jesus sien kome, aun eene Haunt daem Doot wajch jenome, aune aundre Haunt Laewe en Onnstoawlichkjeit to Licht jebrocht derch daut Evanjeelium."
                },
                "11": {
                    "verse_nr": "11",
                    "verse": "Doafaea sie ekj aunjestalt aus en Praedja en Apostel en Leara."
                },
                "12": {
                    "verse_nr": "12",
                    "verse": "Dit es dee Uasoak wuaromm ekj nu dise Dinje liede mott, oba ekj schaem mie nich, dan ekj weet aun waem ekj jejleeft ha, en sie mie aewazeicht daut waut ekj am aunfetrut ha, hee fa mie bewoare woat bott aun jan Dach."
                },
                "13": {
                    "verse_nr": "13",
                    "verse": "Hool die faust, aus en Faeabilt, aun dee heelsaume Wead dee du fonn mie jeheat hast, enn Gloowe en Leew enn Christus Jesus."
                },
                "14": {
                    "verse_nr": "14",
                    "verse": "Bewoa, derch daem Heilje Jeist dee enn onns wont, daut goodet daut die aunfetrut es."
                },
                "15": {
                    "verse_nr": "15",
                    "verse": "Du weetst, daut aul dee enn Asean mie felote ha, fonn waem uk Fijeelus en Hermojeenes sent."
                },
                "16": {
                    "verse_nr": "16",
                    "verse": "Mucht de Herr daem Onesiforus sien Hus Jnod jaewe, dan hee haft mie foaken oppjefrescht, en schaemd sikj nich met miene Kjaede;"
                },
                "17": {
                    "verse_nr": "17",
                    "verse": "Oba aus hee no Room kjeem socht hee flietich no mie en funk mie."
                },
                "18": {
                    "verse_nr": "18",
                    "verse": "Mucht de Herr am dit jaewe daut hee fael Erboarme mucht kjriehe fom Herr aun jan Dach; en du weetst uk enn woo fael Dinje hee mie deend enn Efeesus."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Doaromm, mien Saen, sie Stoakj derch Christus Jesus siene Jnod."
                },
                "2": {
                    "verse_nr": "2",
                    "verse": "En waut du fonn mie jeheat hast derch fael Zeij, daut fetru aun truhe Mana, dee faeaijch sent aundre to unjarechte."
                },
                "3": {
                    "verse_nr": "3",
                    "verse": "Doo met mie metliede soo aus en gooda Soldot fa Christus Jesus."
                },
                "4": {
                    "verse_nr": "4",
                    "verse": "En Soldot dee em Krich es, es nich feweckelt enn dise Welt Sache, soo daut hee daem jefaule kaun dee am aunjenome haft."
                },
                "5": {
                    "verse_nr": "5",
                    "verse": "En wan waea uk noch straewe deit, oba sikj nich no dee Raeajel helt, woat hee doch nich ne Kron kjriehe."
                },
                "6": {
                    "verse_nr": "6",
                    "verse": "Dee Foarma dee oabeide deit saul daut easchte fonne Arnt kjriehe."
                },
                "7": {
                    "verse_nr": "7",
                    "verse": "Besenn die aewa waut ekj saj, dan de Herr woat die enn aules Festaunt jaewe."
                },
                "8": {
                    "verse_nr": "8",
                    "verse": "Hool Jesus Christus em Jedajchtness, dee fom Doot oppstunnt, ut Doft sien Staum, no mien Evanjeelium;"
                },
                "9": {
                    "verse_nr": "9",
                    "verse": "Wuarenn ekj lied , soogoa bott Kjaede soo aus en Febraeakja; oba Gott sien Wuat es nich jebunje."
                },
                "10": {
                    "verse_nr": "10",
                    "verse": "En doaromm lied ekj aul dit, omm dee Uterwaelde haulwe, daut dee uk dee Radunk kjriehe kjenne, met eewje Harlichkjeit."
                },
                "11": {
                    "verse_nr": "11",
                    "verse": "Dit Wuat es Tru: wan wie met am jestorwe sent, woa wie uk met am laewe;"
                },
                "12": {
                    "verse_nr": "12",
                    "verse": "Wan wie uthoole, woa wie met am rejeare; wan wie am aufsaje, woat hee onns aufsaje;"
                },
                "13": {
                    "verse_nr": "13",
                    "verse": "Wan wie nich jleewe, blift hee doch Tru; dan hee kaun sikj selfst nich aufsaje."
                },
                "14": {
                    "verse_nr": "14",
                    "verse": "Halp an aun dit to denkje, enn daem daut du earenstlich zeije deist fer Gott daut see sikj nich jachte waeajen Wead dee nusscht nutse, dee daen ferijneare dee daut heare."
                },
                "15": {
                    "verse_nr": "15",
                    "verse": "Sie flietich fer Gott aunerkjaninj to kjriehe, en Oabeida dee sikj nich schaeme bruckt, dee Gott sien Wuat rajcht utlajcht."
                },
                "16": {
                    "verse_nr": "16",
                    "verse": "Oba hool die wajch fonn ladje, weltliche Raed, dan daut brinjt bloos meeha Gottloosichkjeit."
                },
                "17": {
                    "verse_nr": "17",
                    "verse": "Soone aeare Raed frat omm sikj soo aus en Kraeft. Himenaeaus en Fileetus sent soone,"
                },
                "18": {
                    "verse_nr": "18",
                    "verse": "Dee fonn dee Woarheit aufje-ert sent, en saje daut dee Doodes aul oppjestone sent, en ha aul waltje aea Gloowe ommjeschmaete."
                },
                "19": {
                    "verse_nr": "19",
                    "verse": "Oba Gott sien Grunnt steit faust, en haft dis Saeajel: &#34;De Herr kjant siene eajne&#34;, en: &#34;Waeaemma sikj bie daem Herr sien Nome nant, saul sikj fonn Onnjerachtichkjeit wajch hoole.&#34;"
                },
                "20": {
                    "verse_nr": "20",
                    "verse": "Nu enn en grootet Hus sent nich bloos goldne en selwane Jefaese, oba uk soone fonn Hollt en Ead, en eenje to Ea, en eenje to Onnea."
                },
                "21": {
                    "verse_nr": "21",
                    "verse": "Wan waea sikj reinje lat fonn dise, dan woat hee en Jefaes to Ea senne, daut jeheilicht es, bruckboa fa daem Meista, en reed to aule goode Woakje."
                },
                "22": {
                    "verse_nr": "22",
                    "verse": "Ran wajch fonn jugentliche Losst, straew leewa no Jerachtichkjeit, Gloowe, Leew, en Fraed met daen dee daem Herr ut en reinet Hoat aunroope."
                },
                "23": {
                    "verse_nr": "23",
                    "verse": "Oba jeef die nich auf met noarische en onnsenje Froag, dan du weetst daut Tsank doaderch kjemt."
                },
                "24": {
                    "verse_nr": "24",
                    "verse": "Daut jeziemt sikj nich fa daem Herr sien Sklow to jachte, hee saul leewa Saunfmuetich senne to aulem, faeich to unjarechte, jeduldich,"
                },
                "25": {
                    "verse_nr": "25",
                    "verse": "En daen, dee jaeajenaun sent, enn Saunftmoot trajcht to wiese; daut Gott an feleicht kaun Buesse jaewe, daut see to en follet Erkjantnes fonne Woarheit kome kjenne;"
                },
                "26": {
                    "verse_nr": "26",
                    "verse": "En daut see to Besennunk kjenne kome, en ut daem Diewel siene Faul, dee an faust jenome haft no sien Wele."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dit saust du weete, daut enne latste Doag woare seeha schwoare Tiede kome."
                },
                "2": {
                    "verse_nr": "2",
                    "verse": "Dan Mensche woare fael fonn sikj selfst hoole, jietsijch, puchrich, Stollt, Lastra, Elre onnjuarsaum, onndankboa, onnheilich,"
                },
                "3": {
                    "verse_nr": "3",
                    "verse": "Oone Leew, lote sikj nich feseene met aundre, aundre schlajchtet no raede, oone selfstbeharschinj, onnbandijch, dee daut Goodet hause,"
                },
                "4": {
                    "verse_nr": "4",
                    "verse": "Eena daem aundra ferode, ruchloos, oppjeblost, dee daut Fejneaje meeha leef ha aus Gott;"
                },
                "5": {
                    "verse_nr": "5",
                    "verse": "Dee ne Form fonn Frommheit ha, oba dee Krauft doaenn aufsaje: drei die fonn soone wajch."
                },
                "6": {
                    "verse_nr": "6",
                    "verse": "Dan fonn soone kome dee haea dee sikj enn Hiesa enenn schlikje en loose Fruehes jefange naeme dee met Sinde belode sent, en feleit sent enn feschiedne Losste,"
                },
                "7": {
                    "verse_nr": "7",
                    "verse": "Dee emma leare, oba niemols to de Woarheit kome kjenne."
                },
                "8": {
                    "verse_nr": "8",
                    "verse": "Nu soo aus Janes en Jambres Mooses jaeajeaun stunnde, soo sent dise jaeajen de Woarheit, Mana met en fa-aedelda Senn, ennjewartelt jaeajen daen Gloowe."
                },
                "9": {
                    "verse_nr": "9",
                    "verse": "Oba dee woare nich wieda ferwauts kome; dan aeare Dommheit woat aulamaun Kloa senne, soo aus jana aeat uk wea."
                },
                "10": {
                    "verse_nr": "10",
                    "verse": "Oba du hast miene Lea jeneiw jefolcht, mien Benaeme, mien Ziel, mien Gloowe, miene Duldinj, miene Leew, miene Hoatlichkjeit,"
                },
                "11": {
                    "verse_nr": "11",
                    "verse": "Dee Fefoljunge, daut Liede, aules daut mie tookjeem enn Antiochean, Iekoonean, en Listra, aules daut ekj doa Liede deed, en ut aul daut haft de Herr mie jerat."
                },
                "12": {
                    "verse_nr": "12",
                    "verse": "Oba werklijch, aul dee, dee Gottesferchtijch enn Christus Jesus laewe wele, woare fefolcht woare."
                },
                "13": {
                    "verse_nr": "13",
                    "verse": "Oba met Gottloose en fefeararische Mensche woatet emma toonaeme, dee fefeare, en fefeat woare."
                },
                "14": {
                    "verse_nr": "14",
                    "verse": "Oba du, bliew bie daut waut du jeleat hast, en em folle aewazeicht best, wiel du weetst fonn waem du daut jeleat hast,"
                },
                "15": {
                    "verse_nr": "15",
                    "verse": "En daut du fonn Kjint opp met dee Heilje Schreft best bekaunt jewast, daut die Weisheit fa Seelichkjeit jaewe kaun derch daen Gloowe enn Christus Jesus."
                },
                "16": {
                    "verse_nr": "16",
                    "verse": "Aule Schreft es fonn Gott jejaeft, en es nutsboa tom Beleare, daut Onnrajchtet to bewiese, tom trajcht wiese, en tom unjarechte enn Jerachtichkjeit,"
                },
                "17": {
                    "verse_nr": "17",
                    "verse": "Soo daut dee Gottesmensch kaun follkome woare, to aule goode Woakje reed jemoakt."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ekj femon die earenstlich fer Gott en Christus Jesus, dee de Laewendje en Doodes rechte woat derch sien kome en sien Rikj,"
                },
                "2": {
                    "verse_nr": "2",
                    "verse": "Praedj daut Wuat, sie reed, auf to rajchte Tiet oda onnrajchte Tiet, wies an wua see schuldijch sent, strof wua needich, femon met aulet Jedult en Unjarechtinj."
                },
                "3": {
                    "verse_nr": "3",
                    "verse": "Dan doa woat ne Tiet kome wan see nich woare wele jesunde Lea aunnaeme; oba no area eajne Losst woare see sikj Leara toop rope dee aeare Uare kjittle woare;"
                },
                "4": {
                    "verse_nr": "4",
                    "verse": "Aun eene Haunt woare see aeare Uare fonne Woarheit wajch dreihe, aune aundre Haunt woare see sikj wakjch dreihe no Foble."
                },
                "5": {
                    "verse_nr": "5",
                    "verse": "Sie du oba Nichte enn aule Ommstend, hool ut em liede, doo diene Oabeit aus en Ewanjelist, doo dien Deenst foadich moake."
                },
                "6": {
                    "verse_nr": "6",
                    "verse": "Dan ekj woa aul utjegote aus en Opfa, en dee Tiet es hia daut ekj felote mott."
                },
                "7": {
                    "verse_nr": "7",
                    "verse": "Ekj ha daen gooda Kaumpf jekjampft, ekj ha miene Oabeit foadich jemoakt, ekj ha daen Gloowe jehoole."
                },
                "8": {
                    "verse_nr": "8",
                    "verse": "Fa daut aewrije, doa es ne jerachtijchkjeits Kroon reed jemoakt fa mie, dee de Herr, dee jerajchte Rechta mie jaewe woat aun jan Dach; oba nich bloos to mie, oba uk to aul daen dee sien Kome ha leef jehaut."
                },
                "9": {
                    "verse_nr": "9",
                    "verse": "Kom no mie soo boolt aus maeajlich."
                },
                "10": {
                    "verse_nr": "10",
                    "verse": "Dan Deemas haft mie felote wiel hee dise jaeajenwoatje Welt leef haft, en es no Tessaloonich jegone, Kresens no Galatsean, en Tietus no Dalmatsean."
                },
                "11": {
                    "verse_nr": "11",
                    "verse": "Bloos Lukas es bie mie. Brinj Markus met, dan hee es bruckboa enn mien Deenst."
                },
                "12": {
                    "verse_nr": "12",
                    "verse": "Tiechikus schekjt ekj no Efeesus."
                },
                "13": {
                    "verse_nr": "13",
                    "verse": "Wan du kjemst, brinj daen Mauntel met daen ekj enn Trooas bie Karpus leet, uk dee Beakja, besondasch bee Pargemente."
                },
                "14": {
                    "verse_nr": "14",
                    "verse": "Auleksaunda dee Koppaschmet haft mie fael Beeset bewaese, mucht de Herr am beloone no siene Woakje;"
                },
                "15": {
                    "verse_nr": "15",
                    "verse": "Heed die uk fa am, dan hee wea onnse Lea seeha jaeajenaun."
                },
                "16": {
                    "verse_nr": "16",
                    "verse": "Aus ekj daut easchte Mol em Ferhea wea, stunnt mie kjeena bie, aule feleete mie; mucht an daut nich toojeraeakjent woare."
                },
                "17": {
                    "verse_nr": "17",
                    "verse": "Oba de Herr stunnt mie bie en jeef mie Krauft, daut derch mie dee Praedijcht kunn em folle bekaunt woare, daut aule Natsjoone heare kunne, en ekj kunn ut daem Leiwe sien Mul jerat woare."
                },
                "18": {
                    "verse_nr": "18",
                    "verse": "En de Herr woat mie fonn jiedet beeset Woakj rade, en woat mie bewoare fa sien himlischet Rikj; daem saul enn aule Eewijchkjeit Ea senne. Amen."
                },
                "19": {
                    "verse_nr": "19",
                    "verse": "Jrees Priska en Akwila en daen Onesiforus sien Hus."
                },
                "20": {
                    "verse_nr": "20",
                    "verse": "Erastus bleef enn Korint, oba Trofiemus leet ekj krank en Miletus."
                },
                "21": {
                    "verse_nr": "21",
                    "verse": "Proow dien bastet fer Winta to kome. Eebulus, Pudens, Lienus, Klaudia, en aul dee Breeda jreese die."
                },
                "22": {
                    "verse_nr": "22",
                    "verse": "Mucht de Herr met dien Jeist senne! Jnod met die."
                }
            }
        }
    }
}