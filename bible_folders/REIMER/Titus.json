{
    "version": "REIMER",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Paul, Gott sien Sklow, en Jesus Christus sien apostel, no Gott siene Uterwaelde aea Gloowe, en dee folle Erkjantnes fonne Woarheit dee no Gottseelichkjeit es;"
                },
                "2": {
                    "verse_nr": "2",
                    "verse": "enn dee Hopninj fa daut eewjet Laewe, daut Gott, dee nich leaje kaun, fesproake haft fer eewje Tiede,"
                },
                "3": {
                    "verse_nr": "3",
                    "verse": "oba to rajchte Tiet sien Wuat je-oppenboat haft derch praedje, daut mie aunfetrut wort derch en Befael fonn Gott onns Heilaunt;"
                },
                "4": {
                    "verse_nr": "4",
                    "verse": "aun Tietus, mien truehe Saen enn daem aewareena Gloowe: Jnod en Fraed fonn Gott daem Foda en Jesus Christus onns Heilaunt."
                },
                "5": {
                    "verse_nr": "5",
                    "verse": "Doraomm leet ekj die enn Kjreeta daut du dee Sache enn Ordninj stale sust wua daut noch faelde, en Eltesta aunstale enn jieda Staut soo aus ekj die befool,"
                },
                "6": {
                    "verse_nr": "6",
                    "verse": "wan doa soona sent daen nusscht faea to schmiete jeit, dee mau eene Fru ha, en Kjinje dee jleewe, en dee nich onnbandich oda onnjehuarsaum sent."
                },
                "7": {
                    "verse_nr": "7",
                    "verse": "Dan en Jemeente Leida, aus Gott sien Fewaulta, mott soona senne daem nusscht faea to schmiete jeit, nich eaejensenich, nich wuttich, nich en Wien Supa, nich soona dee aundra schleit, nich Jeltjearich;"
                },
                "8": {
                    "verse_nr": "8",
                    "verse": "leewa Gaustfrie, ne Leew ha fa daut Goode, feninftich, heilich, selfst beharscht,"
                },
                "9": {
                    "verse_nr": "9",
                    "verse": "dee sikj faust helt, aun daut truehe Wuat no dee Lea, soo daut hee aundre derch dee jesunde Lea femone kaun, uk daen aewaraede dee jaejaenaun sent."
                },
                "10": {
                    "verse_nr": "10",
                    "verse": "Dan doa sent fael wadaspanstje Mensche, dee nutsloose Raed ha, en fefeararische Mensche, besondasch dee fonne Beschniedunk,"
                },
                "11": {
                    "verse_nr": "11",
                    "verse": "daen aeare Miela festopt motte, dee gaunse Hiesa ommschmiete, en soont unjarechte waut sikj nich jeziemt, omm onnopprechtja Jewenst to kjriehe."
                },
                "12": {
                    "verse_nr": "12",
                    "verse": "En jewessa fonn aeare eajna Profeete saed: &#34;Dee Kjreeta sent emma Laeajna, beese, wile Teare, fule Fraeta."
                },
                "13": {
                    "verse_nr": "13",
                    "verse": "Dit Zeichnes es woa. Doaromm doo an schoap trajchtwiese, daut see em Gloowe kjenne Jesunt senne,"
                },
                "14": {
                    "verse_nr": "14",
                    "verse": "en nich oobacht jaewe opp judsche Foble en Mensche Jesatse dee de Woarheit fedreihe."
                },
                "15": {
                    "verse_nr": "15",
                    "verse": "Aules es Rein fa daen dee rein sent; oba fa daen dee Onnrein sent, en nich jleewe, es nusscht Rein, dan sogoa aea Senn en Jewesse es Onnrein."
                },
                "16": {
                    "verse_nr": "16",
                    "verse": "See jaewe faea daut see Gott kjane, oba aeare Woakje feleaje daut, en see sent oppscheislich, en onnjehuarsaum, en nich faeijch to irjent en goodet Woakj."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Oba du raed daut waut jesunde Lea es."
                },
                "2": {
                    "verse_nr": "2",
                    "verse": "Elre Mana sele nichta senne, eaboa, aunstendich, jesunt em Gloowe, enne Leew, enn Jedult."
                },
                "3": {
                    "verse_nr": "3",
                    "verse": "Soo sele dee elre Fruehes uk sikj eaboa oppfeare auset dee Heilje tookjemt, nich schlajchtet noraede, nich aun fael Wien feskloft, en sele goodet unjarechte,"
                },
                "4": {
                    "verse_nr": "4",
                    "verse": "soo daut see dee jinjre Fruehes ennleare kjene daut see aeare Mana sele goot senne, Kjinje goot senne,"
                },
                "5": {
                    "verse_nr": "5",
                    "verse": "eaboa, rein, aeare Husoabeit wiedastale, jescheit senne, aeare eajna Mana unjadon, daut Gott sien Wuat nich jelastat woat."
                },
                "6": {
                    "verse_nr": "6",
                    "verse": "Femon dee jinjre Mana uk daut see aunstendich sele senne enn aulem."
                },
                "7": {
                    "verse_nr": "7",
                    "verse": "Bewies die aus en Faeabilt enn goode Woakje, onnfedorwe em unjarechte, eaboa,"
                },
                "8": {
                    "verse_nr": "8",
                    "verse": "jesunde, heelsaume Lea, soo daut dee, dee jaeajenaun sent sikj schaeme motte wiel see nusscht schlajchtet ha no to raede."
                },
                "9": {
                    "verse_nr": "9",
                    "verse": "Femon dee Sklowe daut see aeare eajne Meista enn aules unjadon sent, an tom Jefaule laewe, nich jaeajenaun."
                },
                "10": {
                    "verse_nr": "10",
                    "verse": "See sele nich staele, leewa gooda Gloowe bewiese, soo daut see onns Gott en Heilaunt siene Lea utstraume kjenne enn aule Dinje."
                },
                "11": {
                    "verse_nr": "11",
                    "verse": "Dan Gott siene radende Jnod es aulamaun ferndach jekome,"
                },
                "12": {
                    "verse_nr": "12",
                    "verse": "en deit onns unjarechte daut wie Gottloosichkjeit en weltliche Losst aufsaje sele, en feninftich, jeistlich, en gottesferchtich en dise jaeajenwoatje Tiet laewe sele,"
                },
                "13": {
                    "verse_nr": "13",
                    "verse": "en luare no dee seelje Hopninj enn onns groota Gott en Heilaunt Jesus Christus sien kome,"
                },
                "14": {
                    "verse_nr": "14",
                    "verse": "dee sikj selfst fa onns han jeef daut hee onns rade mucht fonn aulet Jesatsloosichkjeit, en onns rein moake daut wie sien eajnet Follkj kunne sene, iewrich enn goode Woakje."
                },
                "15": {
                    "verse_nr": "15",
                    "verse": "Dit suast du raede, en femone, en trajchtwiese met follmacht. Lot die kjeena fe-achte."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Halp an denkje daut see Harscha en Rejeara sele unjadon senne, jehuarsaum, en reed to aule goode Woakje,"
                },
                "2": {
                    "verse_nr": "2",
                    "verse": "aewa kjeenem to spotte, nich tsenkjisch, mild, aulem saunftmoot bewiese."
                },
                "3": {
                    "verse_nr": "3",
                    "verse": "Dan to eene Tiet wea wie uk onnfeninftich, onnjehuarsaum, fe-ert, feskloft aun feschiednet Fejneaje en Losst, en laewde enn Beeset en Aufgonnst, fehast, en hauste eena daem aundra."
                },
                "4": {
                    "verse_nr": "4",
                    "verse": "Oba aus onns Heilaunt en Gott siene Leeftolichkjeit en Leew aun onns ferndach kjeem,"
                },
                "5": {
                    "verse_nr": "5",
                    "verse": "rad hee onns, nich derch Woakje dee wie jedone haude, oba derch sien Erboarme. Hee deed daut derch daut wausche fonn dee Wadajeburt, en em Heilje Jeist wada Nie jemoakt,"
                },
                "6": {
                    "verse_nr": "6",
                    "verse": "daem hee rikjlich opp onns kome leet derch Jesus Christus onns Heilaunt,"
                },
                "7": {
                    "verse_nr": "7",
                    "verse": "daut wie, dee wie jerajchtfoadicht sent derch siene Jnod, muchte Oaw senne no dee Hopninj opp daut eewjet Laewe."
                },
                "8": {
                    "verse_nr": "8",
                    "verse": "Dit Wuat es to fetruehe, en ekj wel daut du an dit emma wada gauns jetroost faeastalst, daut dee, dee aea Fetruehe enn Gott jesat ha, aunhoole enn goode Woakje. Dise Dinje sent Goot en tom nutse fa aula Maun."
                },
                "9": {
                    "verse_nr": "9",
                    "verse": "Oba hool die wajch fonn noaresche Froag, en Jeschlajchtsrejista, en Striet en Jesatszankerie; dan dee sent nuttsloos en fejaefs."
                },
                "10": {
                    "verse_nr": "10",
                    "verse": "Hab nusscht to doone met soonem dee Spoolunge aunstalt no daem daut am eascht eemol, en dan noch eemol es femont worde."
                },
                "11": {
                    "verse_nr": "11",
                    "verse": "Du weetst daut soona fekjeat es, en derch siene eajne Sind selfst feuadeelt es."
                },
                "12": {
                    "verse_nr": "12",
                    "verse": "Wanemma ekj Artemus oda Tiechikus no die schekj, dan kom soo boolt aus maeajlijch no mie enn Nikopolis, dan ekj ha mie beschlote doa to bliewe derchem Winta."
                },
                "13": {
                    "verse_nr": "13",
                    "verse": "Sorj earenstlijch doafaea daut Seenas dee Offkot, en Apollus opp aeare Reis kome, en see daut an nusscht faelt."
                },
                "14": {
                    "verse_nr": "14",
                    "verse": "En see doafaea daut onnse Mensche aunhoole met goode Woakje, daut fa daut Needjet kaun jesorcht woare, daut see nich onnfruchtboa sent."
                },
                "15": {
                    "verse_nr": "15",
                    "verse": "Aule dee hia bie mie sent lote die jreese. Jreest aul daen dee onns leef ha em Gloowe. Jond met junt aula!"
                }
            }
        }
    }
}