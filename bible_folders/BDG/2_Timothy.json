{
    "version": "BDG",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Questa lettera \u00e8 scritta da Paolo, apostolo di Ges\u00f9 Cristo, mandato da Dio ad annunciare a tutti la vita eterna, che Dio ha promesso per mezzo della fede in Ges\u00f9 Cristo;"
                },
                "2": {
                    "verse_nr": "2",
                    "verse": "ed \u00e8 indirizzata a Tim\u00f2teo, suo carissimo figlio. Che Dio Padre e Ges\u00f9 Cristo, nostro Signore, ti diano grazia, misericordia e pace."
                },
                "3": {
                    "verse_nr": "3",
                    "verse": "L\u02bcaffetto di Paolo per Tim\u00f2teo - Giorno e notte, nelle mie preghiere, quando parlo di te, Tim\u00f2teo, ringrazio Dio, che servo con cuore sincero, come hanno fatto i miei antenati."
                },
                "4": {
                    "verse_nr": "4",
                    "verse": "Quanto desidero rivederti! Sarebbe per me il massimo della gioia, perch\u00e9 ricordo ancora le tue lacrime, quando ci lasciammo."
                },
                "5": {
                    "verse_nr": "5",
                    "verse": "Conosco la tua fede sincera, la stessa fede che anim\u00f2 prima tua nonna L\u00f2ide, poi tua madre Eun\u00ecce, ed ora anima anche te."
                },
                "6": {
                    "verse_nr": "6",
                    "verse": "Per questa ragione, ti raccomando di ravvivare il dono di Dio, che hai ricevuto quando ti ho posto le mani sul capo."
                },
                "7": {
                    "verse_nr": "7",
                    "verse": "Perch\u00e9 lo Spirito Santo, dono di Dio, non vuole che tu abbia paura, ma che tu sia saggio, forte e pieno d\u02bcamore."
                },
                "8": {
                    "verse_nr": "8",
                    "verse": "Se mantieni viva in te questa potenza interiore, non avrai mai paura di parlare agli altri del Signore, n\u00e9 ti vergognerai di me che sono in prigione per amore di Cristo, ma sarai pronto anche tu a soffrire con me per il Signore, perch\u00e9 egli te ne dar\u00e0 la forza."
                },
                "9": {
                    "verse_nr": "9",
                    "verse": "\u00c8 lui che ci ha salvati e ci ha scelti per portare avanti il suo santo lavoro; non per merito nostro, ma per sua decisione e generosit\u00e0. Da sempre questo era il suo piano preparato per noi: donarci la salvezza per mezzo di Ges\u00f9 Cristo."
                },
                "10": {
                    "verse_nr": "10",
                    "verse": "Ora tutto questo ci \u00e8 stato rivelato con l\u02bcarrivo di Ges\u00f9 Cristo, nostro Salvatore, che ha infranto la potenza della morte e ci ha indicato la via della vita eterna, per mezzo della fede in lui."
                },
                "11": {
                    "verse_nr": "11",
                    "verse": "E Dio mi ha scelto come apostolo per predicare e insegnare questo messaggio ai pagani."
                },
                "12": {
                    "verse_nr": "12",
                    "verse": "Ecco perch\u00e9 sto soffrendo qui in prigione, ma non me ne vergogno, perch\u00e9 io so in chi ho riposto la mia fiducia e sono certo che egli ha la potenza di custodire tutto ci\u00f2 che mi ha affidato fino al giorno del suo ritorno."
                },
                "13": {
                    "verse_nr": "13",
                    "verse": "Attieniti alle sane istruzioni che ti ho dato con la fedelt\u00e0 e l\u02bcamore che vengono da Ges\u00f9 Cristo."
                },
                "14": {
                    "verse_nr": "14",
                    "verse": "Con l\u02bcaiuto dello Spirito Santo che abita in noi custodisci il buon deposito che Dio ti ha affidato."
                },
                "15": {
                    "verse_nr": "15",
                    "verse": "Come sai, tutti i cristiani dell\u02bcAsia mi hanno abbandonato, perfino Figello ed Ermogene se ne sono andati."
                },
                "16": {
                    "verse_nr": "16",
                    "verse": "Che il Signore benedica Ones\u00ecforo e tutta la sua famiglia, perch\u00e9 molte volte \u00e8 venuto a farmi visita e mi ha confortato. Non si \u00e8 mai vergognato del fatto che fossi in prigione,"
                },
                "17": {
                    "verse_nr": "17",
                    "verse": "anzi, quando \u00e8 venuto a Roma, s\u02bc\u00e8 messo a cercarmi dappertutto finch\u00e9 non mi ha trovato."
                },
                "18": {
                    "verse_nr": "18",
                    "verse": "Che il Signore gli faccia trovare misericordia il giorno in cui Cristo torner\u00e0. E non solo per questo, tu sai meglio di me quanto mi abbia aiutato mentre ero ad \u00c8feso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Siate forti con la forza di Cristo - Tim\u00f2teo, figlio mio, attingi forza dalla grazia che \u00e8 in Ges\u00f9 Cristo,"
                },
                "2": {
                    "verse_nr": "2",
                    "verse": "perch\u00e9 devi insegnare agli altri quelle cose che mi hai sentito dire alla presenza di tanti testimoni. Insegna queste grandi verit\u00e0 a uomini fedeli, capaci a loro volta di trasmetterle ad altri."
                },
                "3": {
                    "verse_nr": "3",
                    "verse": "Sopporta anche tu le sofferenze come un buon soldato di Ges\u00f9 Cristo."
                },
                "4": {
                    "verse_nr": "4",
                    "verse": "E, come soldato di Cristo, non impicciarti degli affari del mondo, altrimenti non potrai soddisfare chi ti ha arruolato nel suo esercito."
                },
                "5": {
                    "verse_nr": "5",
                    "verse": "Per fare il lavoro del Signore segui le sue regole, proprio come un atleta si attiene a certe regole, altrimenti viene squalificato e non vince nessun premio."
                },
                "6": {
                    "verse_nr": "6",
                    "verse": "Lavora sodo, come un contadino infaticabile, che deve essere il primo ad avere la sua parte del raccolto."
                },
                "7": {
                    "verse_nr": "7",
                    "verse": "Rifletti su questi tre esempi; il Signore ti aiuter\u00e0 a capire."
                },
                "8": {
                    "verse_nr": "8",
                    "verse": "Non dimenticarti mai del fatto straordinario che Ges\u00f9 Cristo fu uomo, discendente del re Davide e, resuscitando dai morti, dimostr\u00f2 di essere Dio."
                },
                "9": {
                    "verse_nr": "9",
                    "verse": "\u00c8 stato perch\u00e9 ho predicato queste grandi verit\u00e0 che adesso sono nei guai, rinchiuso in prigione come un delinquente. Ma, incatenando me, non possono incatenare la Parola di Dio!"
                },
                "10": {
                    "verse_nr": "10",
                    "verse": "Perci\u00f2 sono pi\u00f9 che pronto a soffrire, se ci\u00f2 servir\u00e0 a portare la salvezza e la gloria eterna che sono in Ges\u00f9 Cristo a quelli che Dio ha prescelto."
                },
                "11": {
                    "verse_nr": "11",
                    "verse": "Questa verit\u00e0 mi consola: se moriamo con Cristo vuol dire che vivremo con lui."
                },
                "12": {
                    "verse_nr": "12",
                    "verse": "Se portiamo pazienza nelle difficolt\u00e0, un giorno regneremo con lui. Ma se rinunciamo davanti alle sofferenze e rinneghiamo Cristo, allora anche lui rinnegher\u00e0 noi."
                },
                "13": {
                    "verse_nr": "13",
                    "verse": "Se noi siamo senza fede, egli per\u00f2 rimane fedele, perch\u00e9 non pu\u00f2 rinnegare se stesso."
                },
                "14": {
                    "verse_nr": "14",
                    "verse": "Evita le discussioni inutili - Ricorda queste cose ai credenti, scongiurandoli, nel nome del Signore, di non sollevare discussioni sulle parole; sono cose che non servono a niente, se non a confondere chi ascolta."
                },
                "15": {
                    "verse_nr": "15",
                    "verse": "Datti da fare in modo che il Signore possa dirti: \u00abBravo!\u00bb Cerca di essere un buon lavoratore che tiene alta la verit\u00e0 e non dovr\u00e0 vergognarsi di niente, quando Dio controller\u00e0 il suo lavoro."
                },
                "16": {
                    "verse_nr": "16",
                    "verse": "Evita i discorsi frivoli e mondani, e ricordati che quelli che li fanno progrediscono sempre pi\u00f9 sulla strada del peccato e insegnano falsit\u00e0 che si diffondono come la cancrena in una ferita."
                },
                "17": {
                    "verse_nr": "17",
                    "verse": "Fra questi ci sono Imen\u00e8o e Fil\u00e8to."
                },
                "18": {
                    "verse_nr": "18",
                    "verse": "Essi si sono sviati dalla verit\u00e0, predicando la menzogna che la resurrezione dei morti \u00e8 gi\u00e0 avvenuta e, cos\u00ec facendo, hanno indebolito la fede di alcuni che credono in loro."
                },
                "19": {
                    "verse_nr": "19",
                    "verse": "Ma la verit\u00e0 di Dio rimane solida come una roccia che niente pu\u00f2 smuovere, un fondamento su cui sono scritte queste parole: \u00abIl Signore conosce quelli che sono davvero suoi\u00bb e \u00abChiunque dice di essere cristiano non deve fare cose sbagliate\u00bb."
                },
                "20": {
                    "verse_nr": "20",
                    "verse": "In una casa grande non ci sono soltanto vasi d\u02bcoro e d\u02bcargento, ce ne sono anche di legno e di terracotta. I primi si riservano per le occasioni speciali, gli altri servono in cucina o per gli usi pi\u00f9 umili."
                },
                "21": {
                    "verse_nr": "21",
                    "verse": "Se restate lontani dai peccati di cui vi ho parlato, sarete come quei vasi d\u02bcoro purissimo, i migliori della casa, che Cristo stesso pu\u00f2 usare per fare opere buone."
                },
                "22": {
                    "verse_nr": "22",
                    "verse": "Evita tutto ci\u00f2 che ti porta ai cattivi desideri, tipici dei giovani, resta aggrappato, invece, a tutto ci\u00f2 che ti spinge a desiderare di comportarti nel modo giusto. Impegnati a conservare la fede, l\u02bcamore e la pace, non stancarti di frequentare quelli che amano il Signore ed hanno il cuore puro."
                },
                "23": {
                    "verse_nr": "23",
                    "verse": "Te lo ripeto, non farti coinvolgere in discussioni sciocche e inutili, che provocano soltanto litigi."
                },
                "24": {
                    "verse_nr": "24",
                    "verse": "Chi ha scelto di servire il Signore non deve essere litigioso, ma gentile e paziente con tutti, e deve essere capace di insegnare agli altri. Deve saper sopportare i torti ed essere dolce ed umile, quando cerca di insegnare a quelli che si oppongono. Se un credente parler\u00e0 loro con dolcezza e cortesia sar\u00e0 pi\u00f9 facile, con l\u02bcaiuto di Dio, che essi riconoscano i propri errori e giungano alla verit\u00e0."
                },
                "25": {
                    "verse_nr": "25",
                    "verse": "Chi ha scelto di servire il Signore non deve essere litigioso, ma gentile e paziente con tutti, e deve essere capace di insegnare agli altri. Deve saper sopportare i torti ed essere dolce ed umile, quando cerca di insegnare a quelli che si oppongono. Se un credente parler\u00e0 loro con dolcezza e cortesia sar\u00e0 pi\u00f9 facile, con l\u02bcaiuto di Dio, che essi riconoscano i propri errori e giungano alla verit\u00e0."
                },
                "26": {
                    "verse_nr": "26",
                    "verse": "Allora, tornati in s\u00e9, si libereranno dalla trappola del peccato di Satana, che li aveva presi prigionieri per farli ubbidire alla sua volont\u00e0."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ci aspettano momenti difficili\u2026 - Ora, sappi questo, Tim\u00f2teo, che negli ultimi giorni ci saranno tempi difficili."
                },
                "2": {
                    "verse_nr": "2",
                    "verse": "Perch\u00e9 gli uomini saranno egoisti, presi dal denaro, vanitosi, arroganti, bestemmiatori, ribelli ai genitori, ingrati, senza religione,"
                },
                "3": {
                    "verse_nr": "3",
                    "verse": "n\u00e9 sentimenti, sleali e maldicenti. Senza limiti ai piaceri, saranno crudeli, spietati e nemici del bene."
                },
                "4": {
                    "verse_nr": "4",
                    "verse": "Tradiranno i propri amici e litigheranno per un nonnulla; pieni d\u02bcorgoglio, a Dio preferiranno i piaceri della vita."
                },
                "5": {
                    "verse_nr": "5",
                    "verse": "Andranno, s\u00ec, in chiesa, ma in realt\u00e0 non crederanno a niente di ci\u00f2 che ascoltano. Stai lontano da gente del genere!"
                },
                "6": {
                    "verse_nr": "6",
                    "verse": "Ce ne sono fra loro di quelli che s\u02bcintrufolano nelle case per circuire certe stupide donnette cariche di peccati e in balia di ogni sorta di passioni, per insegnare loro delle nuove dottrine."
                },
                "7": {
                    "verse_nr": "7",
                    "verse": "Donne di quello stampo sono sempre pronte a imparare, ma non arrivano mai alla verit\u00e0."
                },
                "8": {
                    "verse_nr": "8",
                    "verse": "Questi \u00abmaestri\u00bb si oppongono alla verit\u00e0, come i maghi egiziani Iannes e Iambres si opposero a Mos\u00e8. Sono uomini dalla mente bacata e non valgono niente in materia di fede."
                },
                "9": {
                    "verse_nr": "9",
                    "verse": "Ma non andranno molto lontano, perch\u00e9 un giorno la loro falsit\u00e0 sar\u00e0 nota a tutti, come avvenne nel caso di Iannes e Iambres."
                },
                "10": {
                    "verse_nr": "10",
                    "verse": "Tu, invece, hai seguito da vicino il mio insegnamento, il mio modo di vivere, i miei progetti, la mia fede, la mia pazienza, il mio amore,"
                },
                "11": {
                    "verse_nr": "11",
                    "verse": "la mia costanza, le persecuzioni e le sofferenze che mi toccarono ad Antiochia, Ic\u00f2nio e Listra. Sai bene quali persecuzioni ho dovuto sopportare, ma il Signore m\u02bcha liberato da tutte!"
                },
                "12": {
                    "verse_nr": "12",
                    "verse": "Si sa, tutti quelli che vogliono rimanere fedeli a Dio, uniti a Ges\u00f9 Cristo, vivendo in modo pio, saranno perseguitati."
                },
                "13": {
                    "verse_nr": "13",
                    "verse": "Ma i malvagi e gl\u02bcimpostori andranno di male in peggio, perch\u00e9 sono allo stesso tempo imbroglioni e imbrogliati."
                },
                "14": {
                    "verse_nr": "14",
                    "verse": "Tu, invece, rimani fedele a ci\u00f2 che hai imparato. Sai bene che sono tutte cose vere, perch\u00e9 puoi fidarti di noi che te le abbiamo insegnate."
                },
                "15": {
                    "verse_nr": "15",
                    "verse": "Fin da bambino conosci le Sacre Scritture che possono darti quella saggezza che, per mezzo della fede in Ges\u00f9 Cristo, porta alla salvezza."
                },
                "16": {
                    "verse_nr": "16",
                    "verse": "Tutto ci\u00f2 che \u00e8 scritto nella Bibbia \u00e8 stato ispirato da Dio e serve ad insegnarci la verit\u00e0, ci convince, ci corregge e ci aiuta a fare ci\u00f2 che \u00e8 giusto."
                },
                "17": {
                    "verse_nr": "17",
                    "verse": "In questo modo il credente viene perfezionato e preparato a fare opere buone."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ti scongiuro davanti a Dio e a Ges\u00f9 Cristo, che giudicher\u00e0 i vivi e i morti, quando torner\u00e0 per costituire il suo regno:"
                },
                "2": {
                    "verse_nr": "2",
                    "verse": "predica la Parola di Dio, insisti in ogni occasione opportuna e inopportuna. Correggi e sgrida, quando ce n\u02bc\u00e8 bisogno, e incoraggia tutti con grande pazienza a fare il bene, senza smettere mai d\u02bcinsegnare la parola di Dio."
                },
                "3": {
                    "verse_nr": "3",
                    "verse": "Perch\u00e9 verr\u00e0 il tempo in cui le persone non vorranno pi\u00f9 ascoltare la verit\u00e0, ma s\u02bcaffideranno a un\u02bcinfinit\u00e0 di \u00abmaestri\u00bb su misura."
                },
                "4": {
                    "verse_nr": "4",
                    "verse": "Proprio cos\u00ec, non vorranno pi\u00f9 saperne di ci\u00f2 che dice la Bibbia per dare ascolto alle favole."
                },
                "5": {
                    "verse_nr": "5",
                    "verse": "Un buon consiglio - Tu, per\u00f2, sii prudente in tutto e non aver paura di soffrire per il Signore. Per mezzo del Vangelo, porta la gente a Cristo e completa il tuo servizio per il Signore."
                },
                "6": {
                    "verse_nr": "6",
                    "verse": "Ti parlo cos\u00ec, perch\u00e9 non rester\u00f2 ad aiutarti ancora per molto. Il mio sangue sta per essere versato come un sacrificio a Dio, e s\u02bcavvicina sempre pi\u00f9 il momento di partire per il mio ultimo viaggio."
                },
                "7": {
                    "verse_nr": "7",
                    "verse": "Ho combattuto la buona battaglia per il mio Signore, sono giunto al termine della mia corsa e mi sono mantenuto fedele. Ora per me \u00e8 giunto il momento di non combattere pi\u00f9 e riposare."
                },
                "8": {
                    "verse_nr": "8",
                    "verse": "Non mi resta altro che ricevere la corona della giustizia che il Signore, giudice giusto, mi dar\u00e0 il giorno del suo ritorno. E non soltanto a me, ma anche a tutti quelli che aspettano con desiderio il suo ritorno."
                },
                "9": {
                    "verse_nr": "9",
                    "verse": "Ultime raccomandazioni - Cerca di venire il pi\u00f9 presto possibile."
                },
                "10": {
                    "verse_nr": "10",
                    "verse": "Dema mi ha abbandonato ha preferito le cose di questo mondo ed \u00e8 partito per Tessalonica. Anche Crescente e Tito sono partiti: Crescente \u00e8 andato in Galazia, Tito in Dalmazia."
                },
                "11": {
                    "verse_nr": "11",
                    "verse": "Soltanto Luca \u00e8 rimasto con me. Quando vieni, porta con te Marco, perch\u00e9 ho bisogno di lui."
                },
                "12": {
                    "verse_nr": "12",
                    "verse": "Ho mandato T\u00ecchico ad Efeso."
                },
                "13": {
                    "verse_nr": "13",
                    "verse": "Quando verrai, portami il mantello che ho lasciato a Troade da Carpo, ed anche i libri, soprattutto le pergamene."
                },
                "14": {
                    "verse_nr": "14",
                    "verse": "Alessandro, il ramaio, mi ha fatto tanto male. Il Signore lo punir\u00e0 per ci\u00f2 che ha fatto,"
                },
                "15": {
                    "verse_nr": "15",
                    "verse": "ma anche tu guardati da lui, perch\u00e9 si \u00e8 messo contro ci\u00f2 che abbiamo predicato con tutte le sue forze."
                },
                "16": {
                    "verse_nr": "16",
                    "verse": "La prima volta che sono stato portato davanti al giudice non c\u02bcera nessuno ad aiutarmi. Mi hanno abbandonato tutti. Spero che Dio non ne tenga conto!"
                },
                "17": {
                    "verse_nr": "17",
                    "verse": "Ma il Signore m\u02bcha assistito e, anche in quella occasione, mi ha dato la forza di predicare, affinch\u00e9 potessi annunciare senza compromessi il suo Vangelo a tutti quelli che non conoscono Dio, e cos\u00ec non sono finito sbranato dai leoni."
                },
                "18": {
                    "verse_nr": "18",
                    "verse": "Il Signore mi liberer\u00e0 sempre da ogni male e mi porter\u00e0 nel suo regno in cielo. A Dio sia la gloria per sempre. Amen."
                },
                "19": {
                    "verse_nr": "19",
                    "verse": "Salutami Priscilla ed Aquila e quelli che vivono a casa di Ones\u00ecforo."
                },
                "20": {
                    "verse_nr": "20",
                    "verse": "Er\u00e0sto \u00e8 rimasto a Corinto e ho lasciato Tr\u00f2fimo malato a Mileto."
                },
                "21": {
                    "verse_nr": "21",
                    "verse": "Cerca di venire prima dell\u02bcinverno! Eub\u00f9lo ti saluta e ti salutano Pudente, Lino, Claudia e tutti i fratelli nella fede."
                },
                "22": {
                    "verse_nr": "22",
                    "verse": "Il Signore Ges\u00f9 sia con il tuo spirito. La grazia sia con voi. Paolo."
                }
            }
        }
    }
}