{
    "version": "BDG",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Giacomo, servo di Dio e del Signore Ges\u00f9 Cristo saluta tutti i cristiani di origine ebraica dispersi per il mondo."
                },
                "2": {
                    "verse_nr": "2",
                    "verse": "Le difficolt\u00e0 formano il carattere - Cari fratelli, pensate che la vostra vita sia piena di difficolt\u00e0 e tentazioni? Allora, siatene felici,"
                },
                "3": {
                    "verse_nr": "3",
                    "verse": "perch\u00e9 le difficolt\u00e0 della vita aumentano la costanza."
                },
                "4": {
                    "verse_nr": "4",
                    "verse": "Lasciate, allora, che la vostra costanza cresca fino a raggiungere la perfezione, in modo che voi diventiate cristiani perfetti sotto ogni aspetto."
                },
                "5": {
                    "verse_nr": "5",
                    "verse": "Se qualcuno di voi ha bisogno di saggezza, la chieda a Dio e l\u02bcotterr\u00e0, perch\u00e9 il Signore d\u00e0 a tutti generosamente e senza rinfacciare."
                },
                "6": {
                    "verse_nr": "6",
                    "verse": "Ma quando chiedete, fatelo con fede, senza avere dubbi, perch\u00e9 chi dubita \u00e8 come un\u02bconda del mare, sospinta qua e l\u00e0 dal vento."
                },
                "7": {
                    "verse_nr": "7",
                    "verse": "Se prima imboccate una strada e poi un\u02bcaltra, insomma, se siete indecisi e non chiedete con fede, non illudetevi di ricevere qualcosa dal Signore!"
                },
                "8": {
                    "verse_nr": "8",
                    "verse": "Se prima imboccate una strada e poi un\u02bcaltra, insomma, se siete indecisi e non chiedete con fede, non illudetevi di ricevere qualcosa dal Signore!"
                },
                "9": {
                    "verse_nr": "9",
                    "verse": "Poveri e ricchi - Il cristiano di bassa condizione sociale sia consapevole di essere importante agli occhi di Dio."
                },
                "10": {
                    "verse_nr": "10",
                    "verse": "Il ricco, invece, deve essere contento che le sue ricchezze non significhino niente per il Signore, perch\u00e9 anch\u02bcegli presto passer\u00e0 via, come un fiore di campo. La sua bellezza appassisce non appena s\u02bcalza il sole infuocato dell\u02bcestate che fa seccare l\u02bcerba. Cos\u00ec anche i ricchi: moriranno e lasceranno dietro di s\u00e9 tutte le loro imprese."
                },
                "11": {
                    "verse_nr": "11",
                    "verse": "Il ricco, invece, deve essere contento che le sue ricchezze non significhino niente per il Signore, perch\u00e9 anch\u02bcegli presto passer\u00e0 via, come un fiore di campo. La sua bellezza appassisce non appena s\u02bcalza il sole infuocato dell\u02bcestate che fa seccare l\u02bcerba. Cos\u00ec anche i ricchi: moriranno e lasceranno dietro di s\u00e9 tutte le loro imprese."
                },
                "12": {
                    "verse_nr": "12",
                    "verse": "Beato l\u02bcuomo che non si perde d\u02bcanimo e non commette il male quando \u00e8 tentato, perch\u00e9, quando avr\u00e0 superato la prova, otterr\u00e0 come ricompensa la corona della vita, che Dio ha promesso a quelli che lo amano."
                },
                "13": {
                    "verse_nr": "13",
                    "verse": "Ma se qualcuno \u00e8 tentato a fare il male non deve dire: \u00ab\u00c8 Dio che mi tenta!\u00bb Perch\u00e9 Dio non pu\u00f2 essere tentato dal male e non tenta nessuno."
                },
                "14": {
                    "verse_nr": "14",
                    "verse": "In realt\u00e0 ognuno \u00e8 tentato dal proprio cattivo desiderio che lo attrae e lo seduce:"
                },
                "15": {
                    "verse_nr": "15",
                    "verse": "poi, dopo che il desiderio ha concepito, partorisce il peccato; e il peccato, quando \u00e8 pienamente cresciuto, partorisce la morte."
                },
                "16": {
                    "verse_nr": "16",
                    "verse": "Perci\u00f2, cari fratelli, non lasciatevi ingannare!"
                },
                "17": {
                    "verse_nr": "17",
                    "verse": "Invece, ogni cosa buona e perfetta ci viene dal Padre, il creatore delle stelle che non muta come le ombre che cambiano con il progredire del giorno. E Dio non cambia mai: non pu\u00f2 pentirsi e mettersi a produrre tenebre, anzich\u00e9 luce."
                },
                "18": {
                    "verse_nr": "18",
                    "verse": "Di sua volont\u00e0 ci ha generato, per mezzo della verit\u00e0 della sua parola; cos\u00ec egli ha voluto che noi fossimo come primizie fra tutte le sue creature."
                },
                "19": {
                    "verse_nr": "19",
                    "verse": "Cari fratelli, non dimenticate mai che \u00e8 meglio ascoltare molto, parlare poco e non adirarsi;"
                },
                "20": {
                    "verse_nr": "20",
                    "verse": "perch\u00e9 chi \u00e8 in collera non pu\u00f2 far niente che sia giusto secondo Dio."
                },
                "21": {
                    "verse_nr": "21",
                    "verse": "Liberatevi, quindi, da tutto ci\u00f2 che \u00e8 sporco e cattivo e accogliete con sottomissione la parola di Dio che \u00e8 stata seminata nel vostro cuore e pu\u00f2 salvare la vostra anima."
                },
                "22": {
                    "verse_nr": "22",
                    "verse": "Ma mettetela in pratica questa parola, non vi limitate ad ascoltarla, ingannando voi stessi con falsi ragionamenti!"
                },
                "23": {
                    "verse_nr": "23",
                    "verse": "Perch\u00e9 se uno ascolta la parola, senza metterla in pratica, \u00e8 simile a uno che si guarda allo specchio:"
                },
                "24": {
                    "verse_nr": "24",
                    "verse": "vede la sua faccia cos\u00ec com\u02bc\u00e8, poi se ne va, e subito si dimentica com\u02bcera."
                },
                "25": {
                    "verse_nr": "25",
                    "verse": "Chi, invece, fissa il proprio sguardo nella legge perfetta di Dio, che \u00e8 la legge che porta alla libert\u00e0, non soltanto se ne ricorder\u00e0, ma la metter\u00e0 in pratica, e Dio gli dar\u00e0 grandi benedizioni in tutto ci\u00f2 che far\u00e0."
                },
                "26": {
                    "verse_nr": "26",
                    "verse": "Chi dice di essere cristiano, ma non tiene a freno la lingua, non fa che ingannare se stesso: la sua religione non gli servir\u00e0 a niente."
                },
                "27": {
                    "verse_nr": "27",
                    "verse": "Il cristiano che \u00e8 puro e senza macchia, secondo Dio Padre, \u00e8 quello che soccorre gli orfani e le vedove e resta fedele al Signore, senza lasciarsi contaminare dalle cose di questo mondo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Non fate preferenze\u2026 - Fratelli miei, voi che credete nel nostro glorioso Signore Ges\u00f9 Cristo, non fate preferenze personali."
                },
                "2": {
                    "verse_nr": "2",
                    "verse": "Poniamo il caso che entri nella vostra chiesa un uomo con abiti di lusso e anelli d\u02bcoro; e che entri anche un povero vestito male."
                },
                "3": {
                    "verse_nr": "3",
                    "verse": "Ora, se coprite d\u02bcattenzioni il ricco, dandogli il posto migliore, ma dite al povero: \u00abTu stai l\u00ec in piedi, oppure siedi qui in terra, vicino al mio sgabello\u00bb,"
                },
                "4": {
                    "verse_nr": "4",
                    "verse": "non fate forse, dentro di voi, delle differenze e giudicate secondo cattivi pensieri?"
                },
                "5": {
                    "verse_nr": "5",
                    "verse": "Ascoltate, cari fratelli: Dio ha scelto quelli che sono poveri agli occhi del mondo per farli diventare ricchi di fede ed eredi del Regno dei Cieli, quel regno che egli ha promesso a tutti quelli che l\u02bcamano."
                },
                "6": {
                    "verse_nr": "6",
                    "verse": "Eppure, dei due forestieri, voi avete disprezzato il povero! Non vi rendete conto che di solito sono proprio i ricchi quelli che vi opprimono e vi trascinano in tribunale?"
                },
                "7": {
                    "verse_nr": "7",
                    "verse": "E troppo spesso sono proprio loro che bestemmiano Ges\u00f9 Cristo, di cui voi portate il bel nome!"
                },
                "8": {
                    "verse_nr": "8",
                    "verse": "Una cosa \u00e8 certa: \u00e8 bene che obbediate al comandamento del nostro Signore: \u00abAma e aiuta il prossimo tuo come te stesso\u00bb."
                },
                "9": {
                    "verse_nr": "9",
                    "verse": "Se invece fate delle distinzioni personali, disobbedite a questo comandamento e commettete peccato."
                },
                "10": {
                    "verse_nr": "10",
                    "verse": "Chi osserva tutte le leggi di Dio, ma manca anche soltanto in un punto, si rende colpevole come se avesse violato tutta quanta la legge."
                },
                "11": {
                    "verse_nr": "11",
                    "verse": "Perch\u00e9 Dio, che ha detto: \u00abNon commettere adulterio\u00bb, ha detto anche: \u00abNon uccidere\u00bb. Ora, se tu non commetti adulterio, ma poi uccidi qualcuno, sei colpevole nei confronti di tutta la legge di Dio."
                },
                "12": {
                    "verse_nr": "12",
                    "verse": "Pur essendo liberi di scegliere, voi dovrete essere giudicati, perci\u00f2 badate bene a quello che fate e pensate;"
                },
                "13": {
                    "verse_nr": "13",
                    "verse": "perch\u00e9 Dio giudicher\u00e0 senza misericordia chi non avr\u00e0 avuto misericordia degli altri. Ma se siete stati misericordiosi, per voi trionfer\u00e0 la misericordia di Dio e non sarete puniti."
                },
                "14": {
                    "verse_nr": "14",
                    "verse": "La fede o le opere? - A che serve, fratelli miei, dire che avete fede e siete cristiani, se non lo provate con i fatti? Come pu\u00f2 una fede del genere salvare qualcuno?"
                },
                "15": {
                    "verse_nr": "15",
                    "verse": "Se qualcuno dei vostri, uomo o donna che sia, ha bisogno di cibo e vestiti"
                },
                "16": {
                    "verse_nr": "16",
                    "verse": "e voi gli dite: \u00abArrivederci, e che Dio ti benedica! Riscaldati e mangia quanto vuoi\u00bb, ma poi non gli date quello che gli occorre, a che gli servono le vostre parole?"
                },
                "17": {
                    "verse_nr": "17",
                    "verse": "Vedete, perci\u00f2, che non basta soltanto avere fede. Dovete anche agire bene per dimostrare che l\u02bcavete. La fede che non si rivela con le buone opere non \u00e8 affatto fede: \u00e8 una cosa morta e inutile."
                },
                "18": {
                    "verse_nr": "18",
                    "verse": "Qualcuno, per\u00f2, potrebbe anche dire: \u00abTu hai la tua fede, io, invece, faccio le buone opere\u00bb. Al che, io risponderei: \u00abDimostrami come pu\u00f2 esistere la tua fede senza le opere, se sei capace, perch\u00e9 io posso mostrarti la mia fede con le opere che compio!\u00bb"
                },
                "19": {
                    "verse_nr": "19",
                    "verse": "C\u02bc\u00e8 ancora fra voi chi pensa che \u00absoltanto credere\u00bb sia abbastanza? Per esempio, tu credi che c\u02bc\u00e8 un solo Dio. \u00c8 giusto, ma anche i dem\u00f2ni lo credono, tanto da tremare di terrore!"
                },
                "20": {
                    "verse_nr": "20",
                    "verse": "Sciocchi! Quando mai imparerete che \u00abcredere\u00bb non serve a niente, se non fate ci\u00f2 che Dio vuole da voi? La fede che non produce buone opere non \u00e8 vera fede."
                },
                "21": {
                    "verse_nr": "21",
                    "verse": "Perfino nostro padre Abramo fu riconosciuto giusto da Dio per ci\u00f2 che fece, quando fu pronto ad obbedire al Signore al punto di immolare suo figlio Isacco sull\u02bcaltare!"
                },
                "22": {
                    "verse_nr": "22",
                    "verse": "Vedete, per la sua fede in Dio, Abramo era pronto a fare qualsiasi cosa il Signore gli avesse ordinato: dunque la sua fede divenne perfetta proprio per mezzo delle azioni, delle sue buone opere."
                },
                "23": {
                    "verse_nr": "23",
                    "verse": "E fu cos\u00ec che si avver\u00f2 ci\u00f2 che dicevano le Scritture: \u00abAbramo credette in Dio e il Signore lo dichiar\u00f2 giusto ai suoi occhi\u00bb. Egli fu perfino chiamato \u00abl\u02bcamico di Dio\u00bb."
                },
                "24": {
                    "verse_nr": "24",
                    "verse": "Vedete perci\u00f2 che un uomo \u00e8 salvato anche in base alle opere, e non soltanto per la fede."
                },
                "25": {
                    "verse_nr": "25",
                    "verse": "La prostituta Raab ci offre un altro esempio del genere. Raab fu dichiarata giusta per le sue opere, quando ospit\u00f2 gl\u02bcinviati degli Israeliti e li fece partire per una strada sicura."
                },
                "26": {
                    "verse_nr": "26",
                    "verse": "Insomma, come il corpo senza spirito \u00e8 morto, cos\u00ec anche la fede \u00e8 morta, se non produce buone opere."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Saper frenare la lingua - Fratelli miei, non siate in troppi a far da maestri. Ricordate che tutti commettiamo molti errori, e noi che insegnamo saremo giudicati da Dio pi\u00f9 severamente degli altri."
                },
                "2": {
                    "verse_nr": "2",
                    "verse": "Chi riuscisse a controllare la propria lingua, sarebbe un uomo perfetto, capace di tenere a freno qualsiasi altra parte del corpo."
                },
                "3": {
                    "verse_nr": "3",
                    "verse": "Guardate i cavalli. Noi mettiamo loro il morso in bocca per farci ubbidire, ed \u00e8 cos\u00ec che li comandiamo come ci pare."
                },
                "4": {
                    "verse_nr": "4",
                    "verse": "Oppure, guardate le navi. Per quanto siano grandi e sospinte da forti venti, per mezzo di un piccolo timone, vengono dirette dove vuole il timoniere."
                },
                "5": {
                    "verse_nr": "5",
                    "verse": "Cos\u00ec pure la lingua: \u00e8 una piccola cosa, ma si compiace di grandi vanti! Si sa, una piccola favilla pu\u00f2 incendiare una grande foresta."
                },
                "6": {
                    "verse_nr": "6",
                    "verse": "Ed anche la lingua \u00e8 come un fuoco: un mondo di cattiveria che avvelena tutto il corpo e, accesa dal fuoco dell\u02bcinferno, pu\u00f2 mettere in fiamme tutta la nostra vita, portando disastri e distruzione."
                },
                "7": {
                    "verse_nr": "7",
                    "verse": "L\u02bcuomo \u00e8 capace di domare ogni specie di bestie feroci e d\u02bcuccelli, rettili e pesci; e di fatto li ha domati,"
                },
                "8": {
                    "verse_nr": "8",
                    "verse": "ma non c\u02bc\u00e8 nessuno capace di domare la lingua: essa \u00e8 un male che non si pu\u00f2 frenare, piena di veleno mortale com\u02bc\u00e8."
                },
                "9": {
                    "verse_nr": "9",
                    "verse": "Noi usiamo la lingua per benedire Dio, che \u00e8 nostro Padre, ma anche per maledire gli uomini che sono fatti ad immagine di Dio."
                },
                "10": {
                    "verse_nr": "10",
                    "verse": "E cos\u00ec dalla stessa bocca escono benedizioni e maledizioni. No, fratelli miei, non bisogna che sia cos\u00ec!"
                },
                "11": {
                    "verse_nr": "11",
                    "verse": "Una fonte pu\u00f2 forse gettare contemporaneamente acqua dolce e salata?"
                },
                "12": {
                    "verse_nr": "12",
                    "verse": "O potete, forse, fratelli miei, raccogliere olive da un albero di fichi? Oppure, dei fichi dalla vite? E neppure potete attingere acqua potabile da una fonte salata."
                },
                "13": {
                    "verse_nr": "13",
                    "verse": "Chi di voi \u00e8 saggio e intelligente? Lo dimostri con un buon comportamento e con le azioni compiute nell\u02bcumilt\u00e0 frutto della saggezza."
                },
                "14": {
                    "verse_nr": "14",
                    "verse": "Ma, se il vostro cuore \u00e8 amareggiato dalla gelosia e dall\u02bcambizione, non vantatevi di essere saggi e buoni: questo \u00e8 il peggior tipo di bugia."
                },
                "15": {
                    "verse_nr": "15",
                    "verse": "Perch\u00e9 non \u00e8 questa la saggezza che viene da Dio. Queste non sono cose spirituali, bens\u00ec materiali, suggerite dal diavolo."
                },
                "16": {
                    "verse_nr": "16",
                    "verse": "Perch\u00e9, dove ci sono gelosia e ambizione, ci saranno anche disordini e ogni tipo di male."
                },
                "17": {
                    "verse_nr": "17",
                    "verse": "La saggezza che viene dal cielo, invece, prima di tutto \u00e8 pura, poi pacifica, indulgente, arrendevole, piena di misericordia e di opere buone, senza ingiuste preferenze, n\u00e9 ipocrisia."
                },
                "18": {
                    "verse_nr": "18",
                    "verse": "E cos\u00ec, quelli che si danno da fare per la pace, seminano i semi della pace e raccolgono come frutto la giustizia."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "La causa dei litigi - Da dove nascono le liti e i bisticci che ci sono tra voi? Non sono forse la conseguenza delle passioni che sono in lotta dentro di voi?"
                },
                "2": {
                    "verse_nr": "2",
                    "verse": "Pieni di voglie che non riuscite a soddisfare, siete pronti ad uccidere. Invidiosi, gelosi, incapaci d\u02bcottenere ci\u00f2 che volete, voi litigate e v\u02bcaccapigliate e non ottenete niente, perch\u00e9 non pregate."
                },
                "3": {
                    "verse_nr": "3",
                    "verse": "E quando pregate, non ricevete nulla lo stesso, perch\u00e9 le vostre intenzioni non sono buone: voi chiedete con il solo scopo di soddisfare i vostri capricci."
                },
                "4": {
                    "verse_nr": "4",
                    "verse": "Siete come una moglie infedele, che ama i nemici del proprio marito. Non sapete che essere amici del mondo significa essere nemici di Dio? Lo ripeto: se lo scopo della vostra vita \u00e8 quello di soddisfare le passioni tipiche di questo mondo perduto, non potete essere amici di Dio."
                },
                "5": {
                    "verse_nr": "5",
                    "verse": "Credete, forse, che la Scrittura parli a vanvera, quando dice che lo Spirito Santo, che Dio ha messo dentro di noi, ci sorveglia gelosamente?"
                },
                "6": {
                    "verse_nr": "6",
                    "verse": "Ma egli ci d\u00e0 pi\u00f9 grazia. Infatti le Scritture dicono: \u00abDio si oppone ai superbi ma d\u00e0 grazia agli umili\u00bb."
                },
                "7": {
                    "verse_nr": "7",
                    "verse": "Sottomettetevi dunque a Dio! Resistete al diavolo, allora s\u00ec che fuggir\u00e0 lontano da voi."
                },
                "8": {
                    "verse_nr": "8",
                    "verse": "Avvicinatevi a Dio, ed egli s\u02bcavviciner\u00e0 a voi. Purificate le vostre mani di peccatori e i vostri cuori di ipocriti!"
                },
                "9": {
                    "verse_nr": "9",
                    "verse": "S\u00ec, siate addolorati ed afflitti, e piangete tutte le vostre lacrime per il male che avete fatto! Il vostro riso si muti in pianto e la vostra gioia in tristezza!"
                },
                "10": {
                    "verse_nr": "10",
                    "verse": "Allora, quando capirete di non essere niente davanti al Signore, sar\u00e0 proprio lui che vi rialzer\u00e0 e v\u02bcaiuter\u00e0."
                },
                "11": {
                    "verse_nr": "11",
                    "verse": "Fratelli, non criticate e non parlate male gli uni degli altri. Se lo fate, vi metterete contro la legge di Dio che vi ordina d\u02bcamarvi a vicenda: sarebbe come se la giudicaste sbagliata. Ma non sta a voi decidere se questa legge \u00e8 giusta o sbagliata, voi dovete soltanto osservarla."
                },
                "12": {
                    "verse_nr": "12",
                    "verse": "Soltanto colui che ha fatto questa legge pu\u00f2 giudicare giustamente. Solo lui pu\u00f2 decidere se salvarci o mandarci alla perdizione. Ma chi sei tu che giudichi il tuo prossimo?"
                },
                "13": {
                    "verse_nr": "13",
                    "verse": "E ora due parole a voi che dite: \u00abOggi o domani andremo nella tal citt\u00e0 o nella tal altra, vi resteremo un anno, faremo affari e guadagneremo molto\u00bb."
                },
                "14": {
                    "verse_nr": "14",
                    "verse": "Che ne sapete voi di ci\u00f2 che accadr\u00e0 domani? La durata della nostra vita \u00e8 incerta come la nebbia del mattino che appare per un momento, poi sparisce."
                },
                "15": {
                    "verse_nr": "15",
                    "verse": "Fareste meglio a dire: \u00abSe vuole il Signore, vivremo e faremo questo o quello\u00bb."
                },
                "16": {
                    "verse_nr": "16",
                    "verse": "Ora, invece, vi vantate dei vostri progetti e questa arroganza \u00e8 male."
                },
                "17": {
                    "verse_nr": "17",
                    "verse": "Perci\u00f2 chi sa che cosa \u00e8 bene e non lo fa, commette peccato."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Avvertimenti ai ricchi - Ed ora tocca a voi, ricchi. Piangete e urlate per tutti i guai che stanno per piombarvi addosso!"
                },
                "2": {
                    "verse_nr": "2",
                    "verse": "Le vostre ricchezze sono marcite e i vostri bei vestiti sono stati rosi dalle tarme."
                },
                "3": {
                    "verse_nr": "3",
                    "verse": "Il vostro oro e il vostro argento \u00e8 come se si fossero arrugginiti: hanno perso il loro valore, ma nel giudizio saranno una prova contro di voi; la loro ruggine vi divorer\u00e0 le carni come un fuoco."
                },
                "4": {
                    "verse_nr": "4",
                    "verse": "Voi avete accumulato ricchezze in questi ultimi giorni prima del giudizio di Dio, perci\u00f2 ascoltate! Ecco i lamenti dei braccianti dei vostri campi, che avete defraudato della loro paga. Le loro grida sono giunte alle orecchie del Signore degli eserciti."
                },
                "5": {
                    "verse_nr": "5",
                    "verse": "Voi avete vissuto qui sulla terra in mezzo al lusso e vi siete abbandonati a tutti i piaceri: vi siete ingrassati come bestie proprio quando state per essere macellati."
                },
                "6": {
                    "verse_nr": "6",
                    "verse": "Avete condannato e ucciso uomini giusti, che non possono difendersi da voi."
                },
                "7": {
                    "verse_nr": "7",
                    "verse": "Ma, per quanto riguarda voi, cari fratelli che aspettate il ritorno del Signore, siate pazienti, come il contadino che aspetta le piogge di primavera e d\u02bcautunno per avere il suo prezioso raccolto."
                },
                "8": {
                    "verse_nr": "8",
                    "verse": "Siate pazienti e fatevi coraggio, perch\u00e9 il giorno del ritorno del Signore \u00e8 ormai vicino."
                },
                "9": {
                    "verse_nr": "9",
                    "verse": "Ges\u00f9 \u00e8 alle porte! - Fratelli, non criticatevi a vicenda, per non dover essere giudicati. Vedete, il Signore, il grande Giudice, \u00e8 gi\u00e0 alle porte."
                },
                "10": {
                    "verse_nr": "10",
                    "verse": "Prendete come esempio di pazienza nella sofferenza i profeti di Dio."
                },
                "11": {
                    "verse_nr": "11",
                    "verse": "Noi diciamo che, siccome a suo tempo gli sono rimasti fedeli, adesso sono felici e beati, anche se hanno sofferto molto per questo. Voi avete sentito parlare della grande pazienza di Giobbe e sapete bene quel che il Signore gli riserv\u00f2 alla fine, perch\u00e9 il nostro Dio \u00e8 pieno di amore e misericordia."
                },
                "12": {
                    "verse_nr": "12",
                    "verse": "Ma soprattutto, cari fratelli, non giurate, n\u00e9 per il cielo, n\u00e9 per la terra, n\u00e9 per qualsiasi altra cosa: dite semplicemente \u00abs\u00ec\u00bb quando \u00e8 s\u00ec, e \u00abno\u00bb quando \u00e8 no. Cos\u00ec non peccherete e non sarete condannati da Dio."
                },
                "13": {
                    "verse_nr": "13",
                    "verse": "C\u02bc\u00e8 qualcuno fra voi che soffre? Preghi! C\u02bc\u00e8 qualcuno, invece, che sta bene? Ringrazi continuamente con canti il Signore."
                },
                "14": {
                    "verse_nr": "14",
                    "verse": "Qualcuno \u00e8 ammalato? Mandi a chiamare i responsabili della chiesa che preghino e versino un po\u02bc d\u02bcolio su di lui, invocando il Signore che lo guarisca."
                },
                "15": {
                    "verse_nr": "15",
                    "verse": "La loro preghiera, se fatta con fede, lo risaner\u00e0, perch\u00e9 il Signore lo far\u00e0 stare bene. Inoltre, se il malato ha commesso qualche peccato, il Signore lo perdoner\u00e0."
                },
                "16": {
                    "verse_nr": "16",
                    "verse": "Confessatevi a vicenda i vostri peccati e pregate gli uni per gli altri, perch\u00e9 siate guariti. La preghiera sincera del giusto, fatta con fervore, \u00e8 molto potente e d\u00e0 risultati meravigliosi."
                },
                "17": {
                    "verse_nr": "17",
                    "verse": "Il profeta Elia era un comune mortale come noi, eppure preg\u00f2 tanto che non piovesse, che non piovve sulla terra per tre anni e mezzo!"
                },
                "18": {
                    "verse_nr": "18",
                    "verse": "Poi preg\u00f2 di nuovo, questa volta perch\u00e9 piovesse, ed ecco che cadde la pioggia, l\u02bcerba torn\u00f2 verde e la terra diede di nuovo i suoi frutti."
                },
                "19": {
                    "verse_nr": "19",
                    "verse": "Fratelli miei, se qualcuno di voi s\u02bcallontana dalla verit\u00e0 di Dio e un altro lo riporta sulla retta via,"
                },
                "20": {
                    "verse_nr": "20",
                    "verse": "sappiate che chi aiuta un peccatore a lasciare la strada sbagliata, non solo salver\u00e0 un\u02bcanima dalla morte, ma getter\u00e0 un velo di perdono sopra un gran numero di peccati. Giacomo."
                }
            }
        }
    }
}