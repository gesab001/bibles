{
    "version": "BDG",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Questa lettera \u00e8 scritta da Pietro, apostolo di Ges\u00f9 Cristo, ai cristiani di origine ebraica cacciati da Gerusalemme e dispersi nel Ponto, nella Galazia, nella Cappad\u00f2cia, nelle province dell\u02bcAsia e nella Bitinia."
                },
                "2": {
                    "verse_nr": "2",
                    "verse": "Cari fratelli, molto tempo fa, Dio Padre vi ha predestinati a diventare suoi figli, per mezzo dello Spirito Santo, che ag\u00ec nel vostro cuore purificandovi col sangue di Ges\u00f9 Cristo e rendendovi graditi a lui. Che il Signore vi dia ricche benedizioni, grazia e pace in abbondanza!"
                },
                "3": {
                    "verse_nr": "3",
                    "verse": "Difficolt\u00e0 e\u2026 gioia - Sia benedetto Iddio, Padre del nostro Signore Ges\u00f9 Cristo che, nella sua infinita misericordia, ci ha dato il privilegio di nascere di nuovo: ora facciamo parte della famiglia di Dio e viviamo nella speranza della vita eterna, perch\u00e9 Cristo \u00e8 risorto dai morti."
                },
                "4": {
                    "verse_nr": "4",
                    "verse": "Il Signore ha tenuto in serbo per i suoi figli il dono inestimabile della vita eterna; ha riservato in cielo per voi, un\u02bceredit\u00e0 sicura, inalterabile e che non va in rovina."
                },
                "5": {
                    "verse_nr": "5",
                    "verse": "Egli, nella sua immensa potenza, vi protegger\u00e0 fino a quando non riceverete la salvezza, che sar\u00e0 vostra e verr\u00e0 rivelata a tutti nell\u02bcultimo giorno."
                },
                "6": {
                    "verse_nr": "6",
                    "verse": "Esultate di gioia, allora! \u00c8 meraviglioso ci\u00f2 che vi aspetta, anche se adesso, ancora per un po\u02bc di tempo almeno, vi toccher\u00e0 affrontare svariate prove qui sulla terra."
                },
                "7": {
                    "verse_nr": "7",
                    "verse": "Queste prove servono a verificare se la vostra fede \u00e8 forte e genuina. Essa viene messa alla prova come l\u02bcoro \u00e8 messo alla prova dal fuoco, che lo rende puro. Per il Signore la vostra fede \u00e8 ben pi\u00f9 preziosa dell\u02bcoro, perci\u00f2, se dopo tutte queste prove, essa risulta genuina, riceverete lode, gloria e onore il giorno in cui Cristo torner\u00e0."
                },
                "8": {
                    "verse_nr": "8",
                    "verse": "Voi amate Cristo senza averlo mai conosciuto e credete in lui, anche se ora non lo potete vedere; per questo siete felici, di una felicit\u00e0 ineffabile che viene dal cielo."
                },
                "9": {
                    "verse_nr": "9",
                    "verse": "Oltre a ci\u00f2, la ricompensa che riceverete per aver creduto in lui sar\u00e0 la salvezza della vostra anima."
                },
                "10": {
                    "verse_nr": "10",
                    "verse": "Questa salvezza, di cui parlavano gli antichi profeti, era qualcosa che non riuscivano a capire in pieno. Perci\u00f2 questo argomento era al centro delle loro indagini e ricerche."
                },
                "11": {
                    "verse_nr": "11",
                    "verse": "Essi si chiedevano a che periodo e a quali circostanze si riferisse lo Spirito di Cristo, che era in loro, quando parlava in anticipo di ci\u00f2 che sarebbe accaduto al Messia; le sue sofferenze prima, e la gloria dopo."
                },
                "12": {
                    "verse_nr": "12",
                    "verse": "Dio rivel\u00f2 ai profeti che queste cose non sarebbero accadute durante la loro vita, ma molti anni pi\u00f9 tardi, e cio\u00e8, durante la vostra. Ed ora, finalmente, questa buona notizia \u00e8 stata annunciata chiaramente a tutti noi. Ci \u00e8 stata predicata per mezzo dello Spirito Santo, mandato dal cielo; ed \u00e8 tutto cos\u00ec straordinario, che perfino gli angeli in cielo vorrebbero saperne di pi\u00f9!"
                },
                "13": {
                    "verse_nr": "13",
                    "verse": "Perci\u00f2, tenetevi pronti e rimanete ben svegli, saldi nella speranza della grazia di Dio, che riceverete quando Ges\u00f9 Cristo ritorner\u00e0."
                },
                "14": {
                    "verse_nr": "14",
                    "verse": "Obbedite a Dio, perch\u00e9 siete suoi figli. E non ricadete nelle abitudini del passato, quando vi comportavate male, perch\u00e9 non conoscevate la verit\u00e0!"
                },
                "15": {
                    "verse_nr": "15",
                    "verse": "Siate santi, invece, in tutto ci\u00f2 che fate, proprio come \u00e8 santo il Signore che vi ha invitati ad essere suoi figli."
                },
                "16": {
                    "verse_nr": "16",
                    "verse": "Egli stesso ha detto: \u00abSiate santi, perch\u00e9 io sono santo\u00bb."
                },
                "17": {
                    "verse_nr": "17",
                    "verse": "E ricordate che Dio, vostro Padre, al quale vi rivolgete quando pregate, non fa preferenze quando giudica: ciascuno sar\u00e0 giudicato secondo ci\u00f2 che ha fatto. Perci\u00f2, nel periodo che dovete passare su questa terra, agite con timore e rispetto di lui."
                },
                "18": {
                    "verse_nr": "18",
                    "verse": "Il riscatto \u00e8 pagato! - Dio ha pagato un riscatto per salvarvi da quel modo di vivere inutile ereditato dai vostri padri e, come ben sapete, non vi ha riscattati pagando con oro e argento, cose che passano,"
                },
                "19": {
                    "verse_nr": "19",
                    "verse": "ma con il prezioso sangue di Cristo, l\u02bcAgnello di Dio senza difetto e senza macchia."
                },
                "20": {
                    "verse_nr": "20",
                    "verse": "A questo scopo, Dio lo scelse gi\u00e0 prima della creazione del mondo; ma soltanto in questi ultimi tempi egli lo ha rivelato per amor vostro."
                },
                "21": {
                    "verse_nr": "21",
                    "verse": "Grazie a Cristo, ora voi potete aver fede in Dio, che l\u02bcha resuscitato dai morti e gli ha dato immensa gloria. Cos\u00ec adesso la vostra fede e la vostra speranza sono rivolte verso Dio."
                },
                "22": {
                    "verse_nr": "22",
                    "verse": "Amatevi a vicenda con tutto il cuore, perch\u00e9, ubbidendo alla verit\u00e0, la vostra anima \u00e8 stata purificata dall\u02bcegoismo e dall\u02bcodio, e cos\u00ec ora potete amarvi sinceramente come fratelli."
                },
                "23": {
                    "verse_nr": "23",
                    "verse": "Perch\u00e9 ora siete rinati non da un seme corruttibile, ma da quel seme immortale che \u00e8 la Parola di Dio viva ed eterna."
                },
                "24": {
                    "verse_nr": "24",
                    "verse": "Infatti, le Scritture dicono: \u00abLa nostra vita \u00e8 come l\u02bcerba che si secca. Tutto il nostro splendore \u00e8 come un fiore che appassisce e cade,"
                },
                "25": {
                    "verse_nr": "25",
                    "verse": "ma la Parola del Signore durer\u00e0 per sempre\u00bb. E questa parola \u00e8 il Vangelo che vi \u00e8 stato annunciato."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Il popolo di Dio - Perci\u00f2 liberatevi da ogni forma di male. Non limitatevi a fingere di essere buoni! Non siate disonesti, n\u00e9 ipocriti, n\u00e9 invidiosi; e non fate maldicenze!"
                },
                "2": {
                    "verse_nr": "2",
                    "verse": "Ora che avete toccato con mano la bont\u00e0 del Signore, gettate alle ortiche ogni cosa cattiva! Come bambini appena nati, siate bramosi di latte puro e spirituale, per crescere nella pienezza della salvezza."
                },
                "3": {
                    "verse_nr": "3",
                    "verse": "Ora che avete toccato con mano la bont\u00e0 del Signore, gettate alle ortiche ogni cosa cattiva! Come bambini appena nati, siate bramosi di latte puro e spirituale, per crescere nella pienezza della salvezza."
                },
                "4": {
                    "verse_nr": "4",
                    "verse": "Avvicinatevi a Cristo, che \u00e8 la pietra viva su cui Dio costruisce. Gli uomini, \u00e8 vero, l\u02bchanno scartata, ma Dio l\u02bcha scelta per il suo pregio."
                },
                "5": {
                    "verse_nr": "5",
                    "verse": "Siate anche voi, allora, come tante pietre viventi che, entrando nella struttura dell\u02bcedificio, formano una casa spirituale. Come sacerdoti consacrati a Dio, avvicinatevi a lui, voi che gli siete graditi in virt\u00f9 di Ges\u00f9 Cristo, e offritegli i sacrifici spirituali che egli gradisce."
                },
                "6": {
                    "verse_nr": "6",
                    "verse": "Infatti, si legge nelle Scritture: \u00abEcco io pongo in Sion una pietra angolare, scelta e preziosa. Chi crede in essa non rester\u00e0 deluso\u00bb."
                },
                "7": {
                    "verse_nr": "7",
                    "verse": "Perci\u00f2, per voi che avete creduto questa pietra \u00e8 molto preziosa. Ma per quelli che rifiutano di credere, valgono queste parole: \u00abLa stessa pietra, scartata dai costruttori, \u00e8 diventata la pietra principale dell\u02bcedificio\u00bb."
                },
                "8": {
                    "verse_nr": "8",
                    "verse": "Le Scritture dicono inoltre: \u00abEgli \u00e8 il sasso che li fa inciampare, la pietra che li fa cadere\u00bb. Essi v\u02bcinciampano, perch\u00e9 non hanno voluto ubbidire alla Parola di Dio. Questa \u00e8 la fine a cui Dio li ha destinati."
                },
                "9": {
                    "verse_nr": "9",
                    "verse": "Voi, per\u00f2, non siete come loro, perch\u00e9 siete stati scelti da Dio stesso. Per il regno di Dio voi siete un popolo di sacerdoti, santi e puri, un popolo che Dio s\u02bc\u00e8 conquistato. Tutto questo, perch\u00e9 possiate annunciare le opere perfette di colui che dalle tenebre vi ha chiamati alla sua luce meravigliosa."
                },
                "10": {
                    "verse_nr": "10",
                    "verse": "Una volta, voi non eravate nemmeno un popolo, ora invece siete il popolo di Dio. Voi che non conoscevate la misericordia di Dio, ora invece l\u02bcavete ottenuta."
                },
                "11": {
                    "verse_nr": "11",
                    "verse": "Fratelli miei, qui siete soltanto forestieri. Dato che la vostra vera casa \u00e8 in cielo, vi prego di non aver nulla a che fare con i desideri malvagi di questo mondo, che sono sempre in lotta contro la vostra anima."
                },
                "12": {
                    "verse_nr": "12",
                    "verse": "Comportatevi bene fra i non credenti, cos\u00ec, invece di parlare male di voi e guardarvi con sospetto, vedendo quanto bene fate, dovranno lodare Dio nel giorno in cui Cristo torner\u00e0."
                },
                "13": {
                    "verse_nr": "13",
                    "verse": "Per amore del Signore, siate sottomessi ad ogni autorit\u00e0 umana: sia che si tratti di capi di Stato,"
                },
                "14": {
                    "verse_nr": "14",
                    "verse": "che d\u02bcaltre persone incaricate da loro di punire i colpevoli e di premiare la gente per bene."
                },
                "15": {
                    "verse_nr": "15",
                    "verse": "\u00c8 la volont\u00e0 di Dio che, vivendo nel modo giusto, chiudiate la bocca a quelli che stupidamente condannano il Vangelo senza conoscerlo, senza averne sperimentato la potenza."
                },
                "16": {
                    "verse_nr": "16",
                    "verse": "Voi siete liberi dalle leggi, ma non servitevi della libert\u00e0 come paravento per agire male, bens\u00ec per servire Dio."
                },
                "17": {
                    "verse_nr": "17",
                    "verse": "Rispettate tutti, amate i fratelli cristiani, temete Dio e onorate chi vi governa."
                },
                "18": {
                    "verse_nr": "18",
                    "verse": "Voi servi rispettate i vostri padroni e fate tutto ci\u00f2 che vi dicono, non soltanto se sono buoni e ragionevoli, ma anche se sono difficili e severi."
                },
                "19": {
                    "verse_nr": "19",
                    "verse": "Dio, infatti, vi apprezza se, per la convinzione di doverlo fare per lui, sopportate una punizione ingiusta."
                },
                "20": {
                    "verse_nr": "20",
                    "verse": "Che merito avreste, altrimenti, a sopportare pazientemente un castigo che avete meritato? Ma se, agendo bene, vi tocca soffrire, e sopportate con pazienza, allora Dio ne \u00e8 contento."
                },
                "21": {
                    "verse_nr": "21",
                    "verse": "Questa sofferenza fa parte del compito che Dio vi ha assegnato. Cristo, che ha sofferto per voi, vi serve d\u02bcesempio. Seguite i suoi passi!"
                },
                "22": {
                    "verse_nr": "22",
                    "verse": "Egli non pecc\u00f2 mai, n\u00e9 disse mai la minima bugia."
                },
                "23": {
                    "verse_nr": "23",
                    "verse": "Quando fu insultato, non rispose mai per le rime, e mentre soffriva non minacciava, ma aveva fiducia in Dio, che giudica sempre giustamente."
                },
                "24": {
                    "verse_nr": "24",
                    "verse": "Egli stesso port\u00f2 il peso dei nostri peccati sul suo corpo, quando mor\u00ec sulla croce, perch\u00e9 noi tagliassimo i ponti col peccato e vivessimo una vita giusta. \u00c8 stato con le sue ferite che egli ci ha guarito!"
                },
                "25": {
                    "verse_nr": "25",
                    "verse": "Come pecore che si sono disperse, vi eravate allontanati da Dio, ma ora siete ritornati al vostro pastore, al guardiano delle vostre anime, che vi protegge da ogni male."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Regole per una famiglia felice - A voi, mogli credenti, dico di rimanere sottomesse ai vostri mariti; cos\u00ec, anche se qualcuno di loro non crede alla parola del Signore, alla fine potr\u00e0 essere convinto dal vostro comportamento."
                },
                "2": {
                    "verse_nr": "2",
                    "verse": "Il vostro modo di vivere puro e rispettoso li convincer\u00e0 pi\u00f9 delle vostre parole."
                },
                "3": {
                    "verse_nr": "3",
                    "verse": "Non preoccupatevi della bellezza esteriore, che consiste nei gioielli, nei vestiti eleganti o nelle pettinature raffinate."
                },
                "4": {
                    "verse_nr": "4",
                    "verse": "Siate belle di dentro, nel vostro cuore, col fascino duraturo di un animo gentile e tranquillo, che ha tanto valore agli occhi di Dio."
                },
                "5": {
                    "verse_nr": "5",
                    "verse": "Ecco il tipo di bellezza interiore delle donne sante di una volta, che confidavano in Dio, restando sottomesse ai loro mariti."
                },
                "6": {
                    "verse_nr": "6",
                    "verse": "Come Sara, per esempio, che obbediva ad Abramo, suo marito, riconoscendolo come capo di casa. Se anche voi seguirete il suo esempio, da autentiche figlie di Sara, farete bene e non avrete nulla da temere."
                },
                "7": {
                    "verse_nr": "7",
                    "verse": "E cos\u00ec anche voi mariti, da parte vostra, dovete essere premurosi verso le vostre mogli, col riguardo che merita un essere fragile e debole come la donna. Ricordate che \u00e8 con vostra moglie che dividete le benedizioni di Dio e, se non la trattate come dovreste, le vostre preghiere non otterranno pronte risposte."
                },
                "8": {
                    "verse_nr": "8",
                    "verse": "Infine dico a tutti voi: vivete di amore e d\u02bcaccordo, con reciproca comprensione, pieni d\u02bcamore fraterno, buona disposizione d\u02bcanimo ed umilt\u00e0."
                },
                "9": {
                    "verse_nr": "9",
                    "verse": "Non rendete male per male, n\u00e9 offesa per offesa, al contrario, pregate Dio che benedica chi vi \u00e8 contro: il compito a cui siamo chiamati, e per questo Dio ci benedir\u00e0."
                },
                "10": {
                    "verse_nr": "10",
                    "verse": "Dice la Scrittura: \u00abChi vuole avere una vita buona e felice tenga a freno la lingua dal male e le labbra dalla menzogna."
                },
                "11": {
                    "verse_nr": "11",
                    "verse": "Fugga dal male e faccia il bene. Cerchi la pace sempre, anche se deve lottare per averla!"
                },
                "12": {
                    "verse_nr": "12",
                    "verse": "Perch\u00e9 gli occhi del Signore sono fissi sui suoi figli, e le sue orecchie sono attente alle loro preghiere, ma si volge adirato verso quelli che fanno il male\u00bb."
                },
                "13": {
                    "verse_nr": "13",
                    "verse": "Chi mai vi far\u00e0 del male, se vi date da fare per il bene?"
                },
                "14": {
                    "verse_nr": "14",
                    "verse": "Ed anche se cos\u00ec fosse, beati voi! Perch\u00e9 Dio vi ricompenser\u00e0 per questo."
                },
                "15": {
                    "verse_nr": "15",
                    "verse": "Non lasciatevi spaventare, n\u00e9 impressionare dalle minacce, ma adorate nel vostro cuore il Signore, cio\u00e8 Cristo. Se qualcuno vi domanda la ragione della vostra fede, siate sempre pronti a rispondere,"
                },
                "16": {
                    "verse_nr": "16",
                    "verse": "ma con dolcezza e rispetto, forti della vostra buona coscienza. Allora, se qualcuno parler\u00e0 male di voi, e della vostra buona condotta di cristiani, si vergogner\u00e0."
                },
                "17": {
                    "verse_nr": "17",
                    "verse": "Infatti, se questa \u00e8 la volont\u00e0 di Dio, \u00e8 meglio che soffriate facendo il bene, anzich\u00e9 facendo il male!"
                },
                "18": {
                    "verse_nr": "18",
                    "verse": "Il valore della sofferenza - Anche Cristo ha sofferto, morendo una volta per sempre per i nostri peccati. Egli, innocente, \u00e8 morto per noi peccatori, allo scopo di condurci da Dio sani e salvi. Il suo corpo \u00e8 stato messo a morte, ma dallo Spirito \u00e8 stato restituito alla vita."
                },
                "19": {
                    "verse_nr": "19",
                    "verse": "E fu per la potenza di quello Spirito che Ges\u00f9 and\u00f2 a predicare agli spiriti prigionieri del regno dei morti,"
                },
                "20": {
                    "verse_nr": "20",
                    "verse": "spiriti di quelli che non credettero in Dio, nonostante egli aspettasse con pazienza. Ci\u00f2 avvenne quando No\u00e8 costruiva l\u02bcarca, nella quale furono salvate dall\u02bcacqua del diluvio soltanto poche persone, otto in tutto."
                },
                "21": {
                    "verse_nr": "21",
                    "verse": "E per noi quell\u02bcacqua raffigura il battesimo. Il battesimo non serve a toglierci lo sporco di dosso, ma \u00e8 la richiesta fatta al Signore per ottenere una buona coscienza purificata dal peccato. Col battesimo dimostriamo di essere stati salvati dalla perdizione eterna, per mezzo della resurrezione di Ges\u00f9 Cristo."
                },
                "22": {
                    "verse_nr": "22",
                    "verse": "Ora Ges\u00f9 \u00e8 salito in cielo, siede alla destra di Dio Padre, e regna su tutti gli angeli, i principati e le potenze del cielo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Poich\u00e9 Cristo ha sofferto nel suo corpo, anche voi fatevi forti del suo stesso atteggiamento: siate pronti a soffrire. Perch\u00e9, ricordate, chi \u00e8 pronto a soffrire per fare ci\u00f2 che \u00e8 giusto, ha scelto di non vivere pi\u00f9 nel peccato,"
                },
                "2": {
                    "verse_nr": "2",
                    "verse": "e intende passare il resto della sua vita, non pi\u00f9 in balia delle passioni umane, ma col desiderio di fare la volont\u00e0 di Dio."
                },
                "3": {
                    "verse_nr": "3",
                    "verse": "Sono finiti i tempi in cui vi dedicavate a tutte quelle brutte cose che piacciono tanto agli atei: peccati sessuali, lussuria, ubriachezza, orge, bagordi, idolatrie sacrileghe ed altri peccati vergognosi!"
                },
                "4": {
                    "verse_nr": "4",
                    "verse": "Naturalmente, i vostri vecchi amici si meravigliano che non vogliate pi\u00f9 unirvi a loro in queste depravazioni, e perci\u00f2 parlano male di voi."
                },
                "5": {
                    "verse_nr": "5",
                    "verse": "Ma ricordatevi che dovranno rendere conto a Dio, che giudica tutti, sia i vivi che i morti, ed essi saranno puniti per la vita che hanno vissuto."
                },
                "6": {
                    "verse_nr": "6",
                    "verse": "Appunto per questo, il Vangelo \u00e8 stato annunciato anche ai morti, perch\u00e9, anche se il loro corpo \u00e8 stato punito con la morte, ora vivano secondo Dio nello Spirito."
                },
                "7": {
                    "verse_nr": "7",
                    "verse": "L\u02bcamore cancella molti peccati - La fine di tutte le cose \u00e8 ormai vicina. Perci\u00f2 siate giudiziosi e lucidi di mente, per potervi dare alla preghiera."
                },
                "8": {
                    "verse_nr": "8",
                    "verse": "Innanzitutto, continuate ad amarvi a vicenda, perch\u00e9 \u00e8 l\u02bcamore che cancella molti peccati."
                },
                "9": {
                    "verse_nr": "9",
                    "verse": "Siate ospitali fra voi, senza lamentarvi."
                },
                "10": {
                    "verse_nr": "10",
                    "verse": "Dio ha dato ad ognuno di voi particolari capacit\u00e0: fate in modo di servirvene per aiutarvi a vicenda, mettendo cos\u00ec al servizio degli altri i doni che avete ricevuto da Dio."
                },
                "11": {
                    "verse_nr": "11",
                    "verse": "Siete adatti a predicare? Predicate, allora, come se Dio stesso parlasse per mezzo vostro. Siete adatti a qualche servizio particolare? Svolgetelo con l\u02bcefficienza e l\u02bcenergia che vi d\u00e0 il Signore. In tal modo, Dio sar\u00e0 glorificato per mezzo di Ges\u00f9 Cristo; a lui spettano gloria e potenza per sempre. Amen."
                },
                "12": {
                    "verse_nr": "12",
                    "verse": "Cari fratelli, non siate sorpresi di trovarvi in mezzo al fuoco della prova. Non c\u02bc\u00e8 niente di strano."
                },
                "13": {
                    "verse_nr": "13",
                    "verse": "Siate felici, piuttosto, perch\u00e9, quanto pi\u00f9 partecipate alle sofferenze di Cristo, tanto pi\u00f9 potrete esultare di gioia nel giorno in cui egli manifester\u00e0 la sua gloria a tutti gli uomini."
                },
                "14": {
                    "verse_nr": "14",
                    "verse": "Beati voi, se siete maledetti e insultati, perch\u00e9 siete cristiani! Vuol dire che il glorioso Spirito di Dio \u00e8 su di voi."
                },
                "15": {
                    "verse_nr": "15",
                    "verse": "Che nessuno di voi soffra, perch\u00e9 \u00e8 condannato come omicida, o ladro, o delinquente, o intrigante."
                },
                "16": {
                    "verse_nr": "16",
                    "verse": "Ma non si vergogni di soffrire, perch\u00e9 \u00e8 cristiano! Glorifichi Dio, piuttosto, per il privilegio d\u02bcappartenere alla famiglia di Cristo e di essere chiamato col suo nome."
                },
                "17": {
                    "verse_nr": "17",
                    "verse": "Perch\u00e9 \u00e8 giunto il tempo del giudizio di Dio, e sar\u00e0 proprio il popolo di Dio ad essere giudicato per primo. E se perfino noi, che siamo cristiani, dobbiamo essere giudicati, quale sar\u00e0 la fine di quelli che non obbediscono al Vangelo di Dio?"
                },
                "18": {
                    "verse_nr": "18",
                    "verse": "Come dicono le Scritture: \u00abSe con tante difficolt\u00e0 Dio ha salvato il giusto, dove andranno a finire i non giusti che ignorano la sua salvezza?\u00bb"
                },
                "19": {
                    "verse_nr": "19",
                    "verse": "Perci\u00f2, anche se soffrite secondo la volont\u00e0 di Dio, raccomandate la vostra anima al Creatore fedele e continuate a fare il bene."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Una parola ai, responsabili della comunit\u00e0 - Ed ora una parola a voi, che siete i responsabili della chiesa. Anch\u02bcio sono uno di voi, e con i miei occhi ho visto Cristo morire sulla croce; anch\u02bcio, quando Cristo torner\u00e0, parteciper\u00f2 alla sua gloria e al suo onore. Colleghi, questa \u00e8 la mia preghiera per voi"
                },
                "2": {
                    "verse_nr": "2",
                    "verse": "abbiate cura del gregge che Dio vi ha affidato; sorvegliatelo di buona voglia, non per obbligo n\u00e9 per interesse, ma perch\u00e9 desiderate con tutto il cuore fare ci\u00f2 che il Signore desidera."
                },
                "3": {
                    "verse_nr": "3",
                    "verse": "Non siate tiranni con quelli che vi sono stati affidati, ma guidateli col vostro buon esempio;"
                },
                "4": {
                    "verse_nr": "4",
                    "verse": "allora, quando apparir\u00e0 Cristo, il capo di tutti i pastori, riceverete una gloriosa ricompensa che durer\u00e0 per sempre."
                },
                "5": {
                    "verse_nr": "5",
                    "verse": "Allo stesso modo, voi giovani ubbidite agli anziani. E tutti voi siate pronti a servirvi a vicenda con umilt\u00e0, perch\u00e9 le Scritture dicono: \u00abDio d\u00e0 benedizioni speciali agli umili, ma resiste ai superbi\u00bb."
                },
                "6": {
                    "verse_nr": "6",
                    "verse": "Se vi umilierete sotto la potente mano di Dio, al momento giusto egli vi rialzer\u00e0."
                },
                "7": {
                    "verse_nr": "7",
                    "verse": "Affidate a lui tutte le vostre preoccupazioni e ansiet\u00e0, perch\u00e9 egli ha cura di voi."
                },
                "8": {
                    "verse_nr": "8",
                    "verse": "Siate lucidi di mente e attenti agli attacchi di Satana, il vostro grande nemico che s\u02bcaggira come un leone ruggente, cercando qualcuno da divorare."
                },
                "9": {
                    "verse_nr": "9",
                    "verse": "Ma voi resistete, quando vi attacca, e abbiate fede nel Signore! E ricordate che anche altri cristiani, sparsi per il mondo, stanno patendo le vostre stesse sofferenze."
                },
                "10": {
                    "verse_nr": "10",
                    "verse": "Ma, dopo che avrete sofferto un po\u02bc, il nostro Dio, che dona ogni grazia per mezzo di Cristo, vi dar\u00e0 la sua gloria eterna. Egli verr\u00e0 di persona a prendervi, e vi render\u00e0 perfetti, stabili e pi\u00f9 forti che mai."
                },
                "11": {
                    "verse_nr": "11",
                    "verse": "A lui sia la potenza su tutte le cose per sempre. Amen."
                },
                "12": {
                    "verse_nr": "12",
                    "verse": "Vi ho scritto queste poche righe con l\u02bcaiuto di Silvano, nostro fratello fedele. Con questa lettera spero d\u02bcavervi incoraggiato, perch\u00e9 in ci\u00f2 che vi ho detto c\u02bc\u00e8 la vera grazia di Dio. Rimanete ben saldi in essa!"
                },
                "13": {
                    "verse_nr": "13",
                    "verse": "La comunit\u00e0 cristiana che sta in questa Babilonia, e che \u00e8 vostra sorella nel Signore, vi manda i suoi saluti. Saluti anche da Marco, il mio figliolo."
                },
                "14": {
                    "verse_nr": "14",
                    "verse": "Salutatevi a vicenda con un bacio fraterno. Pace a voi tutti che appartenete a Cristo. Pietro."
                }
            }
        }
    }
}