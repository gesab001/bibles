{
    "version": "NP",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Powitanie - Pawe\u0142, aposto\u0142 \u2014 pos\u0142any nie przez ludzi i nie z powodu cz\u0142owieka, ale za spraw\u0105 Jezusa Chrystusa i Boga Ojca, kt\u00f3ry Go wzbudzi\u0142 z martwych \u2014"
                },
                "2": {
                    "verse_nr": "2",
                    "verse": "oraz wszyscy bracia, kt\u00f3rzy s\u0105 ze mn\u0105, do ko\u015bcio\u0142\u00f3w w Galacji:"
                },
                "3": {
                    "verse_nr": "3",
                    "verse": "Niech wam towarzysz\u0105 \u0142aska i pok\u00f3j, pochodz\u0105ce od Boga, naszego Ojca, oraz Pana, Jezusa Chrystusa."
                },
                "4": {
                    "verse_nr": "4",
                    "verse": "On samego siebie wyda\u0142 za nasze grzechy, aby nas wyrwa\u0107 ze z\u0142a panuj\u0105cego w obecnym wieku, zgodnie z wol\u0105 Boga i naszego Ojca,"
                },
                "5": {
                    "verse_nr": "5",
                    "verse": "kt\u00f3remu niech b\u0119dzie chwa\u0142a na wieki. Amen."
                },
                "6": {
                    "verse_nr": "6",
                    "verse": "Dziwna \u0142atwowierno\u015b\u0107 - Dziwi\u0119 si\u0119, \u017ce tak pr\u0119dko dajecie si\u0119 odwie\u015b\u0107 od Tego, kt\u00f3ry was powo\u0142a\u0142 w \u0142asce Chrystusa, do innej dobrej nowiny."
                },
                "7": {
                    "verse_nr": "7",
                    "verse": "Jednak innej nie ma. S\u0105 tylko jacy\u015b ludzie, kt\u00f3rzy was niepokoj\u0105 i chc\u0105 przekr\u0119ci\u0107 to, co przekaza\u0142 nam Chrystus."
                },
                "8": {
                    "verse_nr": "8",
                    "verse": "Ale cho\u0107by nawet kto\u015b z nas albo sam anio\u0142 z nieba g\u0142osi\u0142 wam dobr\u0105 nowin\u0119 r\u00f3\u017cn\u0105 od tej, kt\u00f3r\u0105 wam przekazali\u015bmy, niech b\u0119dzie przekl\u0119ty!"
                },
                "9": {
                    "verse_nr": "9",
                    "verse": "Jak powiedzieli\u015bmy przedtem, tak teraz powtarzam: Je\u015bli kto\u015b wam g\u0142osi dobr\u0105 nowin\u0119 r\u00f3\u017cn\u0105 od tej, kt\u00f3r\u0105 ju\u017c przyj\u0119li\u015bcie, niech b\u0119dzie przekl\u0119ty!"
                },
                "10": {
                    "verse_nr": "10",
                    "verse": "Czy m\u00f3wi\u0105c tak, zamierzam zjedna\u0107 sobie ludzi, czy Boga? Albo mo\u017ce chodzi mi o przypodobanie si\u0119 ludziom? Gdybym nadal zabiega\u0142 o ludzkie wzgl\u0119dy, nie by\u0142bym s\u0142ug\u0105 Chrystusa."
                },
                "11": {
                    "verse_nr": "11",
                    "verse": "Pochodzenie Paw\u0142owej dobrej nowiny - Oznajmiam wam bowiem, bracia: Dobra nowina, kt\u00f3r\u0105 wam g\u0142osi\u0142em, nie jest owocem my\u015bli ludzkiej."
                },
                "12": {
                    "verse_nr": "12",
                    "verse": "Nie przej\u0105\u0142em jej od cz\u0142owieka, ani nikt mnie jej nie nauczy\u0142. Mam j\u0105 dzi\u0119ki objawieniu Jezusa Chrystusa."
                },
                "13": {
                    "verse_nr": "13",
                    "verse": "Bo na pewno s\u0142yszeli\u015bcie o moim wcze\u015bniejszym post\u0119powaniu w judaizmie. Wyj\u0105tkowo prze\u015bladowa\u0142em wtedy i niszczy\u0142em Ko\u015bci\u00f3\u0142."
                },
                "14": {
                    "verse_nr": "14",
                    "verse": "Jako wyznawca judaizmu robi\u0142em wi\u0119ksze post\u0119py, ni\u017c wielu innych z mojego pokolenia, bo gorliwiej przestrzega\u0142em moich ojczystych tradycji."
                },
                "15": {
                    "verse_nr": "15",
                    "verse": "Gdy jednak spodoba\u0142o si\u0119 Bogu, kt\u00f3ry mnie wyznaczy\u0142 jeszcze w \u0142onie mojej matki i powo\u0142a\u0142 dzi\u0119ki swojej \u0142asce,"
                },
                "16": {
                    "verse_nr": "16",
                    "verse": "\u017ceby we mnie objawi\u0107 swego Syna, abym g\u0142osi\u0142 Go mi\u0119dzy poganami, nie radzi\u0142em si\u0119 cia\u0142a ani krwi."
                },
                "17": {
                    "verse_nr": "17",
                    "verse": "Nie uda\u0142em si\u0119 te\u017c do Jerozolimy, do tych, kt\u00f3rzy przede mn\u0105 byli aposto\u0142ami, lecz natychmiast odszed\u0142em do Arabii, po czym zn\u00f3w wr\u00f3ci\u0142em do Damaszku."
                },
                "18": {
                    "verse_nr": "18",
                    "verse": "Nast\u0119pnie, po trzech latach, wybra\u0142em si\u0119 do Jerozolimy, \u017ceby pozna\u0107 Kefasa. Przebywa\u0142em u niego pi\u0119tna\u015bcie dni."
                },
                "19": {
                    "verse_nr": "19",
                    "verse": "Co do innych aposto\u0142\u00f3w, nie widzia\u0142em \u017cadnego poza Jakubem, bratem Pa\u0144skim."
                },
                "20": {
                    "verse_nr": "20",
                    "verse": "Pisz\u0105c to, o\u015bwiadczam wobec Pana, \u017ce nie k\u0142ami\u0119."
                },
                "21": {
                    "verse_nr": "21",
                    "verse": "Potem uda\u0142em si\u0119 w okolice Syrii i Cylicji."
                },
                "22": {
                    "verse_nr": "22",
                    "verse": "A ko\u015bcio\u0142y Chrystusowe w Judei osobi\u015bcie mnie nie zna\u0142y."
                },
                "23": {
                    "verse_nr": "23",
                    "verse": "Ludzie s\u0142yszeli jedynie, \u017ce ten, kt\u00f3ry ich kiedy\u015b prze\u015bladowa\u0142, teraz g\u0142osi wiar\u0119, kt\u00f3r\u0105 wcze\u015bniej zwalcza\u0142 \u2014"
                },
                "24": {
                    "verse_nr": "24",
                    "verse": "i z mego powodu chwalili Boga."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Stosunek przyw\u00f3dc\u00f3w Ko\u015bcio\u0142a do Paw\u0142a - Potem, po czternastu latach, zn\u00f3w wybra\u0142em si\u0119 do Jerozolimy. Tym razem wraz z Barnab\u0105. Zabra\u0142em ze sob\u0105 r\u00f3wnie\u017c Tytusa."
                },
                "2": {
                    "verse_nr": "2",
                    "verse": "Uda\u0142em si\u0119 tam natomiast w zwi\u0105zku z objawieniem. Na osobno\u015bci, przy osobach bardziej wp\u0142ywowych, przedstawi\u0142em dobr\u0105 nowin\u0119, kt\u00f3r\u0105 g\u0142osz\u0119 w\u015br\u00f3d pogan. Nie chcia\u0142em, aby si\u0119 okaza\u0142o, \u017ce biegn\u0119, lub bieg\u0142em, na pr\u00f3\u017cno."
                },
                "3": {
                    "verse_nr": "3",
                    "verse": "Wtedy nawet Tytusa, kt\u00f3ry by\u0142 przecie\u017c ze mn\u0105, nie nak\u0142aniano \u2014 jako Greka \u2014 do obrzezania."
                },
                "4": {
                    "verse_nr": "4",
                    "verse": "Sta\u0142o si\u0119 tak pomimo nacisk\u00f3w fa\u0142szywych braci, kt\u00f3rzy znale\u017ali si\u0119 we wsp\u00f3lnocie z ukrytym zamiarem wyszpiegowania wolno\u015bci, danej nam w Chrystusie, i wzi\u0119cia nas w niewol\u0119."
                },
                "5": {
                    "verse_nr": "5",
                    "verse": "Nie ust\u0105pili\u015bmy im ani na chwil\u0119. Chcieli\u015bmy bowiem, ze wzgl\u0119du na was, utrzyma\u0107 prawd\u0119 dobrej nowiny."
                },
                "6": {
                    "verse_nr": "6",
                    "verse": "Wa\u017cne jest natomiast stanowisko ludzi, kt\u00f3rzy zdawali si\u0119 co\u015b znaczy\u0107. Oczywi\u015bcie to, kim oni byli wcze\u015bniej, nie ma dla mnie znaczenia. Dla Boga te\u017c nie jest to wa\u017cne. Ot\u00f3\u017c ze strony tych znaczniejszych nie us\u0142ysza\u0142em, \u017ce mam co\u015b dodawa\u0107 do g\u0142oszonego poselstwa."
                },
                "7": {
                    "verse_nr": "7",
                    "verse": "Przeciwnie, zdali sobie spraw\u0119, \u017ce B\u00f3g zleci\u0142 mi g\u0142oszenie dobrej nowiny w\u015br\u00f3d os\u00f3b nieobrzezanych, podobnie jak Piotrowi po\u015br\u00f3d obrzezanych."
                },
                "8": {
                    "verse_nr": "8",
                    "verse": "Ten bowiem, kt\u00f3ry skutecznie u\u017cy\u0142 Piotra, je\u015bli chodzi o apostolstwo po\u015br\u00f3d obrzezanych, skutecznie u\u017cy\u0142 mnie w odniesieniu do pogan."
                },
                "9": {
                    "verse_nr": "9",
                    "verse": "Gdy wi\u0119c zdali sobie spraw\u0119 z danej mi \u0142aski, Jakub, Kefas i Jan \u2014 ludzie uchodz\u0105cy za filary \u2014 u\u015bcisn\u0119li mnie i Barnabie r\u0119k\u0119 na znak wsp\u00f3lnoty. Uczynili to w przekonaniu, \u017ce my mamy i\u015b\u0107 do pogan, a oni do obrzezanych."
                },
                "10": {
                    "verse_nr": "10",
                    "verse": "Prosili nas tylko, aby\u015bmy pami\u0119tali o ubogich, co zawsze stara\u0142em si\u0119 mie\u0107 na uwadze."
                },
                "11": {
                    "verse_nr": "11",
                    "verse": "Pawe\u0142 w obronie prawdy o \u0142asce - Gdy jednak Kefas przyby\u0142 do Antiochii, otwarcie mu si\u0119 przeciwstawi\u0142em, dlatego \u017ce zawini\u0142."
                },
                "12": {
                    "verse_nr": "12",
                    "verse": "Ot\u00f3\u017c zanim pojawi\u0142y si\u0119 osoby z otoczenia Jakuba, jada\u0142 razem z poganami. Po ich przybyciu natomiast zacz\u0105\u0142 ich unika\u0107 z obawy przed zwolennikami obrzezania."
                },
                "13": {
                    "verse_nr": "13",
                    "verse": "W tej dwulicowo\u015bci do\u0142\u0105czyli do niego r\u00f3wnie\u017c inni \u017bydzi. Nawet Barnaba da\u0142 si\u0119 wci\u0105gn\u0105\u0107 w ich ob\u0142ud\u0119."
                },
                "14": {
                    "verse_nr": "14",
                    "verse": "Gdy zauwa\u017cy\u0142em, \u017ce post\u0119puj\u0105 niew\u0142a\u015bciwie, wbrew prawdzie dobrej nowiny, powiedzia\u0142em do Kefasa wobec wszystkich: Je\u015bli ty, b\u0119d\u0105c \u017bydem, \u017cyjesz r\u00f3wnie\u017c po poga\u0144sku, a nie tylko po \u017cydowsku, to dlaczego zmuszasz pogan do \u017cycia wy\u0142\u0105cznie po \u017cydowsku?"
                },
                "15": {
                    "verse_nr": "15",
                    "verse": "My jeste\u015bmy rdzennymi \u017bydami, a nie grzesznymi poganami."
                },
                "16": {
                    "verse_nr": "16",
                    "verse": "Wiemy jednak, \u017ce cz\u0142owiek dost\u0119puje usprawiedliwienia nie dzi\u0119ki spe\u0142nianiu uczynk\u00f3w nakazanych przez Prawo. Dost\u0119puje go tylko dzi\u0119ki zawierzeniu Jezusowi Chrystusowi. Dlatego my r\u00f3wnie\u017c uwierzyli\u015bmy w Chrystusa Jezusa \u2014 by mie\u0107 usprawiedliwienie dzi\u0119ki zawierzeniu Chrystusowi, a nie dzi\u0119ki uczynkom nakazanym przez Prawo. Bo dzi\u0119ki uczynkom nakazanym przez Prawo nie zostanie usprawiedliwiona \u017cadna istota."
                },
                "17": {
                    "verse_nr": "17",
                    "verse": "Je\u015bli za\u015b szukaj\u0105c usprawiedliwienia w Chrystusie, sami okazali\u015bmy si\u0119 grzesznikami, to czy Chrystus pozostaje na us\u0142ugach grzechu? W \u017cadnym razie."
                },
                "18": {
                    "verse_nr": "18",
                    "verse": "Bo je\u015bli na nowo buduj\u0119 to, co zburzy\u0142em, dowodz\u0119, \u017ce jestem przest\u0119pc\u0105."
                },
                "19": {
                    "verse_nr": "19",
                    "verse": "A przecie\u017c ja z powodu Prawa umar\u0142em dla Prawa, aby \u017cy\u0107 dla Boga."
                },
                "20": {
                    "verse_nr": "20",
                    "verse": "Jestem ukrzy\u017cowany razem z Chrystusem. \u017byj\u0119 ju\u017c nie ja \u2014 \u017cyje we mnie Chrystus. Teraz \u017cyj\u0119 w ciele, lecz \u017cyj\u0119 wierz\u0105c Synowi Bo\u017cemu, kt\u00f3ry mnie pokocha\u0142 i wyda\u0142 za mnie samego siebie."
                },
                "21": {
                    "verse_nr": "21",
                    "verse": "Nie lekcewa\u017c\u0119 \u0142aski Bo\u017cej. Bo je\u015bli usprawiedliwienie osi\u0105ga si\u0119 dzi\u0119ki przestrzeganiu Prawa, to Chrystus umar\u0142 nadaremnie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Usprawiedliwienie spraw\u0105 wiary - O, nierozumni Galacjanie! Kto was otumani\u0142, was, przed kt\u00f3rych oczami nakre\u015blony zosta\u0142 obraz ukrzy\u017cowanego Jezusa Chrystusa?"
                },
                "2": {
                    "verse_nr": "2",
                    "verse": "Powiedzcie mi jedno: Dzi\u0119ki czemu otrzymali\u015bcie Ducha? Dzi\u0119ki uczynkom nakazanym przez Prawo, czy dzi\u0119ki s\u0142uchaniu z wiar\u0105?"
                },
                "3": {
                    "verse_nr": "3",
                    "verse": "Czy a\u017c tak nierozumni jeste\u015bcie? Rozpocz\u0119li\u015bcie w Duchu, a teraz chcecie sko\u0144czy\u0107 w ciele?"
                },
                "4": {
                    "verse_nr": "4",
                    "verse": "Czy na pr\u00f3\u017cno tak wiele do\u015bwiadczyli\u015bcie? Mo\u017ce rzeczywi\u015bcie na pr\u00f3\u017cno."
                },
                "5": {
                    "verse_nr": "5",
                    "verse": "Czy zatem Ten, kt\u00f3ry daje wam Ducha, i dokonuje w\u015br\u00f3d was cud\u00f3w, czyni to dzi\u0119ki temu, \u017ce spe\u0142niacie uczynki nakazane przez Prawo, czy dzi\u0119ki temu, \u017ce s\u0142uchacie z wiar\u0105? \u2014"
                },
                "6": {
                    "verse_nr": "6",
                    "verse": "Tak jak by\u0142o w przypadku Abrahama, \u017ce uwierzy\u0142 on Bogu i uznano mu to za sprawiedliwo\u015b\u0107."
                },
                "7": {
                    "verse_nr": "7",
                    "verse": "Ot\u00f3\u017c wiedzcie, \u017ce ci, kt\u00f3rzy wywodz\u0105 si\u0119 z wiary, s\u0105 synami Abrahama."
                },
                "8": {
                    "verse_nr": "8",
                    "verse": "Pismo za\u015b, kt\u00f3re przewidywa\u0142o, \u017ce B\u00f3g b\u0119dzie usprawiedliwia\u0142 pogan na podstawie wiary, ju\u017c wcze\u015bniej zapowiedzia\u0142o Abrahamowi: W tobie b\u0119d\u0105 b\u0142ogos\u0142awione wszystkie narody."
                },
                "9": {
                    "verse_nr": "9",
                    "verse": "Tak wi\u0119c ci, kt\u00f3rzy id\u0105 drog\u0105 wiary, dost\u0119puj\u0105 b\u0142ogos\u0142awie\u0144stwa wraz z wierz\u0105cym Abrahamem."
                },
                "10": {
                    "verse_nr": "10",
                    "verse": "Na wszystkich bowiem, kt\u00f3rzy polegaj\u0105 na uczynkach Prawa, ci\u0105\u017cy przekle\u0144stwo, gdy\u017c jest napisane: Przekl\u0119ty ka\u017cdy, kto nie trwa we wszystkim, co zosta\u0142o nakazane w zwoju Prawa."
                },
                "11": {
                    "verse_nr": "11",
                    "verse": "To natomiast, \u017ce Prawo nikogo nie usprawiedliwi przed Bogiem, jest rzecz\u0105 oczywist\u0105. Czytamy przecie\u017c: Sprawiedliwy z wiary \u017cy\u0107 b\u0119dzie."
                },
                "12": {
                    "verse_nr": "12",
                    "verse": "Tymczasem w Prawie nie chodzi o wiar\u0119. Raczej \u017cy\u0107 b\u0119dzie ten, kto przestrzega przykaza\u0144."
                },
                "13": {
                    "verse_nr": "13",
                    "verse": "Chrystus natomiast wykupi\u0142 nas od przekle\u0144stwa Prawa przez to, \u017ce zamiast nas sta\u0142 si\u0119 przekle\u0144stwem, zgodnie ze s\u0142owami: Przekl\u0119ty ka\u017cdy, kto zawis\u0142 na drzewie."
                },
                "14": {
                    "verse_nr": "14",
                    "verse": "A wykupi\u0142 nas, aby b\u0142ogos\u0142awie\u0144stwo Abrahama sta\u0142o si\u0119 w Chrystusie Jezusie udzia\u0142em pogan, tak, aby\u015bmy obiecanego Ducha otrzymali dzi\u0119ki wierze."
                },
                "15": {
                    "verse_nr": "15",
                    "verse": "Dziedzictwo spraw\u0105 obietnicy - Pozw\u00f3lcie, bracia, \u017ce u\u017cyj\u0119 przyk\u0142adu z \u017cycia codziennego. We\u017amy jakie\u015b prawomocne postanowienie. Mimo, \u017ce jest ono tworem ludzkim, nikt go nie podwa\u017ca i niczym nie uzupe\u0142nia."
                },
                "16": {
                    "verse_nr": "16",
                    "verse": "Odnosz\u0105c to do Abrahama, trzeba zauwa\u017cy\u0107, \u017ce otrzyma\u0142 on obietnice dla siebie i swego nasienia. Nie powiedziano, \u017ce dla nasion \u2014 jako wielu \u2014 lecz: i twojemu nasieniu, czyli jednemu. Tym nasieniem jest Chrystus."
                },
                "17": {
                    "verse_nr": "17",
                    "verse": "Ponadto w tym przypadku mamy przymierze uprawomocnione ju\u017c wcze\u015bniej przez Boga. I nie uchyla go Prawo nadane czterysta trzydzie\u015bci lat p\u00f3\u017aniej. Nie mo\u017ce ono podwa\u017cy\u0107 obietnicy."
                },
                "18": {
                    "verse_nr": "18",
                    "verse": "Bo je\u015bli dziedzictwo opiera si\u0119 na Prawie, to ju\u017c nie na obietnicy. Tymczasem B\u00f3g nada\u0142 je Abrahamowi z \u0142aski, w\u0142a\u015bnie na mocy obietnicy."
                },
                "19": {
                    "verse_nr": "19",
                    "verse": "Rola Prawa - Po co zatem Prawo? Zosta\u0142o ono dodane z powodu przest\u0119pstw, do czasu przyj\u015bcia Nasienia, kt\u00f3rego dotyczy obietnica. Przekazali to Prawo anio\u0142owie na r\u0119ce po\u015brednika."
                },
                "20": {
                    "verse_nr": "20",
                    "verse": "Tymczasem w przypadku obietnicy nie ma mowy o \u017cadnym po\u015bredniku. B\u00f3g sk\u0142ada j\u0105 osobi\u015bcie."
                },
                "21": {
                    "verse_nr": "21",
                    "verse": "Czy wi\u0119c Prawo przeczy obietnicom Boga? W \u017cadnym razie! Gdyby Prawo mia\u0142o moc o\u017cywia\u0107, usprawiedliwienie rzeczywi\u015bcie by\u0142oby skutkiem przestrzegania Prawa."
                },
                "22": {
                    "verse_nr": "22",
                    "verse": "Pismo jednak stwierdza, \u017ce wszyscy s\u0105 zamkni\u0119ci w niewoli grzechu, po to, by obietnica uwarunkowana zawierzeniem Jezusowi Chrystusowi mog\u0142a odnosi\u0107 si\u0119 w\u0142a\u015bnie do tych, kt\u00f3rzy wierz\u0105."
                },
                "23": {
                    "verse_nr": "23",
                    "verse": "Natomiast zanim nadesz\u0142a wiara, jako pozostaj\u0105cy w niewoli grzechu, byli\u015bmy strze\u017ceni przez Prawo do czasu jej objawienia."
                },
                "24": {
                    "verse_nr": "24",
                    "verse": "Tak wi\u0119c Prawo by\u0142o naszym przewodnikiem do Chrystusa, aby\u015bmy zostali usprawiedliwieni na podstawie wiary."
                },
                "25": {
                    "verse_nr": "25",
                    "verse": "A kiedy nasta\u0142 czas wiary, przestali\u015bmy by\u0107 pod w\u0142adz\u0105 przewodnika."
                },
                "26": {
                    "verse_nr": "26",
                    "verse": "Wszyscy bowiem jeste\u015bcie synami Boga dzi\u0119ki wierze w Jezusa Chrystusa."
                },
                "27": {
                    "verse_nr": "27",
                    "verse": "Bo wszyscy, kt\u00f3rzy zostali\u015bcie ochrzczeni w Chrystusa, w Niego te\u017c si\u0119 odziali\u015bcie."
                },
                "28": {
                    "verse_nr": "28",
                    "verse": "Nie ma ju\u017c znaczenia, czy kto\u015b jest \u017bydem, czy Grekiem, niewolnikiem czy wolnym, m\u0119\u017cczyzn\u0105 czy kobiet\u0105 \u2014 wszyscy jeste\u015bcie jedno\u015bci\u0105 w Jezusie Chrystusie."
                },
                "29": {
                    "verse_nr": "29",
                    "verse": "A je\u015bli zawieracie si\u0119 w Chrystusie, to jeste\u015bcie nasieniem Abrahama, dziedzicami \u2014 wed\u0142ug obietnicy."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Powiem jeszcze, \u017ce dop\u00f3ki dziedzic jest ma\u0142ym dzieckiem, to cho\u0107 jest panem wszystkiego, nie r\u00f3\u017cni si\u0119 od niewolnika."
                },
                "2": {
                    "verse_nr": "2",
                    "verse": "Na czas ustalony przez ojca pozostaje on pod kontrol\u0105 opiekun\u00f3w i prze\u0142o\u017conych."
                },
                "3": {
                    "verse_nr": "3",
                    "verse": "Podobnie my, jako niedojrzali, byli\u015bmy pod kontrol\u0105 zasad rz\u0105dz\u0105cych \u015bwiatem."
                },
                "4": {
                    "verse_nr": "4",
                    "verse": "Kiedy jednak wype\u0142ni\u0142 si\u0119 czas, B\u00f3g pos\u0142a\u0142 swojego Syna, kt\u00f3ry narodzi\u0142 si\u0119 z kobiety i podlega\u0142 Prawu,"
                },
                "5": {
                    "verse_nr": "5",
                    "verse": "aby wykupi\u0107 \u017cyj\u0105cych pod Prawem i umo\u017cliwi\u0107 nam usynowienie."
                },
                "6": {
                    "verse_nr": "6",
                    "verse": "A poniewa\u017c jeste\u015bcie synami, B\u00f3g pos\u0142a\u0142 do waszych serc Ducha swego Syna, kt\u00f3ry wo\u0142a: Abba, Ojcze!"
                },
                "7": {
                    "verse_nr": "7",
                    "verse": "Tak wi\u0119c ju\u017c nie jeste\u015b niewolnikiem, lecz synem, a je\u015bli synem, to \u2014 za spraw\u0105 Boga \u2014 r\u00f3wnie\u017c dziedzicem."
                },
                "8": {
                    "verse_nr": "8",
                    "verse": "Powr\u00f3t do Prawa niepotrzebny - Kiedy\u015b, gdy nie znali\u015bcie Boga, s\u0142u\u017cyli\u015bcie tym, kt\u00f3rzy z natury nie s\u0105 bogami."
                },
                "9": {
                    "verse_nr": "9",
                    "verse": "Teraz jednak, gdy ju\u017c Go poznali\u015bcie, a raczej, gdy zostali\u015bcie przez Niego poznani, dlaczego zn\u00f3w powracacie do s\u0142abych i n\u0119dznych zasad, kt\u00f3rym ponownie chcecie s\u0142u\u017cy\u0107?"
                },
                "10": {
                    "verse_nr": "10",
                    "verse": "Przestrzegacie dni, miesi\u0119cy, \u015bwi\u0105t i lat!"
                },
                "11": {
                    "verse_nr": "11",
                    "verse": "Martwi\u0119 si\u0119 o was. Czy czasem m\u00f3j trud nad wami nie poszed\u0142 na marne?"
                },
                "12": {
                    "verse_nr": "12",
                    "verse": "B\u0142agam was, bracia, b\u0105d\u017acie tacy, jak ja, gdy\u017c ja jestem taki, jak wy. W niczym mnie nie skrzywdzili\u015bcie."
                },
                "13": {
                    "verse_nr": "13",
                    "verse": "Wiecie przecie\u017c, \u017ce po raz pierwszy g\u0142osi\u0142em wam dobr\u0105 nowin\u0119 zatrzymany przez chorob\u0119."
                },
                "14": {
                    "verse_nr": "14",
                    "verse": "I chocia\u017c stan mego cia\u0142a wystawi\u0142 was na pr\u00f3b\u0119, nie pogardzili\u015bcie mn\u0105 ani nie odrzucili\u015bcie mnie, lecz przyj\u0119li\u015bcie jak anio\u0142a Bo\u017cego, jak Chrystusa Jezusa."
                },
                "15": {
                    "verse_nr": "15",
                    "verse": "Gdzie si\u0119 podzia\u0142o to wasze szcz\u0119\u015bcie? Mog\u0119 wam bowiem po\u015bwiadczy\u0107, \u017ce \u2014 gdyby to by\u0142o mo\u017cliwe \u2014 wyj\u0119liby\u015bcie sobie oczy i dali je mnie."
                },
                "16": {
                    "verse_nr": "16",
                    "verse": "Czy dlatego sta\u0142em si\u0119 waszym wrogiem, \u017ce m\u00f3wi\u0119 wam prawd\u0119?"
                },
                "17": {
                    "verse_nr": "17",
                    "verse": "Zabiegaj\u0105 o was nie ze szlachetnych pobudek. Czyni\u0105 to, aby was od\u0142\u0105czy\u0107. Chc\u0105, by\u015bcie potem wy o nich zabiegali."
                },
                "18": {
                    "verse_nr": "18",
                    "verse": "Pi\u0119kn\u0105 rzecz\u0105 s\u0105 zabiegi w s\u0142usznej sprawie \u2014 zawsze, a nie tylko wtedy, gdy jestem po\u015br\u00f3d was obecny."
                },
                "19": {
                    "verse_nr": "19",
                    "verse": "Dzieci moje, znowu w b\u00f3lach was rodz\u0119, dop\u00f3ki Chrystus nie b\u0119dzie w was ukszta\u0142towany."
                },
                "20": {
                    "verse_nr": "20",
                    "verse": "Chcia\u0142bym teraz by\u0107 przy was i m\u00f3c zmieni\u0107 ton moich wypowiedzi, bo musz\u0119 przyzna\u0107, \u017ce utraci\u0142em pewno\u015b\u0107, czy wszystko jest z wami w porz\u0105dku."
                },
                "21": {
                    "verse_nr": "21",
                    "verse": "Przyk\u0142ad o obietnicy - Powiedzcie mi wy, kt\u00f3rzy chcecie by\u0107 pod Prawem, czy nie dociera do was to, co Prawo m\u00f3wi?"
                },
                "22": {
                    "verse_nr": "22",
                    "verse": "Napisane jest przecie\u017c, \u017ce Abraham mia\u0142 dw\u00f3ch syn\u00f3w, jednego z niewolnicy, a drugiego z kobiety wolnej."
                },
                "23": {
                    "verse_nr": "23",
                    "verse": "Ten z niewolnicy narodzi\u0142 si\u0119 tylko dzi\u0119ki zabiegom cia\u0142a, ten z wolnej \u2014 na mocy obietnicy."
                },
                "24": {
                    "verse_nr": "24",
                    "verse": "Ma to znaczenie przeno\u015bne. Te kobiety s\u0105 jak dwa przymierza: Jedno z g\u00f3ry Synaj, rodz\u0105ce w niewol\u0119 \u2014 jest nim Hagar."
                },
                "25": {
                    "verse_nr": "25",
                    "verse": "Hagar jest obrazem g\u00f3ry Synaj w Arabii i odpowiada tera\u017aniejszej Jerozolimie, kt\u00f3ra wraz ze swoimi dzie\u0107mi wci\u0105\u017c spe\u0142nia powinno\u015bci niewolnicy."
                },
                "26": {
                    "verse_nr": "26",
                    "verse": "Natomiast g\u00f3rna Jerozolima jest wolna \u2014 i ona jest nasz\u0105 matk\u0105."
                },
                "27": {
                    "verse_nr": "27",
                    "verse": "Jest bowiem napisane: Raduj si\u0119, kobieto niep\u0142odna, ty, kt\u00f3ra nie rodzisz! Wydaj okrzyk! Zawo\u0142aj, ty, kt\u00f3ra nie rodzisz w b\u00f3lach! Bo wi\u0119cej dzieci ma opuszczona, ni\u017c ta, kt\u00f3ra ma m\u0119\u017ca."
                },
                "28": {
                    "verse_nr": "28",
                    "verse": "Wy za\u015b, bracia, po Izaaku, jeste\u015bcie dzie\u0107mi obietnicy."
                },
                "29": {
                    "verse_nr": "29",
                    "verse": "Kiedy\u015b ten, kt\u00f3ry narodzi\u0142 si\u0119 tylko dzi\u0119ki zabiegom cia\u0142a, prze\u015bladowa\u0142 tego, kt\u00f3ry narodzi\u0142 si\u0119 za spraw\u0105 dzia\u0142ania Ducha. Teraz mamy do czynienia z czym\u015b podobnym."
                },
                "30": {
                    "verse_nr": "30",
                    "verse": "Lecz co czytamy w Pi\u015bmie? Wyp\u0119d\u017a niewolnic\u0119 oraz jej syna, bo na pewno nie b\u0119dzie dziedziczy\u0142 syn niewolnicy razem z synem wolnej."
                },
                "31": {
                    "verse_nr": "31",
                    "verse": "A zatem, bracia, nie jeste\u015bmy dzie\u0107mi niewolnicy, lecz kobiety wolnej!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Powo\u0142anie do wolno\u015bci - Chrystus przywr\u00f3ci\u0142 nam wolno\u015b\u0107. St\u00f3jcie wi\u0119c niezachwianie i nie schylajcie swych kark\u00f3w zn\u00f3w pod jarzmo niewoli."
                },
                "2": {
                    "verse_nr": "2",
                    "verse": "Uwa\u017cajcie! Ja, Pawe\u0142, m\u00f3wi\u0119 wam: Je\u015bli poddajecie si\u0119 obrzezaniu, Chrystus wam nic nie pomo\u017ce."
                },
                "3": {
                    "verse_nr": "3",
                    "verse": "Ka\u017cdemu cz\u0142owiekowi, kt\u00f3ry poddaje si\u0119 obrzezaniu, o\u015bwiadczam: Zobowi\u0105zany jest przestrzega\u0107 ca\u0142ego Prawa."
                },
                "4": {
                    "verse_nr": "4",
                    "verse": "Wy, wszyscy, kt\u00f3rzy w Prawie szukacie usprawiedliwienia, zostali\u015bcie od\u0142\u0105czeni od Chrystusa, wypadli\u015bcie z \u0142aski."
                },
                "5": {
                    "verse_nr": "5",
                    "verse": "My natomiast w Duchu, na podstawie wiary, oczekujemy spe\u0142nienia si\u0119 nadziei usprawiedliwienia,"
                },
                "6": {
                    "verse_nr": "6",
                    "verse": "gdy\u017c w Chrystusie Jezusie ani obrzezanie, ani jego brak nie maj\u0105 \u017cadnego znaczenia. Liczy si\u0119 wiara, kt\u00f3ra jest czynna w mi\u0142o\u015bci."
                },
                "7": {
                    "verse_nr": "7",
                    "verse": "Pi\u0119knie biegli\u015bcie! Kto wam zburzy\u0142 wasze przekonanie o prawdzie?"
                },
                "8": {
                    "verse_nr": "8",
                    "verse": "Te namowy nie pochodz\u0105 od Tego, kt\u00f3ry was powo\u0142a\u0142."
                },
                "9": {
                    "verse_nr": "9",
                    "verse": "Odrobina zakwasu odmienia ca\u0142e ciasto."
                },
                "10": {
                    "verse_nr": "10",
                    "verse": "Jestem, je\u015bli chodzi o was, przekonany w Panu, \u017ce nie b\u0119dziecie innego zdania, a ten, kto was niepokoi \u2014 kimkolwiek jest \u2014 poniesie kar\u0119."
                },
                "11": {
                    "verse_nr": "11",
                    "verse": "A co do mnie, bracia, je\u015bli nadal g\u0142osz\u0119 obrzezanie, to za co jestem wci\u0105\u017c prze\u015bladowany? Wtedy przecie\u017c krzy\u017c przestaje by\u0107 skandalem."
                },
                "12": {
                    "verse_nr": "12",
                    "verse": "Ci za\u015b, kt\u00f3rzy was niepokoj\u0105, bodajby si\u0119 wykastrowali!"
                },
                "13": {
                    "verse_nr": "13",
                    "verse": "Wy bowiem, bracia, zostali\u015bcie powo\u0142ani do wolno\u015bci. Tylko niech ta wolno\u015b\u0107 nie b\u0119dzie dla was zaproszeniem do spe\u0142niania zachcianek cia\u0142a. S\u0142u\u017ccie raczej jedni drugim z mi\u0142o\u015bci\u0105."
                },
                "14": {
                    "verse_nr": "14",
                    "verse": "Gdy\u017c ca\u0142e Prawo streszcza si\u0119 w tym jednym zdaniu: Masz kocha\u0107 bli\u017aniego tak, jak samego siebie."
                },
                "15": {
                    "verse_nr": "15",
                    "verse": "Je\u015bli jednak jedni drugich k\u0105sacie i po\u017ceracie, uwa\u017cajcie, aby\u015bcie si\u0119 nawzajem nie strawili."
                },
                "16": {
                    "verse_nr": "16",
                    "verse": "\u017bycie w Duchu \u015awi\u0119tym - Podkre\u015blam natomiast: \u017byjcie w Duchu, a na pewno pokonacie \u017c\u0105dz\u0119 cia\u0142a."
                },
                "17": {
                    "verse_nr": "17",
                    "verse": "Cia\u0142o bowiem po\u017c\u0105da przeciw Duchowi, a Duch przeciw cia\u0142u. Te pragnienia s\u0105 ze sob\u0105 sprzeczne, tak, by wam przeszkodzi\u0107 w czynieniu tego, co chcecie."
                },
                "18": {
                    "verse_nr": "18",
                    "verse": "Je\u015bli jednak Duch was prowadzi, nie podlegacie Prawu."
                },
                "19": {
                    "verse_nr": "19",
                    "verse": "Wiadomo, co bierze si\u0119 z cia\u0142a: nierz\u0105d, nieczysto\u015b\u0107, rozpusta,"
                },
                "20": {
                    "verse_nr": "20",
                    "verse": "oddawanie czci bo\u017cyszczom, wr\u00f3\u017cbiarstwo, wrogo\u015b\u0107, k\u0142\u00f3tliwo\u015b\u0107, zazdro\u015b\u0107, porywczo\u015b\u0107, zaczepno\u015b\u0107, krn\u0105brno\u015b\u0107, brak troski o jedno\u015b\u0107,"
                },
                "21": {
                    "verse_nr": "21",
                    "verse": "zawi\u015b\u0107, ch\u0119\u0107 mordu, pija\u0144stwo, rozpasanie i tym podobne. Zapowiadam wam teraz, tak jak czyni\u0142em to wcze\u015bniej, \u017ce ci, kt\u00f3rzy si\u0119 tych rzeczy dopuszczaj\u0105, nie odziedzicz\u0105 Kr\u00f3lestwa Bo\u017cego."
                },
                "22": {
                    "verse_nr": "22",
                    "verse": "Owocem za\u015b Ducha jest: mi\u0142o\u015b\u0107, rado\u015b\u0107, pok\u00f3j, cierpliwo\u015b\u0107, uprzejmo\u015b\u0107, dobro\u0107, wierno\u015b\u0107,"
                },
                "23": {
                    "verse_nr": "23",
                    "verse": "\u0142agodno\u015b\u0107, pow\u015bci\u0105gliwo\u015b\u0107. Przy takich cechach nie potrzeba Prawa."
                },
                "24": {
                    "verse_nr": "24",
                    "verse": "A ci, kt\u00f3rzy nale\u017c\u0105 do Chrystusa Jezusa, ukrzy\u017cowali cia\u0142o wraz z jego nami\u0119tno\u015bciami oraz pragnieniami."
                },
                "25": {
                    "verse_nr": "25",
                    "verse": "Je\u015bli \u017cyjemy w Duchu, w zgodzie z Duchem te\u017c post\u0119pujmy."
                },
                "26": {
                    "verse_nr": "26",
                    "verse": "Nie b\u0105d\u017amy \u017c\u0105dni pr\u00f3\u017cnej chwa\u0142y. Nie dra\u017cnijmy w ten spos\u00f3b jedni drugich ani nie kierujmy si\u0119 wzajemn\u0105 zazdro\u015bci\u0105."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Zasady \u017cycia we wsp\u00f3lnocie - Bracia, je\u015bli cz\u0142owiek zostanie przy\u0142apany na jakim\u015b upadku, wy, kt\u00f3rzy jeste\u015bcie duchowi, poprawiajcie takiego w duchu \u0142agodno\u015bci. Uwa\u017cajcie przy tym na siebie, aby\u015bcie wy nie ulegli pokusie."
                },
                "2": {
                    "verse_nr": "2",
                    "verse": "Jedni drugich brzemiona no\u015bcie. W ten spos\u00f3b wype\u0142nicie Prawo Chrystusa."
                },
                "3": {
                    "verse_nr": "3",
                    "verse": "Je\u015bli bowiem kto\u015b uwa\u017ca, \u017ce jest czym\u015b, b\u0119d\u0105c niczym, zwodzi samego siebie."
                },
                "4": {
                    "verse_nr": "4",
                    "verse": "Niech ka\u017cdy poddaje pr\u00f3bie swe w\u0142asne post\u0119powanie. Da mu to pow\u00f3d do chluby z tego, co sam osi\u0105gn\u0105\u0142, a nie z tego, jak wypad\u0142 na tle innych os\u00f3b."
                },
                "5": {
                    "verse_nr": "5",
                    "verse": "Przecie\u017c i tak ka\u017cdy poniesie sw\u00f3j w\u0142asny ci\u0119\u017car."
                },
                "6": {
                    "verse_nr": "6",
                    "verse": "Ten, kto jest nauczany S\u0142owa, niech dzieli si\u0119 wszelkim dobrem z tym, kt\u00f3ry naucza."
                },
                "7": {
                    "verse_nr": "7",
                    "verse": "Nie b\u0142\u0105d\u017acie, B\u00f3g nie pozwala z siebie szydzi\u0107! Dlatego co cz\u0142owiek sieje, to i \u017c\u0105\u0107 b\u0119dzie."
                },
                "8": {
                    "verse_nr": "8",
                    "verse": "Kto sieje dla swojego cia\u0142a, z cia\u0142a b\u0119dzie \u017c\u0105\u0142 ska\u017cenie, a kto sieje dla Ducha, z Ducha b\u0119dzie \u017c\u0105\u0142 \u017cycie wieczne."
                },
                "9": {
                    "verse_nr": "9",
                    "verse": "B\u0105d\u017amy niestrudzeni w szlachetnym post\u0119powaniu. Je\u015bli w nim wytrwamy, czeka nas czas wielkich \u017cniw."
                },
                "10": {
                    "verse_nr": "10",
                    "verse": "W zwi\u0105zku z tym, gdy tylko mamy mo\u017cliwo\u015b\u0107, \u015bwiadczmy dobro wszystkim, a zw\u0142aszcza domownikom wiary."
                },
                "11": {
                    "verse_nr": "11",
                    "verse": "Ostatnie uwagi - Zauwa\u017ccie, jak wielkimi literami w\u0142asnor\u0119cznie do was pisz\u0119."
                },
                "12": {
                    "verse_nr": "12",
                    "verse": "To ci wszyscy, kt\u00f3rzy chc\u0105 wywrze\u0107 na was wra\u017cenie obnosz\u0105c si\u0119 ze swym cia\u0142em, nak\u0142aniaj\u0105 was, aby\u015bcie dali si\u0119 obrzeza\u0107. Czyni\u0105 to tylko po to, \u017ceby unikn\u0105\u0107 prze\u015bladowania z powodu krzy\u017ca Chrystusa."
                },
                "13": {
                    "verse_nr": "13",
                    "verse": "Sami bowiem, cho\u0107 obrzezani, nie przestrzegaj\u0105 Prawa. Tym niemniej was chc\u0105 obrzezywa\u0107 \u2014 aby si\u0119 szczyci\u0107 waszym cia\u0142em."
                },
                "14": {
                    "verse_nr": "14",
                    "verse": "Co do mnie za\u015b, nie b\u0119d\u0119 si\u0119 czymkolwiek szczyci\u0142, chyba \u017ce krzy\u017cem naszego Pana Jezusa Chrystusa, na kt\u00f3rym \u015bwiat zosta\u0142 dla mnie ukrzy\u017cowany \u2014 a ja dla \u015bwiata."
                },
                "15": {
                    "verse_nr": "15",
                    "verse": "Obrzezanie, podobnie jak nieobrzezanie nic nie znacz\u0105. Liczy si\u0119 nowe stworzenie."
                },
                "16": {
                    "verse_nr": "16",
                    "verse": "Pok\u00f3j i mi\u0142osierdzie tym wszystkim, kt\u00f3rzy uchwyc\u0105 si\u0119 tej zasady, w tym r\u00f3wnie\u017c Bo\u017cemu Izraelowi."
                },
                "17": {
                    "verse_nr": "17",
                    "verse": "Odt\u0105d niech ju\u017c nikt nie przysparza mi trosk. Ja bowiem na moim ciele nosz\u0119 pi\u0119tno Jezusa."
                },
                "18": {
                    "verse_nr": "18",
                    "verse": "Bracia, niech \u0142aska naszego Pana, Jezusa Chrystusa, towarzyszy wam w duchowym \u017cyciu. Amen."
                }
            }
        }
    }
}