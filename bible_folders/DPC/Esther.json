{
    "version": "DPC",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hierna gebeurde het, dat Achasjwerosj, die van Hoddoe tot Koesj over honderd zeven en twintig provincies regeerde,"
                },
                "2": {
                    "verse_nr": "2",
                    "verse": "en op zijn koninklijke troon in de vesting Sjoesjan zetelde,"
                },
                "3": {
                    "verse_nr": "3",
                    "verse": "in het derde jaar zijner regering een feest gaf voor al zijn vorsten en hovelingen. De leger oversten der Perzen en Meden, de adel en de vorsten der provincies waren daarbij tegenwoordig, en"
                },
                "4": {
                    "verse_nr": "4",
                    "verse": "honderd tachtig dagen lang spreidde hij de rijkdom van zijn koninklijke heerlijkheid en de luistervolle pracht van zijn grootheid ten toon."
                },
                "5": {
                    "verse_nr": "5",
                    "verse": "Op het einde daarvan richtte de koning voor al het volk, dat zich in de vesting Sjoesjan bevond, van den aanzienlijksten tot den geringsten, in de tuin van het koninklijk paleis een feestmaal aan, dat zeven dagen duurde."
                },
                "6": {
                    "verse_nr": "6",
                    "verse": "Over zilveren bogen, die op marmeren zuilen rustten, was wit linnen gespannen, en met rode en witte koorden waren daaraan bonte en violette doeken bevestigd. Daaronder stonden op een mozaiekvloer van wit en gekleurd marmer, van paarlemoer en kostbare steen, gouden en zilveren rustbedden."
                },
                "7": {
                    "verse_nr": "7",
                    "verse": "In gouden bekers, de een al mooier dan de andere, schonk men met koninklijke mildheid kostelijke wijn in overvloed."
                },
                "8": {
                    "verse_nr": "8",
                    "verse": "Maar op koninklijk bevel werd niemand tot drinken gedwongen; want de koning had al zijn hofmeesters last gegeven, dat men iedereen moest bedienen, zoals hij verkoos."
                },
                "9": {
                    "verse_nr": "9",
                    "verse": "Intussen had ook koningin Wasjti in het paleis van koning Achasjwerosj een maaltijd aangericht voor de vrouwen."
                },
                "10": {
                    "verse_nr": "10",
                    "verse": "Toen de koning nu, op de zevende dag, vrolijk was van de wijn, beval hij Mehoeman, Bizta, Charbona, Bigta, Abagta, Zetar en Karkas, de zeven kamerlingen, die bij koning Achasjwerosj dienst deden,"
                },
                "11": {
                    "verse_nr": "11",
                    "verse": "koningin Wasjti met de koninklijke kroon op het hoofd voor den koning te geleiden, om haar schoonheid aan de volken en vorsten te tonen; want ze was bijzonder mooi."
                },
                "12": {
                    "verse_nr": "12",
                    "verse": "Koningin Wasjti verzette zich echter tegen het bevel van den koning, dat haar door de kamerlingen werd overgebracht, en weigerde te komen. Toen ontstak de koning in vreselijk heftige toorn,"
                },
                "13": {
                    "verse_nr": "13",
                    "verse": "en raadpleegde terstond de wijzen, die de tijden berekenen. Want in zulke gevallen overlegt de koning met alle kenners van recht en wet,"
                },
                "14": {
                    "verse_nr": "14",
                    "verse": "die aan zijn hof zijn; het waren Karsjena, Sjetar, Admata, Tarsjisj, M\u00e9res, Marsena en Memoekan, de zeven vorsten der Perzen en Meden, vertrouwelingen van den koning, die de eerste plaatsen in het rijk bekleedden."
                },
                "15": {
                    "verse_nr": "15",
                    "verse": "Hij vroeg hun, wat men volgens het recht met koningin Wasjti moest doen, nu zij niet gehoorzaamd had aan het bevel van koning Achasjwerosj, dat haar door de kamerlingen was overgebracht."
                },
                "16": {
                    "verse_nr": "16",
                    "verse": "Hierop zei Memoekan tot den koning en de vorsten: Niet alleen tegen den koning heeft koningin Wasjti misdreven, maar ook tegen alle vorsten en volkeren in alle provincies van koning Achasjwerosj."
                },
                "17": {
                    "verse_nr": "17",
                    "verse": "Want het optreden van de koningin zal aan alle vrouwen bekend worden, en zij zullen ongezeglijk worden voor haar mannen, wanneer men vertelt: Koning Achasjwerosj heeft koningin Wasjti bevolen, voor hem te verschijnen, maar zij is niet gekomen."
                },
                "18": {
                    "verse_nr": "18",
                    "verse": "Ook de vorstinnen der Perzen en Meden zullen het optreden van de koningin vernemen, en het onmiddellijk aan al de vorsten van den koning vertellen; en het gevolg zal zijn: ongezeglijkheid en nukken."
                },
                "19": {
                    "verse_nr": "19",
                    "verse": "Wanneer het dus den koning behaagt, worde namens hem een koninklijk bevel uitgevaardigd en in de wetten van Perzen en Meden opgenomen, zodat het onherroepelijk is: dat Wasjti niet meer voor Achasjwerosj mag verschijnen, en dat de koning haar koninklijke waardigheid overdraagt op een andere, die beter is dan zij."
                },
                "20": {
                    "verse_nr": "20",
                    "verse": "Wanneer deze beslissing, door den koning genomen, in heel zijn koninkrijk, hoe groot dit ook is, bekend wordt, zullen alle vrouwen, van de aanzienlijkste tot de geringste, haar mannen eerbiedigen."
                },
                "21": {
                    "verse_nr": "21",
                    "verse": "De raad van Memoekan vond bijval bij den koning en de vorsten, en de koning handelde er naar."
                },
                "22": {
                    "verse_nr": "22",
                    "verse": "Hij zond brieven naar alle koninklijke provincies, naar iedere provincie in haar eigen schrift en naar ieder volk in zijn eigen taal, dat iedere man heer en meester zou zijn in zijn eigen huis, en bevelen kon wat hem goed dacht."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Toen enige tijd later zijn toorn was bedaard, begon koning Achasjwerosj over Wasjti te tobben, over wat zij had gedaan en over de beslissing, die men tegen haar had getroffen."
                },
                "2": {
                    "verse_nr": "2",
                    "verse": "Daarom zeiden de jongemannen, die den koning bedienden: Men moet voor den koning bekoorlijke jonge meisjes gaan zoeken."
                },
                "3": {
                    "verse_nr": "3",
                    "verse": "De koning stelle dus in alle provincies van zijn rijk beambten aan, die alle bekoorlijke jonge meisjes moeten opzoeken en naar de vesting Sjoesjan in het vrouwenpaleis brengen, onder de hoede van \u2018s konings kamerling Hege, die de vrouwen bewaakt. Men moet haar de nodige schoonheidsmiddelen bezorgen,"
                },
                "4": {
                    "verse_nr": "4",
                    "verse": "en het meisje, dat den koning behaagt, zal koningin worden in plaats van Wasjti. Deze raad beviel den koning, en hij volgde hem op."
                },
                "5": {
                    "verse_nr": "5",
                    "verse": "Nu woonde er in de vesting Sjoesjan een Jood, Mordokai genaamd, de zoon van Ja\u00efr, den zoon van Sjimi, zoon van Kisj, een Benjamiet."
                },
                "6": {
                    "verse_nr": "6",
                    "verse": "Deze was tegelijk met de ballingen, die met koning Jekonias van Juda waren vertrokken, door den babylonischen koning Nabukodonosor uit Jerusalem weggevoerd."
                },
                "7": {
                    "verse_nr": "7",
                    "verse": "Mordokai was voogd over Hadassa, ook Ester geheten, die de dochter was van zijn oom, maar vader noch moeder meer had. Zij was schoon van gestalte en bekoorlijk van gelaat. Mordokai had haar bij de dood van haar vader en moeder als dochter aangenomen."
                },
                "8": {
                    "verse_nr": "8",
                    "verse": "Toen dus het bevel en de verordening van den koning werd afgekondigd, en men vele meisjes in de vesting Sjoesjan onder de hoede van Hege bijeenbracht, werd ook Ester naar het koninklijk paleis meegenomen en onder de hoede van Hege, den bewaker der vrouwen, gesteld."
                },
                "9": {
                    "verse_nr": "9",
                    "verse": "En daar het meisje hem behaagde en zijn gunst verwierf, haastte hij zich, haar schoonheidsmiddelen met spijs en drank te verschaffen; ook stelde hij zeven handige meisjes uit het koninklijk paleis ter harer beschikking, en liet haar met deze meisjes verhuizen naar het beste gedeelte van het vrouwenverblijf."
                },
                "10": {
                    "verse_nr": "10",
                    "verse": "Ester had niet over haar volk en haar afkomst gesproken; want Mordokai had haar dit verboden."
                },
                "11": {
                    "verse_nr": "11",
                    "verse": "Dagelijks wandelde Mordokai langs de voorhof van het vrouwenverblijf, om te vernemen, hoe Ester het maakte, en wat er met haar zou gebeuren."
                },
                "12": {
                    "verse_nr": "12",
                    "verse": "Elk meisje kwam aan de beurt, om bij koning Achasjwerosj te komen, nadat het twaalf maanden volgens de verordening voor de vrouwen verzorgd was. Want zo lang duurde de voorbereiding; zes maanden werd zij behandeld met mirreolie en zes maanden met verschillende balsems en schoonheidsmiddelen voor vrouwen."
                },
                "13": {
                    "verse_nr": "13",
                    "verse": "Als dan zo\u2019n meisje naar den koning ging, werd haar al wat zij vroeg, uit het vrouwenverblijf naar het paleis van den koning meegegeven."
                },
                "14": {
                    "verse_nr": "14",
                    "verse": "\u2018s Avonds ging zij er heen, keerde \u2018s morgens terug en bleef dan onder de hoede van \u2018s konings kamerling Sja\u00e4sjgaz, die de bijvrouwen bewaakte; dan kwam zij niet meer bij den koning terug, tenzij de koning dit wenste, en zij persoonlijk geroepen werd."
                },
                "15": {
                    "verse_nr": "15",
                    "verse": "Toen nu Ester, de dochter van Abich\u00e1il, den oom van Mordokai, die haar als dochter had aangenomen, aan de beurt was, om naar den koning te gaan, vroeg zij niets dan wat Hege, de kamerling des konings, die de vrouwen bewaakte, haar aanbeval; maar met dat al viel zij bij iedereen, die haar zag, in de smaak."
                },
                "16": {
                    "verse_nr": "16",
                    "verse": "Zo werd Ester tot koning Achasjwerosj geleid in de maand Tebet, de tiende maand, in het zevende jaar van zijn regering."
                },
                "17": {
                    "verse_nr": "17",
                    "verse": "En de koning kreeg Ester meer lief dan alle andere vrouwen; want zij behaagde en bekoorde hem meer dan alle andere meisjes. Daarom plaatste hij de koninklijke kroon op haar hoofd, en verhief haar tot koningin in plaats van Wasjti."
                },
                "18": {
                    "verse_nr": "18",
                    "verse": "Daarop richtte de koning een groot feestmaal aan voor al zijn vorsten en hovelingen, het Estermaal; hij verordende in de provincies kwijtschelding van straffen, en deelde met koninklijke mildheid geschenken uit."
                },
                "19": {
                    "verse_nr": "19",
                    "verse": "Toen er nu voor de tweede maal meisjes werden bijeengebracht, zat Mordokai in de koninklijke poort."
                },
                "20": {
                    "verse_nr": "20",
                    "verse": "Ester had op bevel van Mordokai niets over haar afkomst en haar volk verteld; want zij gehoorzaamde hem, alsof zij nog onder zijn voogdij stond."
                },
                "21": {
                    "verse_nr": "21",
                    "verse": "Terwijl Mordokai dus in de koninklijke poort zat, kwamen twee koninklijke kamerlingen-dorpelwachters, Bigtan en T\u00e9resj, tegen koning Achasjwerosj in opstand en trachtten de hand aan hem te slaan."
                },
                "22": {
                    "verse_nr": "22",
                    "verse": "Mordokai kwam dit te weten, en maakte het aan koningin Ester bekend. Deze vertelde het in naam van Mordokai aan den koning."
                },
                "23": {
                    "verse_nr": "23",
                    "verse": "Toen de zaak onderzocht en waar bevonden was, werden de twee samenzweerders aan een paal opgehangen. Dit feit werd in het koninklijk kroniekboek opgetekend."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Enige tijd later verhief koning Achasjwerosj dezen Haman, den Agagiet, den zoon van Hammedata, tot de hoogste waardigheid en plaatste zijn zetel hoger dan die der andere vorsten, die bij hem waren."
                },
                "2": {
                    "verse_nr": "2",
                    "verse": "En alle dienaren van den koning, die zich in het koninklijke poortgebouw bevonden, bogen voor Haman en wierpen zich voor hem neer; want dit had de koning ter ere van Haman gelast. Maar Mordokai boog niet, en wierp zich niet ter aarde neer."
                },
                "3": {
                    "verse_nr": "3",
                    "verse": "Daarom zeiden de dienaren van den koning, die zich in het koninklijke poortgebouw bevonden tot Mordokai: Waarom overtreedt gij het bevel van den koning?"
                },
                "4": {
                    "verse_nr": "4",
                    "verse": "Maar toen hij niet naar hen wilde luisteren, ofschoon ze hem dagen lang hetzelfde zeiden, gingen zij het aan Haman vertellen, om te zien, of Mordokai dit vol kon houden; want hij had hun geantwoord, dat hij een Jood was."
                },
                "5": {
                    "verse_nr": "5",
                    "verse": "Toen Haman dus zag, dat Mordokai niet boog en zich niet voor hem neerwierp, werd hij hevig vertoornd."
                },
                "6": {
                    "verse_nr": "6",
                    "verse": "Maar het was hem te min, de hand alleen aan Mordokai te slaan; want men had hem verteld, tot welk volk Mordokai behoorde. Daarom zocht Haman naar een middel, om al de Joden, het volk van Mordokai, in heel het rijk van Achasjwerosj te vernietigen."
                },
                "7": {
                    "verse_nr": "7",
                    "verse": "In de eerste maand, dat is de maand Nisan, in het twaalfde regeringsjaar van koning Achasjwerosj, werd in het bijzijn van Haman het Poer of lot geworpen, en daardoor bepaald, in welke maand en op welke dag het geslacht van Mordokai in een enkele dag zou worden uitgeroeid. En het lot viel op de dertiende dag van de maand Adar, de twaalfde maand."
                },
                "8": {
                    "verse_nr": "8",
                    "verse": "Nu sprak Haman tot koning Achasjwerosj: Er is een heel eigenaardig volk, dat in al de provincies van uw rijk onder de volkeren is verstrooid, maar toch afgezonderd van hen leeft. Het heeft andere wetten dan alle andere volkeren, en gehoorzaamt niet aan de wetten des konings. Het is dus niet goed, dat de koning het ongemoeid laat."
                },
                "9": {
                    "verse_nr": "9",
                    "verse": "Wanneer de koning het goed vindt, worde een schriftelijk bevel uitgevaardigd, om het uit te roeien, en ik zal aan de beambten tien duizend talenten zilver afwegen ten bate van de koninklijke schatkist."
                },
                "10": {
                    "verse_nr": "10",
                    "verse": "Hierop nam de koning zijn zegelring van zijn hand, gaf die aan den Agagiet Haman, den zoon van Hammedata, den doodsvijand der Joden,"
                },
                "11": {
                    "verse_nr": "11",
                    "verse": "en sprak tot hem: Dat geld is voor u, en met dat volk kunt ge doen wat ge wilt."
                },
                "12": {
                    "verse_nr": "12",
                    "verse": "Zo werden dan op de dertiende dag van de eerste maand de koninklijke geheimschrijvers ontboden, en schreven al wat Haman beval aan de koninklijke stadhouders, de landvoogden der provincies en de vorsten der verschillende volkeren, aan iedere provincie in haar eigen schrift en aan ieder volk in zijn eigen taal. Het werd in naam des konings geschreven, en met de zegelring van den koning verzegeld."
                },
                "13": {
                    "verse_nr": "13",
                    "verse": "De brieven werden met ijlboden naar alle koninklijke provincies verzonden; zij hielden het bevel in, dat men alle Joden moest doden, verdelgen en uitroeien, van jong tot oud, met vrouwen en kinderen, en wel op \u00e9\u00e9n en dezelfde dag, namelijk de dertiende van Adar, de twaalfde maand, en dat men hun bezittingen kon plunderen."
                },
                "14": {
                    "verse_nr": "14",
                    "verse": ""
                },
                "15": {
                    "verse_nr": "15",
                    "verse": ""
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Toen Mordokai vernam, wat er allemaal was gebeurd, scheurde hij zijn klederen, deed een boetekleed aan, strooide as op zijn hoofd, en liep luid en bitter schreiend de stad door."
                },
                "2": {
                    "verse_nr": "2",
                    "verse": "Voor het koninklijke poortgebouw bleef hij staan; want men mocht het in een rouwgewaad niet binnengaan."
                },
                "3": {
                    "verse_nr": "3",
                    "verse": "Ook in de provincies brak bij de Joden overal een luid gejammer los, zodra het bevelschrift bekend werd; zij vastten, weenden en klaagden, en velen sliepen in zak en as."
                },
                "4": {
                    "verse_nr": "4",
                    "verse": "Toen de meisjes en de kamerlingen van koningin Ester het haar kwamen melden, verschrok zij hevig. Zij zond klederen voor Mordokai, om ze in plaats van zijn boetekleed aan te trekken; maar hij nam ze niet aan."
                },
                "5": {
                    "verse_nr": "5",
                    "verse": "Toen riep Ester een van \u2018s konings kamerlingen, Hatak, die voor haar persoonlijke dienst was aangewezen, en beval hem, Mordokai te vragen, wat er gaande was en waarom hij dit deed."
                },
                "6": {
                    "verse_nr": "6",
                    "verse": "Hatak ging dus naar Mordokai op het stadsplein voor de koninklijke poort."
                },
                "7": {
                    "verse_nr": "7",
                    "verse": "Deze deelde hem mede, wat hem overkomen was, en welk bedrag aan zilver Haman beloofd had, ten bate van de koninklijke schatkist te zullen afwegen, als hij de Joden mocht ombrengen."
                },
                "8": {
                    "verse_nr": "8",
                    "verse": "Ook gaf hij hem een afschrift van het bevel tot uitroeiing der Joden, dat te Sjoesjan was uitgevaardigd. Dit moest hij aan Ester laten zien, haar de zaak uiteenzetten en haar bevelen, naar den koning te gaan, om hem medelijden en genade voor haar volk af te smeken."
                },
                "9": {
                    "verse_nr": "9",
                    "verse": "Hatak ging dus naar Ester, en vertelde haar wat Mordokai gezegd had."
                },
                "10": {
                    "verse_nr": "10",
                    "verse": "Maar Ester stuurde hem naar Mordokai terug, en liet hem zeggen:"
                },
                "11": {
                    "verse_nr": "11",
                    "verse": "\u201cAlle dienaren des konings en ook de bewoners der koninklijke provincies weten, dat iedere man of vrouw, die ongeroepen bij den koning in de binnenhof komt, volgens de wet moet sterven, tenzij de koning hem als tegen van begenadiging de gouden schepter toereikt. En ik ben al sinds dertig dagen niet meer bij den koning ontboden."
                },
                "12": {
                    "verse_nr": "12",
                    "verse": "Toen hij met deze boodschap van Ester bij Mordokai kwam,"
                },
                "13": {
                    "verse_nr": "13",
                    "verse": "liet deze haar antwoorden: Beeld u niet in, dat gij alleen van alle Joden gespaard zult blijven, omdat gij u in het koninklijk paleis bevindt."
                },
                "14": {
                    "verse_nr": "14",
                    "verse": "Wanneer gij nu nog blijft zwijgen, zal er voor de Joden wel op een of andere wijze uitkomst en redding komen, maar dan zult gij met het huis van uw vader te gronde gaan. Wie weet, of ge niet juist voor een tijd als deze tot de koninklijke waardigheid verheven zijt."
                },
                "15": {
                    "verse_nr": "15",
                    "verse": "Nu liet Ester aan Mordokai berichten:"
                },
                "16": {
                    "verse_nr": "16",
                    "verse": "Ga alle Joden uit Sjoesjan bijeen roepen, om voor mij te vasten. Eet en drinkt niet gedurende drie dagen en drie nachten. Ook ik zal met mijn meisjes vasten, en daarna tegen de wet in bij den koning binnengaan. Moet ik dan sterven, dan sterf ik maar."
                },
                "17": {
                    "verse_nr": "17",
                    "verse": "Mordokai ging dus rond, en deed al wat Ester hem bevolen had."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "De derde dag bekleedde Ester zich met een koninklijk gewaad, begaf zich naar de binnenhof van het koninklijk paleis, en bleef tegenover de ingang van de troonzaal staan. Daar zat de koning tegenover de ingang der zaal op zijn koningstroon."
                },
                "2": {
                    "verse_nr": "2",
                    "verse": "Maar zodra hij koningin Ester in de voorhof zag staan, was hij haar goedgunstig gezind, en reikte haar de gouden schepter toe, die hij in de hand had. Daarop kwam Ester naderbij en raakte de punt van de schepter aan."
                },
                "3": {
                    "verse_nr": "3",
                    "verse": "Daarop sprak de koning haar toe: Wat hebt ge koningin Ester, en wat verlangt ge? Al is het de helft van mijn koninkrijk, het zal u worden gegeven."
                },
                "4": {
                    "verse_nr": "4",
                    "verse": "Ester antwoordde: Als het den koning behaagt, kome hij vandaag met Haman aan de maaltijd, die ik voor hem heb bereid."
                },
                "5": {
                    "verse_nr": "5",
                    "verse": "De koning beval: Gaat onmiddellijk Haman halen, opdat wij aan Esters verlangen kunnen voldoen. Zo kwam de koning met Haman aan de maaltijd. die Ester bereid had."
                },
                "6": {
                    "verse_nr": "6",
                    "verse": "En bij het wijndrinken vroeg de koning aan Ester: Wat is uw verlangen? Het wordt ingewilligd. Al wat ge vraagt, al was het ook de helft van mijn rijk, het zal u worden gegeven."
                },
                "7": {
                    "verse_nr": "7",
                    "verse": "Ester antwoordde: Mijn verlangen en bede?"
                },
                "8": {
                    "verse_nr": "8",
                    "verse": "Als ik bij den koning genade heb gevonden en het hem behaagt, mijn wens te vervullen en mijn bede te verhoren, dan kome hij met Haman morgen weer aan de maaltijd, die ik hem zal bereiden; dan zal ik \u2018s konings vraag beantwoorden."
                },
                "9": {
                    "verse_nr": "9",
                    "verse": "Die dag verliet Haman vrolijk en welgemoed het paleis; maar toen hij in het koninklijke poortgebouw Mordokai zag, die niet opstond en zich niet voor hem verroerde, werd hij woedend op Mordokai."
                },
                "10": {
                    "verse_nr": "10",
                    "verse": "Hij bedwong zich echter en ging naar huis. Daar liet hij zijn vrienden en zijn vrouw Z\u00e9resj bij zich komen,"
                },
                "11": {
                    "verse_nr": "11",
                    "verse": "en pochte voor hen op zijn grote rijkdom en zijn talrijke zonen, op de grootheid, waartoe hij door \u2018s konings gunst gekomen was, en zijn verheffing boven alle vorsten en koninklijke beambten."
                },
                "12": {
                    "verse_nr": "12",
                    "verse": "En hij zeide: Zelfs koningin Ester heeft niemand anders dan mij uitgenodigd tot een maaltijd, die zij bereid had; ook voor morgen ben ik weer met den koning bij haar gevraagd."
                },
                "13": {
                    "verse_nr": "13",
                    "verse": "Maar dat alles is niets, zolang ik dien jood Mordokai in het koninklijke poortgebouw zie zitten."
                },
                "14": {
                    "verse_nr": "14",
                    "verse": "Daarom gaven zijn vrouw Z\u00e9resj en al zijn vrienden hem de raad: Laat een hoge paal maken, vijftig el hoog, en vraag morgenvroeg den koning verlof, daar Mordokai aan op te hangen; dan kunt ge vrolijk met den koning naar de maaltijd gaan. Deze raad beviel Haman, en hij liet de paal oprichten."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "In diezelfde nacht kon de koning niet slapen. Daarom liet hij het gedenkboek, het boek der kronieken halen, en er zich uit voorlezen."
                },
                "2": {
                    "verse_nr": "2",
                    "verse": "Zo kwam men aan de plaats, waar vermeld stond, dat Mordokai aangifte had gedaan van de aanslag, die de twee koninklijke kamerlingen-dorpelwachters, Bigtan en T\u00e9resj, tegen koning Achasjwerosj hadden gesmeed."
                },
                "3": {
                    "verse_nr": "3",
                    "verse": "De koning vroeg: Welke eer en onderscheiding heeft Mordokai daarvoor ontvangen? De jongemannen, die den koning bedienden, antwoordden: Hij heeft niets ontvangen."
                },
                "4": {
                    "verse_nr": "4",
                    "verse": "Toen sprak de koning: Wie is er in de voorhof? Nu was Haman juist in de buitenhof van het koninklijk paleis gekomen, om den koning te vragen, of hij Mordokai mocht laten ophangen aan de paal, die hij voor hem had opgericht."
                },
                "5": {
                    "verse_nr": "5",
                    "verse": "De bedienden van den koning antwoordden: Haman staat in de voorhof. En de koning beval, hem binnen te roepen."
                },
                "6": {
                    "verse_nr": "6",
                    "verse": "Toen Haman was binnengekomen, vroeg de koning hem: Wat moet er gebeuren met den man, wien de koning eer wil bewijzen? Haman dacht bij zichzelf: Wien zou de koning anders willen eren dan mij?"
                },
                "7": {
                    "verse_nr": "7",
                    "verse": "Daarom gaf hij den koning ten antwoord: Wat er moet gebeuren met den man, wien de koning eer wil bewijzen?"
                },
                "8": {
                    "verse_nr": "8",
                    "verse": "Men brenge een koninklijk gewaad, dat door den koning zelf wordt gedragen, en een paard, dat de koning zelf berijdt, en dat op zijn kop de koninklijke tekenen voert."
                },
                "9": {
                    "verse_nr": "9",
                    "verse": "Dat kleed en dat paard moet aan iemand van de rijksgroten worden gegeven, die tot de hoogste adel behoort, en deze moet den man, dien de koning wil eren, met dat gewaad bekleden, hem op dat paard rondleiden door de straten der stad, en voor hem uit roepen: Dit moet gebeuren met den man, dien de koning wil eren!"
                },
                "10": {
                    "verse_nr": "10",
                    "verse": "Nu sprak de koning tot Haman: Haal terstond dat kleed en dat paard, en doe, zoals ge gezegd hebt, met den jood Mordokai, die in het koninklijke poortgebouw zit. Laat niets achterwege van wat ge gezegd hebt."
                },
                "11": {
                    "verse_nr": "11",
                    "verse": "Haman haalde nu het kleed en het paard, trok Mordokai het kleed aan, en geleidde hem te paard door de straten der stad, terwijl hij voor hem uitriep: Dit moet gebeuren met den man, dien de koning wil eren!"
                },
                "12": {
                    "verse_nr": "12",
                    "verse": "Daarna keerde Mordokai naar het koninklijke poortgebouw terug. Maar Haman spoedde zich naar huis, het hart vol spijt en het hoofd bedekt,"
                },
                "13": {
                    "verse_nr": "13",
                    "verse": "en verhaalde aan zijn vrouw Z\u00e9resj en al zijn vrienden wat er gebeurd was. Zijn raadgevers en zijn vrouw Z\u00e9resj gaven hem enkel ten antwoord: Als Mordokai, tegen wien ge het nu verloren hebt, tot het geslacht der Joden behoort, zijt ge niet tegen hem opgewassen, maar is uw ondergang zeker."
                },
                "14": {
                    "verse_nr": "14",
                    "verse": "Terwijl zij nog met Haman spraken, kwamen \u2018s konings kamerlingen hem haastig halen voor de maaltijd, die Ester bereid had."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "En weer gingen de koning en Haman ter maaltijd bij koningin Ester."
                },
                "2": {
                    "verse_nr": "2",
                    "verse": "Ook de tweede dag vroeg de koning bij het drinken van de wijn aan Ester: Wat is uw verlangen, koningin Ester; het wordt ingewilligd. Al wat ge vraagt, al was het ook de helft van mijn rijk, het zal u worden gegeven."
                },
                "3": {
                    "verse_nr": "3",
                    "verse": "Toen sprak koningin Ester: Als ik genade heb gevonden bij den koning, en het den koning behaagt, dan spare hij. op mijn verzoek en mijn bede, mijn leven en dat van mijn volk."
                },
                "4": {
                    "verse_nr": "4",
                    "verse": "Want ik en mijn volk zijn verkocht, om gedood te worden, verdelgd en uitgeroeid. Waren we nog als slaven en slavinnen verkocht, ik zou. hebben gezwegen; want dan was de ramp niet groot genoeg, om den koning erover lastig te vallen."
                },
                "5": {
                    "verse_nr": "5",
                    "verse": "Toen vroeg koning Achasjwerosj aan koningin Ester: Wie en waar is die man, die zo iets heeft durven bestaan?"
                },
                "6": {
                    "verse_nr": "6",
                    "verse": "Ester antwoordde: Die belager en vijand is Haman, die lelijke booswicht daar! En van schrik kromp Haman ineen voor de blik van den koning en de koningin."
                },
                "7": {
                    "verse_nr": "7",
                    "verse": "Woedend stond de koning van tafel op, en liep de tuin in van het paleis. Maar Haman bleef bij koningin Ester, om haar voor zijn leven te smeken; want hij begreep, dat bij den koning zijn ondergang vaststond."
                },
                "8": {
                    "verse_nr": "8",
                    "verse": "Toen de koning daarop uit de tuin van het paleis naar de eetzaal terugkeerde, vond hij Haman op het rustbed, waarop Ester lag. En de koning riep uit: Wat, nu de koningin in mijn eigen huis nog geweld aandoen! Nauwelijks was dit woord den koning over de lippen, of men bedekte Hamans gelaat."
                },
                "9": {
                    "verse_nr": "9",
                    "verse": "En Charbona, een van de dienstdoende kamerlingen zei tot den koning: Zie, er staat juist bij het huis van Haman een paal, vijftig el hoog, welke Haman heeft laten maken voor Mordokai, die in \u2018s konings belang heeft gesproken. En de koning beval: Hangt hem daaraan op."
                },
                "10": {
                    "verse_nr": "10",
                    "verse": "Zo werd Haman opgehangen aan de paal, die hij voor Mordokai had opgericht. Toen eerst bedaarde de woede van den koning."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Nog diezelfde dag gaf koning Achasjwerosj aan koningin Ester het huis van Haman, den Jodenvervolger. En toen Ester verteld had, in welke betrekking zij tot Mordokai stond, moest deze voor den koning verschijnen;"
                },
                "2": {
                    "verse_nr": "2",
                    "verse": "en de koning nam de zegelring, die hij Haman had afgenomen, van zijn vinger, en reik te hem aan Mordokai over, terwijl Ester Mordokai over het huis van Haman aanstelde."
                },
                "3": {
                    "verse_nr": "3",
                    "verse": "Daarna trad Ester nogmaals als middelares bij den koning op; zij viel aan zijn voeten neer, en smeekte hem onder tranen, dat hij het boze plan, dat de Agagiet Haman tegen de Joden beraamd had, zou verijdelen."
                },
                "4": {
                    "verse_nr": "4",
                    "verse": "Toen de koning haar de gouden schepter had toegereikt, stond zij op, ging voor den koning staan,"
                },
                "5": {
                    "verse_nr": "5",
                    "verse": "en sprak: Wanneer het den koning behaagt en ik genade bij hem heb gevonden, wanneer het den koning billijk voorkomt en ik hem welgevallig ben, laat hij dan een bevelschrift uitvaardigen, om de brieven te herroepen, die de Agagiet Haman, de zoon van Hammedata, geschreven heeft met het doel, alle Joden in de koninklijke provincies te verdelgen."
                },
                "6": {
                    "verse_nr": "6",
                    "verse": "Want hoe zou ik het onheil, dat mijn volk overkomt, kunnen aanzien, en de ondergang van mijn geslacht kunnen aanschouwen?"
                },
                "7": {
                    "verse_nr": "7",
                    "verse": "Toen sprak koning Achasjwerosj tot koningin Ester en den Jood Mordokai: Zie, ik heb het huis van Haman aan Ester gegeven en hemzelf aan een paal laten ophangen, omdat hij de hand naar de Joden had uitgestoken."
                },
                "8": {
                    "verse_nr": "8",
                    "verse": "Schrijft gij nu in naam des konings ten gunste van de Joden wat u goeddunkt, en verzegelt het met \u2018s konings zegelring; want wat in naam des konings geschreven en met \u2018s konings zegelring verzegeld is, kan niet meer herroepen worden."
                },
                "9": {
                    "verse_nr": "9",
                    "verse": "Nog diezelfde dag, de drie en twintigste van Siwan, de derde maand, werden de koninklijke geheimschrijvers ontboden, en dezen schreven al wat Mordokai gelastte, aan de Joden, aan de stadhouders, de landvoogden en de vorsten der provincies van Hoddoe tot Koesj, tezamen honderd zeven en twintig provincies, en wel aan iedere provincie in haar eigen schrift, en aan ieder volk in zijn eigen taal, ook aan de Joden in hun eigen schrift en hun eigen taal."
                },
                "10": {
                    "verse_nr": "10",
                    "verse": "Het bevelschrift werd in naam van koning Achasjwerosj ui tgevaardigd en met het koninklijke zegel verzegeld. en de brieven door bereden ijlboden, op vorstelijke raspaarden gezeten, naar hun bestemming gebracht."
                },
                "11": {
                    "verse_nr": "11",
                    "verse": "Daarin stond de koning aan de Joden van alle steden toe, zich te verenigen, voor hun leven op te komen en al de manschappen uit volkeren en provincies die hen zouden mishandelen, met hun vrouwen en kinderen te doden, te verdelgen en uit te roeien, en hun bezit buit te maken;"
                },
                "12": {
                    "verse_nr": "12",
                    "verse": "en wel in alle provincies van koning Achasjwerosj op een en dezelfde dag, namelijk op de dertiende van Adar, de tweede maand."
                },
                "13": {
                    "verse_nr": "13",
                    "verse": ""
                },
                "14": {
                    "verse_nr": "14",
                    "verse": "Zo vertrokken op \u2018s konings bevel in alle haast de ijlboden, op vorstelijke paarden gezeten, terwijl ook in de vesting Sjoesjan de wet werd afgekondigd."
                },
                "15": {
                    "verse_nr": "15",
                    "verse": "Daarna verliet Mordokai den koning in een koninklijk gewaad van violet en wit, met een grote gouden diadeem, en een mantel van byssus en purper. De stad Sjoesjan jubelde van blijdschap,"
                },
                "16": {
                    "verse_nr": "16",
                    "verse": "en bij de Joden was het nu licht en blijdschap, vreugde en glorie."
                },
                "17": {
                    "verse_nr": "17",
                    "verse": "Ook in alle provincies en steden, waar het bevelschrift van den koning aankwam, heerste bij de Joden vreugde en blijdschap, en er werden maaltijden gehouden en feesten gevierd. Zelfs gingen velen van de bevolking tot het Jodendom over; zo bang was men nu voor de Joden geworden!"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Op de dertiende van Adar, de twaalfde maand, de dag, waarop de verordening van den koning ten uitvoer moest worden gebracht, en waarop de vijanden der Joden gehoopt hadden, zich van hen meester te maken, geschiedde dus juist het tegenovergestelde: de Joden overweldigden hun vijanden!"
                },
                "2": {
                    "verse_nr": "2",
                    "verse": "De Joden verzamelden zich in hun steden in alle provincies van koning Achasjwerosj, en sloegen de hand aan allen, die hun ongeluk hadden gezocht. Niemand kon hun weerstaan; want alle volkeren waren voor hen met schrik bevangen."
                },
                "3": {
                    "verse_nr": "3",
                    "verse": "Alle vorsten der provincies, de stadhouders, de landvoogden en de koninklijke beambten ondersteunden de Joden, daar zij bang waren voor Mordokai."
                },
                "4": {
                    "verse_nr": "4",
                    "verse": "Want Mordokai had grote invloed aan het koninklijk hof, en daar hij steeds machtiger werd, verbreidde zijn roem zich in alle provincies."
                },
                "5": {
                    "verse_nr": "5",
                    "verse": "Zo joegen de Joden al hun vijanden over de kling, en brachten hun dood en verderf; ze deden met hun vijanden juist wat ze wilden."
                },
                "6": {
                    "verse_nr": "6",
                    "verse": "In de vesting Sjoesjan doodden en verdelgden de Joden vijfhonderd man,"
                },
                "7": {
                    "verse_nr": "7",
                    "verse": "onder wie ook Parsjandata, Dalfon, Aspata,"
                },
                "8": {
                    "verse_nr": "8",
                    "verse": "Porata, Adalja, Aridata,"
                },
                "9": {
                    "verse_nr": "9",
                    "verse": "Parmasjta, Arisai, Aridai en Waizata,"
                },
                "10": {
                    "verse_nr": "10",
                    "verse": "de tien zonen van den Jodenvervolger Haman, den zoon van Hammedata; maar ze staken hun handen niet uit naar hun bezit."
                },
                "11": {
                    "verse_nr": "11",
                    "verse": "Toen men die dag het getal der vermoorden in de vesting Sjoesjan aan den koning had medegedeeld,"
                },
                "12": {
                    "verse_nr": "12",
                    "verse": "zeide hij tot koningin Ester: In de vesting Sjoesjan hebben de Joden vijfhonderd man gedood en verdelgd, met de tien zonen van Haman. Wat zullen ze dan wel in de overige koninklijke provincies hebben gedaan! Hebt ge nu soms nog een verlangen? Het zal vervuld worden. Wenst ge nog iets? Het zal gebeuren."
                },
                "13": {
                    "verse_nr": "13",
                    "verse": "Nu sprak Ester: Wanneer het den koning goeddunkt, worde aan de Joden van Sjoesjan toegestaan, morgen te herhalen wat ze vandaag hebben gedaan, en hange men bovendien de zonen van Haman aan palen ten toon."
                },
                "14": {
                    "verse_nr": "14",
                    "verse": "En de koning gaf order, dat dit zou gebeuren; de verordening voor Sjoesjan werd uitgevaardigd, en de tien zonen van Haman werden ten toon gehangen."
                },
                "15": {
                    "verse_nr": "15",
                    "verse": "De Joden van Sjoesjan verzamelden zich dus ook op de veertiende dag van de maand Adar, en doodden toen te Sjoesjan nog driehonderd man; maar naar hun bezit staken zij de handen niet uit."
                },
                "16": {
                    "verse_nr": "16",
                    "verse": "De andere Joden, die in de koninklijke provincies woonden, en zich verenigd hadden, om voor hun leven te strijden, hadden zich dus van hun vijanden ontdaan, en vijf en zeventigduizend man van hun vervolgers gedood, zonder de hand aan hun bezit te slaan."
                },
                "17": {
                    "verse_nr": "17",
                    "verse": "Dit was gebeurd op de dertiende dag van de maand Adar; op de veertiende dag rustten ze uit, en maakten die tot een dag van vreugde en maaltijden."
                },
                "18": {
                    "verse_nr": "18",
                    "verse": "Maar de Joden van Sjoesjan hadden zich op de dertiende en de veertiende van de maand verenigd; zij rustten daarom op de vijftiende uit, en maakten van die dag een dag van vreugde en maaltijden."
                },
                "19": {
                    "verse_nr": "19",
                    "verse": "Daarom vieren de Joden op het land, die in de open steden wonen, de veertiende van de maand Adar als een dag van vrolijkheid en maaltijden, als een feestdag, waarop men elkaar geschenken stuurt."
                },
                "20": {
                    "verse_nr": "20",
                    "verse": "Daarna schreef Mordokai dit alles op, en zond brieven naar alle Joden in alle provincies van koning Achasjwerosj, ver en dichtbij,"
                },
                "21": {
                    "verse_nr": "21",
                    "verse": "om hen te verplichten, jaarlijks de veertiende en de vijftiende van de maand Adar feest te vieren."
                },
                "22": {
                    "verse_nr": "22",
                    "verse": "Want op die dagen hadden ze zich van hun vijanden ontdaan, en in die maand was hun droefheid in vreugde veranderd hun rouw in een feest. Daarom moesten ze op die dagen feest vieren en maaltijden houden, elkaar geschenken sturen en de armen met gaven bedenken."
                },
                "23": {
                    "verse_nr": "23",
                    "verse": "De Joden moesten dus als een instelling aanvaarden, wat ze zelf reeds begonnen waren te doen, en wat Mordokai hun nu schriftelijk beval."
                },
                "24": {
                    "verse_nr": "24",
                    "verse": "Want de Agagiet Haman, de zoon van Hammedata, de vervolger van alle Joden, had besloten, de Joden te verdelgen, en daarom het Poer, of lot geworpen, om hen op te jagen en uit te roeien."
                },
                "25": {
                    "verse_nr": "25",
                    "verse": "Maar toen Ester bij den koning kwam, heeft deze mondeling en schriftelijk bevolen, dat het boze plan dat Haman tegen de Joden beraamd had, op zijn eigen hoofd zou neerkomen, en dat hij met zijn zonen aan palen zou worden opgehangen."
                },
                "26": {
                    "verse_nr": "26",
                    "verse": "Daarom moest men deze dagen Poerim noemen, naar het woord Poer. Zowel om de inhoud van de brief, als om wat zij zelf hadden gezien en ondervonden,"
                },
                "27": {
                    "verse_nr": "27",
                    "verse": "aanvaardden de Joden voor zichzelf, voor hun nakomelingen en voor allen, die zich bij hen zouden aansluiten. voor altijd de verplichting, jaarlijks twee dagen feest te vieren op de tijd, die door het schrijven was vastgesteld,"
                },
                "28": {
                    "verse_nr": "28",
                    "verse": "en deze dagen van geslacht tot geslacht door alle families in alle provincies en steden te laten herdenken en vieren. Zo zouden deze Poerimdagen bij de Joden niet verdwijnen, en de viering ervan ook bij het nageslacht in ere blijven."
                },
                "29": {
                    "verse_nr": "29",
                    "verse": "Bovendien schreven koningin Ester, de dochter van Abich\u00e1il, en de Jood Mordokai nog een tweede brief, waarin zij er krachtig op aandrongen, dat men zich aan het schrijven over de Poerim zou houden."
                },
                "30": {
                    "verse_nr": "30",
                    "verse": "Hij zond beide brieven naar alle Joden van de honderd zeven en twintig provincies van het rijk van Achasjwerosj met betuigingen van vriendschap en trouw,"
                },
                "31": {
                    "verse_nr": "31",
                    "verse": "om hen op te wekken, dat ze zich zouden houden aan de vastgestelde tijd der Poerimdagen, zoals deze door koningin Ester en den Jood Mordokai was vastgelegd, en aan de voorschriften, die zij zelf over het vasten en de daarbij behorende weeklachten voor zich en hun nakomelingen hadden vastgesteld."
                },
                "32": {
                    "verse_nr": "32",
                    "verse": "Zo werden de Poerimvoorschriften door een uitspraak van Ester geregeld en in een boek opgeschreven."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Koning Achasjwerosj maakte zowel de eilanden als het vaste land schatplichtig."
                },
                "2": {
                    "verse_nr": "2",
                    "verse": "Al zijn geweldige en machtige daden, met het bericht over de waardigheid, waartoe de koning Mordokai verhief, staan beschreven in het boek der Kronieken van de koningen der Meden en Perzen."
                },
                "3": {
                    "verse_nr": "3",
                    "verse": "Want de Jood Mordokai bleef de eerste na koning Achasjwerosj. Ook stond hij in aanzien bij de Joden, en was bemind bij zijn talrijke broeders; want hij meende het goed met zijn volk, en zocht het welzijn van heel zijn geslacht."
                }
            }
        }
    }
}