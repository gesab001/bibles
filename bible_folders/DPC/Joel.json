{
    "version": "DPC",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het woord van Jahweh, dat Jo\u00ebl ontving, de zoon van Petoe\u00ebl."
                },
                "2": {
                    "verse_nr": "2",
                    "verse": "Hoort dit, gij oudsten; Luistert allen, bewoners van het land! Is er ooit zo iets in uw dagen geschied, Of in de dagen van uw vaderen?"
                },
                "3": {
                    "verse_nr": "3",
                    "verse": "Verhaalt het aan uw kinderen, zij aan hun zonen, Hun zonen weer aan een volgend geslacht!"
                },
                "4": {
                    "verse_nr": "4",
                    "verse": "Wat de knaagbek overliet, Heeft de sprinkhaan verslonden; Wat de sprinkhaan spaarde, Schrokte de langpoot op; Wat de langpoot liet staan, Vrat de kaalvreter af."
                },
                "5": {
                    "verse_nr": "5",
                    "verse": "Op dronkaards, uit uw slaap, en weent; Jammert allen, gij slempers: Om de most, Die uw mond voorbijgaat!"
                },
                "6": {
                    "verse_nr": "6",
                    "verse": "Want een volk heeft mijn land overrompeld, Geweldig, ontelbaar! Zijn tanden zijn als die van een leeuw, Zijn kaken als van een leeuwin."
                },
                "7": {
                    "verse_nr": "7",
                    "verse": "Het heeft mijn wijnstok verwoest, Mijn vijgeboom geknakt; Het heeft ze ontveld en vernield: Wit zijn hun takken."
                },
                "8": {
                    "verse_nr": "8",
                    "verse": "Jammert als een maagd in haar rouw Om de bruidegom van haar jeugd!"
                },
                "9": {
                    "verse_nr": "9",
                    "verse": "Spijs- en drankoffer is heen Uit Jahweh\u2019s huis; In rouw zijn de priesters, De dienaars van Jahweh."
                },
                "10": {
                    "verse_nr": "10",
                    "verse": "Het land is ontredderd, Het veld ligt in rouw; Want vernield is het koren, De most mislukt, de olie verdroogd."
                },
                "11": {
                    "verse_nr": "11",
                    "verse": "Onthutst staat de landman, de wijnboeren klagen: Over tarwe en gerst; want de oogst ging verloren."
                },
                "12": {
                    "verse_nr": "12",
                    "verse": "De wijnstok verdort, De vijgeboom kwijnt; Granaat en palm en appel, Alle bomen op het veld drogen uit. Ja, beschaamd vlucht de vreugde Van de mensenkinderen heen!"
                },
                "13": {
                    "verse_nr": "13",
                    "verse": "Priesters, omgordt u met rouw, Jammert, die het altaar bedient; Gaat slapen in zakken, Gij, dienaars van mijn God; Want uit het huis van uw God Zijn spijs- en drankoffer heen!"
                },
                "14": {
                    "verse_nr": "14",
                    "verse": "Schrijft een vastendag uit, Roept de menigte samen; Vergadert de oudsten, Alle inwoners van het land In het huis van Jahweh, uw God, En roept Jahweh aan!"
                },
                "15": {
                    "verse_nr": "15",
                    "verse": "Wee, wat een dag; Want nabij is de Dag van Jahweh! Als een orkaan rukt hij van den Almachtige uit!"
                },
                "16": {
                    "verse_nr": "16",
                    "verse": "Is voor ons oog de spijs niet verdwenen, Uit het huis van onzen God De blijdschap en jubel niet heen?"
                },
                "17": {
                    "verse_nr": "17",
                    "verse": "De graanbakken rotten weg onder hun vuil, De zolders staan leeg, de schuren vervallen, Want het graan is mislukt."
                },
                "18": {
                    "verse_nr": "18",
                    "verse": "Hoe loeit het vee, en is de kudde onrustig; Ze hebben geen wei, Zelfs de schapen lijden gebrek."
                },
                "19": {
                    "verse_nr": "19",
                    "verse": "Tot U, Jahweh, verhef ik mijn stem! Want het vuur heeft de vruchtbare plekken verzengd, De brand alle bomen op het veld verschroeid."
                },
                "20": {
                    "verse_nr": "20",
                    "verse": "Zelfs de wilde dieren blikken smachtend naar U op; Want de waterbeken zijn uitgedroogd, En het vuur heeft de vruchtbare plekken geblakerd."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Steekt de bazuinen op Sion, Blaast alarm op mijn heilige berg, Zodat alle landbewoners sidderen: Want de Dag van Jahweh komt, is nabij!"
                },
                "2": {
                    "verse_nr": "2",
                    "verse": "Een dag van duisternis en donkerte, Een dag van wolken en nevelfloers! Als het morgenrood, Uitgespreid over de bergen, Daagt een volk op, talrijk en machtig, Zoals er vroeger nooit een geweest is, En later nooit meer zal zijn Tot in de verste geslachten."
                },
                "3": {
                    "verse_nr": "3",
                    "verse": "V\u00f3\u00f3r hen uit verterend vuur, Laaiende vlammen achter hen aan; V\u00f3\u00f3r hen is de aarde een paradijs, Achter hen een naakte woestijn; Niets blijft er over, Dat hun ontsnapt!"
                },
                "4": {
                    "verse_nr": "4",
                    "verse": "Ze lijken op paarden, Als rossen jagen ze voort;"
                },
                "5": {
                    "verse_nr": "5",
                    "verse": "Als rammelende wagens Hotsen ze over de toppen der bergen; Als een knetterende vuurvlam, die de stoppels verteert; Als een geweldige bende, ten strijde gereed!"
                },
                "6": {
                    "verse_nr": "6",
                    "verse": "De volken beven voor hen van angst, Alle gezichten verbleken."
                },
                "7": {
                    "verse_nr": "7",
                    "verse": "Als krijgshelden stormen ze aan, Beklimmen de muur als oorlogsmannen; Recht gaan ze allen vooruit, En maken geen omweg."
                },
                "8": {
                    "verse_nr": "8",
                    "verse": "De een verdringt den ander niet, Een ieder volgt zijn eigen pad. Ze storten zich op de pijlen in In ongebroken rijen;"
                },
                "9": {
                    "verse_nr": "9",
                    "verse": "Ze bestormen de stad, En rennen over de muur. Ze klimmen de huizen binnen, Sluipen als dieven door de vensters:"
                },
                "10": {
                    "verse_nr": "10",
                    "verse": "De aarde bibbert voor hun blikken, De hemel siddert; Zon en maan verduisteren, De sterren verliezen haar glans."
                },
                "11": {
                    "verse_nr": "11",
                    "verse": "Jahweh laat zijn donderstem horen Aan de spits van zijn heir; Want geweldig groot zijn zijn drommen, Machtig, die zijn last volbrengen! Ja, groot is de Dag van Jahweh, En al te hevig! Wie kan het harden?"
                },
                "12": {
                    "verse_nr": "12",
                    "verse": "Maar ook nu nog: Is de godsspraak van Jahweh, Keert tot Mij terug met heel uw hart, In vasten, wenen en rouw;"
                },
                "13": {
                    "verse_nr": "13",
                    "verse": "Scheurt uw harten, niet uw kleren, Bekeert u tot Jahweh, uw God! Want Hij is genadig en barmhartig, Lankmoedig, rijk aan ontferming; Een, die spijt heeft over uw rampen."
                },
                "14": {
                    "verse_nr": "14",
                    "verse": "Wie weet, of \u2018t Hem ook nu niet berouwt, En Hij u een zegen laat Tot spijs- en drankoffer voor Jahweh, uw God."
                },
                "15": {
                    "verse_nr": "15",
                    "verse": "Blaast de bazuinen op Sion; Schrijft vasten uit, roept de menigte samen!"
                },
                "16": {
                    "verse_nr": "16",
                    "verse": "Verzamelt het volk, brengt de schare bijeen, Roept grijzen, en kinderen en zuigelingen op; Laat de bruidegom zijn kamer verlaten, En de bruid haar bruidsvertrek."
                },
                "17": {
                    "verse_nr": "17",
                    "verse": "Laat tussen voorhal en altaar De priesters wenen, de dienaars van Jahweh. Laat ze zeggen: Spaar, Jahweh, uw volk; Geef toch uw erfdeel niet prijs aan de schande, Aan de heidenen, die ze knechten! Waarom zou men onder de volken zeggen: Waar is hun God?"
                },
                "18": {
                    "verse_nr": "18",
                    "verse": "Nu ijvert Jahweh weer voor zijn land, En spaart Hij zijn volk!"
                },
                "19": {
                    "verse_nr": "19",
                    "verse": "Jahweh antwoordt, en spreekt tot zijn volk: Zie, Ik zend u weer koren en wijn, En olie, om u te verzadigen; Niet langer geef Ik u aan de hoon der heidenen prijs!"
                },
                "20": {
                    "verse_nr": "20",
                    "verse": "Den man uit het noorden drijf Ik ver van u weg, Verjaag hem naar een dor en woest land; Zijn voorhoede naar de zee van het oosten; Zijn achterhoede naar de zee van het westen; Stank en verpesting stijgt van hem op Om zijn grootdoenerij."
                },
                "21": {
                    "verse_nr": "21",
                    "verse": "Vrees niet, akker; wees blij en vol vreugde: Want Jahweh gaat grootse dingen doen!"
                },
                "22": {
                    "verse_nr": "22",
                    "verse": "Vreest niet langer, dieren in het veld: Want de vruchtbare plekken worden weer groen, De bomen dragen weer vrucht, Vijg en wijnstok schenken hun oogst."
                },
                "23": {
                    "verse_nr": "23",
                    "verse": "En gij, kinderen van Sion, jubileert, Verheugt u in Jahweh, uw God! Want dan zal Hij u geven Den Leraar der Gerechtigheid; Dan schenkt Hij u de regen weer, Van na- en voorjaar, zoals eerst."
                },
                "24": {
                    "verse_nr": "24",
                    "verse": "Dan worden de dorsvloeren met koren bedekt, Vloeien de perskuipen over van wijn en van olie;"
                },
                "25": {
                    "verse_nr": "25",
                    "verse": "Dan zal Ik u de jaren vergoeden, Die de sprinkhaan verknaagde: De langpoot, de kaalvreter, de knaagbek, Mijn machtig leger, dat Ik tegen u uitzond."
                },
                "26": {
                    "verse_nr": "26",
                    "verse": "Dan eet ge volop, en voelt u verzadigd, Looft ge de Naam van Jahweh, uw God, Omdat Hij wonderen voor u deed; En nooit meer wordt mijn volk te schande."
                },
                "27": {
                    "verse_nr": "27",
                    "verse": "Dan weet ge, dat Ik te midden van Isra\u00ebl vertoef, Dat Ik, Jahweh, uw God ben, geen ander!"
                },
                "28": {
                    "verse_nr": "28",
                    "verse": "Daarna stort Ik mijn Geest uit over alle vlees: Uw zonen en dochters zullen profeteren, Uw grijsaards zullen dromen ontvangen, Uw jonge mannen visioenen schouwen;"
                },
                "29": {
                    "verse_nr": "29",
                    "verse": "Zelfs over slaven en slavinnen Stort Ik mijn Geest uit in die dagen!"
                },
                "30": {
                    "verse_nr": "30",
                    "verse": "Ik zal wonderen doen aan de hemel en op aarde: Bloed en vuur, en walm van rook;"
                },
                "31": {
                    "verse_nr": "31",
                    "verse": "De zon zal in duisternis verkeren, De maan in bloed; Voordat de Dag van Jahweh komt, Groot en schrikwekkend!"
                },
                "32": {
                    "verse_nr": "32",
                    "verse": "Dan zullen allen worden behouden, Die de Naam van Jahweh aanroepen. Want op de berg Sion En in Jerusalem zal redding zijn; Zoals Jahweh heeft gesproken, En de herauten, die Jahweh riep!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Want zie, in die dagen en in die tijd, Waarin Ik het lot van Juda, En het lot van Jerusalem ten beste zal keren,"
                },
                "2": {
                    "verse_nr": "2",
                    "verse": "Drijf Ik alle heidenen te hoop; In het Dal van Josafat zal Ik ze voeren, En daar oordeel over hen houden! Omdat ze mijn volk, en Isra\u00ebl mijn erfdeel, Onder de heidenen hebben verstrooid; Mijn land onder elkander verdeeld,"
                },
                "3": {
                    "verse_nr": "3",
                    "verse": "En over mijn volk het lot geworpen; Den knaap hebben verruild voor een deerne, Het meisje verkocht voor wijn, om te brassen."
                },
                "4": {
                    "verse_nr": "4",
                    "verse": "Wat wilt ge van Mij, Tyrus en Sidon, En gij allen, Filistijnse gewesten? Wilt ge vergelding aan Mij oefenen, Of u wreken op Mij? Bliksemsnel stort Ik uw wraak Op uw eigen hoofd terug!"
                },
                "5": {
                    "verse_nr": "5",
                    "verse": "Ge hebt mijn zilver geroofd en mijn goud, Mijn kostbaarste schatten naar uw paleizen gesleept;"
                },
                "6": {
                    "verse_nr": "6",
                    "verse": "De zonen van Juda en Jerusalem Aan de Grieken verkocht, Om ze weg te voeren Ver van hun land."
                },
                "7": {
                    "verse_nr": "7",
                    "verse": "Zie, Ik roep ze op van de plaats, waarheen gij ze verkocht, Maar uw gedrag stort Ik terug op uw eigen hoofd:"
                },
                "8": {
                    "verse_nr": "8",
                    "verse": "Aan de kinderen van Juda verkoop Ik uw zonen en dochters; Zij zullen ze weer aan de Sjabe\u00ebrs verkopen Voor een ver verwijderd volk: Waarachtig, Jahweh heeft het gezegd!"
                },
                "9": {
                    "verse_nr": "9",
                    "verse": "Kondigt het onder de heidenen af: Maakt u gereed voor de heilige strijd; Werft sterke mannen aan! Oorlogsmannen, treedt aan; rukt allen vooruit;"
                },
                "10": {
                    "verse_nr": "10",
                    "verse": "Smeedt uw ploegen om tot zwaarden, Uw sikkels tot lansen! Zelfs de zwakke moet zeggen: Ik ben een held!"
                },
                "11": {
                    "verse_nr": "11",
                    "verse": "Vooruit, gij allen, u gehaast, Omliggende volken, Sluit de rangen aaneen: Jahweh, breng daar uw strijders bijeen!"
                },
                "12": {
                    "verse_nr": "12",
                    "verse": "Op heidenen; op naar het Dal van Josafat; Want daar zit Ik ten oordeel over alle omliggende volken!"
                },
                "13": {
                    "verse_nr": "13",
                    "verse": "Slaat de sikkel erin, want de oogst is rijp, Gaat treden, want de perskuip is vol; De bakken vloeien over, Want hun boosheid is groot!"
                },
                "14": {
                    "verse_nr": "14",
                    "verse": "Drommen, drommen in het Dal der Beslissing; Want Jahweh\u2019s dag is nabij in het Dal der Beslissing!"
                },
                "15": {
                    "verse_nr": "15",
                    "verse": "Zon en maan verduisteren, De sterren trekken haar glans terug;"
                },
                "16": {
                    "verse_nr": "16",
                    "verse": "Jahweh buldert uit Sion, dondert uit Jerusalem: Hemel en aarde beven ervan! Maar voor zijn volk is Jahweh een toevlucht, Een burcht voor Isra\u00ebls zonen."
                },
                "17": {
                    "verse_nr": "17",
                    "verse": "Dan zult ge weten, dat Ik, Jahweh, uw God ben, Dat Ik woon op de Sion, mijn heilige berg; Dan zal Jerusalem heilig wezen, Geen vreemdeling komt er meer in!"
                },
                "18": {
                    "verse_nr": "18",
                    "verse": "Op die dag druipen de bergen van wijn, Vloeien de heuvelen van melk, En al de beken van Juda Stromen over van water. Een bron zal uit het huis van Jahweh ontspringen, En zelfs het Sjittim-dal besproeien!"
                },
                "19": {
                    "verse_nr": "19",
                    "verse": "Egypte zal een steppe worden, Edom een dorre woestijn; Omdat ze Juda\u2019s kinderen hebben mishandeld, Onschuldig bloed in hun land hebben vergoten."
                },
                "20": {
                    "verse_nr": "20",
                    "verse": "Maar Juda zal in eeuwigheid blijven bestaan, Jerusalem van geslacht tot geslacht;"
                },
                "21": {
                    "verse_nr": "21",
                    "verse": "hun bloed laat Ik niet ongewroken: Ik, Jahweh, blijf wonen op Sion!"
                }
            }
        }
    }
}