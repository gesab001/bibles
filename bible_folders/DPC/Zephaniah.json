{
    "version": "DPC",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het woord van Jahweh, dat gericht werd tot Sofonias, den zoon van Koesji, zoon van Gedalja, zoon van Amarja, zoon van Ezekias, in de dagen van Josias, den zoon van Amon en koning van Juda."
                },
                "2": {
                    "verse_nr": "2",
                    "verse": "Ik sleep alles, alles Van de aardbodem weg, Is de godsspraak van Jahweh:"
                },
                "3": {
                    "verse_nr": "3",
                    "verse": "Ik sleep de mensen weg en het vee! De vogels uit de lucht sleep Ik weg, met de vissen der zee; De goddelozen zal Ik doen struikelen, De mensen van de aarde verdelgen: Is de godsspraak van Jahweh!"
                },
                "4": {
                    "verse_nr": "4",
                    "verse": "Ik strek mijn hand tegen Juda uit, En tegen alle bewoners van Jerusalem: Ik zal uit die plaats de rest van B\u00e1al verdelgen, De naam van afgodendienaars en priesters."
                },
                "5": {
                    "verse_nr": "5",
                    "verse": "Hen, die op de daken het heir van de hemel vereren, Die Jahweh aanbidden, en bij Milkom zweren;"
                },
                "6": {
                    "verse_nr": "6",
                    "verse": "Hen, die Jahweh hebben verlaten, Die Jahweh niet zoeken, tot Hem niet naderen."
                },
                "7": {
                    "verse_nr": "7",
                    "verse": "Stilte: voor Jahweh den Heer; Want Jahweh\u2019s Dag is nabij! Jahweh heeft een offermaaltijd bereid, En zijn gasten gewijd!"
                },
                "8": {
                    "verse_nr": "8",
                    "verse": "Op de dag van het offer van Jahweh Zal Ik Mij wreken op de vorsten, Op het huis van den koning, Op allen, die uitheemse kleding dragen."
                },
                "9": {
                    "verse_nr": "9",
                    "verse": "Ik zal Mij wreken op die dag Op allen, die over drempels springen, Die het huis van hun meesters vullen Met geweld en bedrog."
                },
                "10": {
                    "verse_nr": "10",
                    "verse": "Op die dag, is de godsspraak van Jahweh: Stijgt er een jammerklacht op uit de Vispoort, Een gehuil uit de Voorstad, Een luid gekraak uit de Heuvels."
                },
                "11": {
                    "verse_nr": "11",
                    "verse": "Huilt maar, Vijzel-bewoners, Want al het kramersvolk wordt verdelgd; Uitgeroeid worden Al die zilver-wegers."
                },
                "12": {
                    "verse_nr": "12",
                    "verse": "Op die dag zoek Ik Jerusalem af met een lamp, Om Mij op de mannen te wreken, Die rustig op hun droesem liggen, en denken: Jahweh doet niets, geen kwaad en geen goed!"
                },
                "13": {
                    "verse_nr": "13",
                    "verse": "Hun schatten worden geplunderd, Hun huizen verwoest; Ze zullen huizen bouwen, maar niet erin wonen, Gaarden planten, maar geen wijn ervan drinken."
                },
                "14": {
                    "verse_nr": "14",
                    "verse": "Nabij is de grote Dag van Jahweh, Hij is nabij, en haast zich snel! Hoort, de Dag van Jahweh: Ook de held schreeuwt het uit van benauwdheid!"
                },
                "15": {
                    "verse_nr": "15",
                    "verse": "Die Dag is een dag van gramschap, Een dag van benauwing en nood, Een dag van ru\u00efne en vernieling, Een dag van duister en donker. Een dag van wolken en nevel,"
                },
                "16": {
                    "verse_nr": "16",
                    "verse": "Een dag van bazuin en alarm: Over de versterkte steden, En hoge torens."
                },
                "17": {
                    "verse_nr": "17",
                    "verse": "Ik benauw de mensen, ze tasten als blinden, Want ze hebben tegen Jahweh gezondigd; Hun bloed wordt uitgestort als stof, Hun ingewanden als drek."
                },
                "18": {
                    "verse_nr": "18",
                    "verse": "Hun goud en zilver kan hen niet redden Op de Dag van de gramschap van Jahweh; Door het vuur van zijn nijd wordt de hele aarde verteerd, Vernielt en verdelgt Hij alle bewoners der aarde!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Treedt in uzelf, en komt tot bezinning, Tuchteloos ras:"
                },
                "2": {
                    "verse_nr": "2",
                    "verse": "Voordat ge verstuift op die dag Als opgejaagd kaf. Voordat op u neerkomt Jahweh\u2019s ziedende toorn, Voordat de Dag u bereikt Van de gramschap van Jahweh."
                },
                "3": {
                    "verse_nr": "3",
                    "verse": "Zoekt Jahweh, gij nederigen der aarde, Gij allen, die zijn wil volbrengt; Zoekt gerechtigheid, zoekt nederigheid: Misschien zijt ge veilig op de Dag van de gramschap van Jahweh."
                },
                "4": {
                    "verse_nr": "4",
                    "verse": "Want Gaza wordt een verlaten oord, Asjkelon een woestijn; Asjdod wordt opgejaagd op klaarlichte dag, Ekron ontworteld!"
                },
                "5": {
                    "verse_nr": "5",
                    "verse": "Wee u, bewoners der zeekust, Volk der Kretenzen: Het woord van Jahweh komt over u! Kana\u00e4n, Ik zal u verwoesten, Land der Filistijnen, ge zult zonder inwoners zijn!"
                },
                "6": {
                    "verse_nr": "6",
                    "verse": "De zeekust van Kreta zal een weideplaats worden, Een schapenkooi:"
                },
                "7": {
                    "verse_nr": "7",
                    "verse": "Ze valt het Overschot ten deel Van Juda\u2019s huis. Zij zullen daar weiden, en in Asjkelons huizen \u2018s Avonds gaan rusten; Want Jahweh, hun God, zal weer naar hen omzien, Keert hun lot weer ten beste!"
                },
                "8": {
                    "verse_nr": "8",
                    "verse": "Ik heb het honen van Moab gehoord, En het schimpen der zonen van Ammon, Die mijn volk hebben gesmaad, Een hoge toon tegen zijn land gevoerd."
                },
                "9": {
                    "verse_nr": "9",
                    "verse": "Zo waar Ik leef, spreekt Jahweh der heirscharen, Isra\u00ebls God: Daarom zal Moab als Sodoma worden, Als Gomorra de zonen van Ammon. Een veld met doornen zal het worden, Een zouthoop, een steppe voor eeuwig; Het Overschot van mijn volk maakt het buit, De Rest van mijn natie ontvangt het tot erfdeel!"
                },
                "10": {
                    "verse_nr": "10",
                    "verse": "Dat zal hun lot zijn, Als loon voor hun trots; Omdat zij hebben gesmaad en gehoond Het volk van Jahweh der heirscharen."
                },
                "11": {
                    "verse_nr": "11",
                    "verse": "Dan zal Jahweh door hen worden gevreesd, Omdat Jahweh de goden der aarde vernielt; En iedereen zal op zijn eigen plaats Hem aanbidden, Op alle eilanden der volken!"
                },
                "12": {
                    "verse_nr": "12",
                    "verse": "Gij ook, Koesjieten Zult worden vermoord door mijn zwaard!"
                },
                "13": {
                    "verse_nr": "13",
                    "verse": "Dan strekt Hij zijn hand tegen het noorden uit, Richt Assjoer te gronde, Maakt van Ninive een woestijn, Verdord als een steppe."
                },
                "14": {
                    "verse_nr": "14",
                    "verse": "Daar leggen zich de kudden neer, En allerlei wilde beesten; Kraaien en reigers Nestelen op zijn kapit\u00e9len. Hoort, het giert door zijn vensters, De verwoesting ligt op zijn drempel: Want het cederwerk Heeft men afgerukt."
                },
                "15": {
                    "verse_nr": "15",
                    "verse": "Dat is nu de dartele stad, Zo onbezorgd, Die sprak tot zichzelf: Dat ben ik, en geen ander! Hoe is zij een puinhoop geworden, Een leger voor beesten; Ieder die haar voorbijgaat, Blaast, en zwaait met de hand."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wee, de opstandige en bevlekte, De stad van geweld:"
                },
                "2": {
                    "verse_nr": "2",
                    "verse": "Die naar geen vermaning luistert, En zich niet laat gezeggen; Die niet op Jahweh vertrouwt, Tot haar God niet wil naderen!"
                },
                "3": {
                    "verse_nr": "3",
                    "verse": "Haar vorsten binnen haar muren zijn brullende leeuwen, Haar rechters steppenwolven, die niets tot de morgen bewaren;"
                },
                "4": {
                    "verse_nr": "4",
                    "verse": "Haar profeten ijdele zwetsers, Trouweloze mannen; Haar priesters bezoedelen het heilige, En verkrachten de wet."
                },
                "5": {
                    "verse_nr": "5",
                    "verse": "Jahweh was in haar midden rechtvaardig, Hij pleegde geen onrecht! Iedere morgen sprak Hij recht; Hij bracht het recht aan het licht, Het liet nooit op zich wachten: Maar de boze wist van geen schaamte!"
                },
                "6": {
                    "verse_nr": "6",
                    "verse": "Ik heb die trotsaards vernield, Hun torens verwoest, Hun wegen ontvolkt, Niemand trok er meer over; Hun steden lagen in puin, Zonder mensen, zonder bewoners."
                },
                "7": {
                    "verse_nr": "7",
                    "verse": "Ik sprak: Zo zult ge Mij vrezen, En u laten gezeggen; Zo zal er niets aan haar ogen ontsnappen, Van al wat Ik haar heb gelast! Maar ze hebben zich enkel beijverd, Al hun werken te verpesten!"
                },
                "8": {
                    "verse_nr": "8",
                    "verse": "Maar wacht Mij nu af, is de godsspraak van Jahweh, Op de Dag, dat Ik Mij als getuige verhef! Want Ik heb besloten, de volkeren te verzamelen, En koninkrijken op te roepen: Om mijn woedende, ziedende toorn over hen uit te storten; Door het vuur van mijn nijd wordt de hele aarde verteerd!"
                },
                "9": {
                    "verse_nr": "9",
                    "verse": "Maar dan zal Ik de volkeren Reine lippen verstrekken, Opdat allen de Naam van Jahweh aanroepen, En Hem dienen, schouder aan schouder."
                },
                "10": {
                    "verse_nr": "10",
                    "verse": "Dan komen van over de stromen van Koesj mijn aanbidders, Met mijn verstrooide Dochter Mij spijsoffers brengen!"
                },
                "11": {
                    "verse_nr": "11",
                    "verse": "Op die dag behoeft gij u niet meer te schamen Over al uw werken, waarmee ge tegen Mij hebt gezondigd; Want dan verwijder Ik uit uw kring uw ijdele zwetsers, Ge zult niet hoogmoedig meer zijn op mijn heilige berg:"
                },
                "12": {
                    "verse_nr": "12",
                    "verse": "Ik behoud een ootmoedig en nederig volk in uw midden, Dat zijn toevlucht zoekt bij Jahweh\u2019s Naam."
                },
                "13": {
                    "verse_nr": "13",
                    "verse": "Dan zal Isra\u00ebls Rest geen kwaad meer bedrijven, Geen leugens meer spreken, En wordt in hun mond Geen bedriegelijke tong meer gevonden. Neen, ze zullen weiden en rusten, Niemand schrikt ze meer op!"
                },
                "14": {
                    "verse_nr": "14",
                    "verse": "Jubel, dochter van Sion; Isra\u00ebl, juich; Verheug en verblijd u, dochter van Jerusalem, met heel uw hart:"
                },
                "15": {
                    "verse_nr": "15",
                    "verse": "Want Jahweh heft uw straffen op, En ruimt uw vijand uit de weg; Jahweh, Isra\u00ebls Koning, is in uw midden, Gij zult geen rampen meer zien!"
                },
                "16": {
                    "verse_nr": "16",
                    "verse": "Op die dag zal men tot Jerusalem zeggen: Vrees niet Sion, laat uw handen niet hangen;"
                },
                "17": {
                    "verse_nr": "17",
                    "verse": "Jahweh, uw God, is te midden van u, een reddende Held. Hij zal om u juichen van vreugde, En zijn liefde vernieuwen, Als op een feestdag huppelen van blijdschap om u!"
                },
                "18": {
                    "verse_nr": "18",
                    "verse": "Ik neem uit u weg, die u hebben geschandvlekt,"
                },
                "19": {
                    "verse_nr": "19",
                    "verse": "Zie, Ik verniel op die Dag uw verdrukkers; Dan red Ik de kreupelen, En voer de verstrooiden bijeen; Ik breng hen tot glorie en eer Over heel de aarde, waar ze werden gehoond."
                },
                "20": {
                    "verse_nr": "20",
                    "verse": "In die tijd leid Ik u terug, In die tijd verzamel Ik u! Waarachtig, dan schenk Ik u glorie en eer Onder alle volken der aarde, Als Ik uw lot voor uw ogen Ten beste heb gekeerd, spreekt Jahweh!"
                }
            }
        }
    }
}