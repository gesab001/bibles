{
    "version": "DPC",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De pr\u00e9sbuter aan den geliefden Cajus, dien ik waarachtig liefheb."
                },
                "2": {
                    "verse_nr": "2",
                    "verse": "Geliefde, ik bid, dat ge het in ieder opzicht goed moogt stellen en een goede gezondheid moogt genieten, evenals het u w\u00e8l gaat naar de ziel."
                },
                "3": {
                    "verse_nr": "3",
                    "verse": "Want ik heb me buitengewoon verheugd, wanneer er broeders kwamen en een goede getuigenis aflegden van uw waarheid, en van uw gedrag overeenkomstig de waarheid."
                },
                "4": {
                    "verse_nr": "4",
                    "verse": "Ik ken toch geen groter vreugde, dan wanneer ik hoor, dat mijn kinderen in de waarheid wandelen."
                },
                "5": {
                    "verse_nr": "5",
                    "verse": "Geliefde, ge handelt ook overeenkomstig uw geloof bij al wat ge doet voor de broeders, zelfs wanneer het vreemden zijn;"
                },
                "6": {
                    "verse_nr": "6",
                    "verse": "ze hebben dan ook in de Kerk uw liefde met lof vermeld. Ge zult goed doen, met hen ook verder voort te helpen, zoals het God behaagt;"
                },
                "7": {
                    "verse_nr": "7",
                    "verse": "want ze zijn op reis gegaan terwille van zijn Naam, en ze nemen niets van de heidenen aan."
                },
                "8": {
                    "verse_nr": "8",
                    "verse": "We zijn dus verplicht, voor zulke mannen zorg te dragen, opdat we medewerkers mogen worden voor de Waarheid."
                },
                "9": {
                    "verse_nr": "9",
                    "verse": "Ik heb hierover aan de gemeente geschreven. Maar Di\u00f3trefes, die zo gaarne onder hen de eerste wil zijn, stoort zich niet aan ons."
                },
                "10": {
                    "verse_nr": "10",
                    "verse": "Daarom zal ik bij mijn komst hem zijn daden onder het oog brengen. Want hij strooit boze praatjes over ons rond; en hiermee niet tevreden, neemt hij zelf de broeders niet op, en verhindert anderen, die het w\u00e8l willen doen, en werpt ze uit de kerk."
                },
                "11": {
                    "verse_nr": "11",
                    "verse": "Geliefde, volgt het kwade niet na, maar w\u00e8l het goede! Wie goed doet, is uit God; wie kwaad doet, heeft God nooit gezien."
                },
                "12": {
                    "verse_nr": "12",
                    "verse": "Over Dem\u00e9trius is door allen een goede getuigenis afgelegd, ook door de Waarheid zelf; ook wij zelf getuigen het, en ge weet, dat onze getuigenis waarachtig is."
                },
                "13": {
                    "verse_nr": "13",
                    "verse": "Ik had u nog veel te schrijven, maar ik wil u niet schrijven met inkt en met pen;"
                },
                "14": {
                    "verse_nr": "14",
                    "verse": "ik hoop u echter spoedig te zien, en dan zullen we spreken van mond tot mond. (Vrede zij u! De vrienden groeten u. Groet de vrienden \u00e9\u00e9n voor \u00e9\u00e9n!"
                }
            }
        }
    }
}