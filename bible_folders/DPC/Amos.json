{
    "version": "DPC",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De godsspraken van Amos, die tot de schaapherders van Tek\u00f3a behoorde, en zijn visioenen over Isra\u00ebl schouwde ten tijde van Ozias, den koning van Juda, en van Jeroboam, den zoon van Joas en koning van Isra\u00ebl, twee jaar voor de aardbeving."
                },
                "2": {
                    "verse_nr": "2",
                    "verse": "Hij sprak: Jahweh buldert uit Sion, Laat uit Jerusalem zijn donder rollen: De weiden der herders treuren ervan, De top van de Karmel verdort!"
                },
                "3": {
                    "verse_nr": "3",
                    "verse": "Zo spreekt Jahweh! Om drie schanddaden van Damascus, Of om vier herroep Ik het niet: Omdat zij met ijzeren sleden Gilad hebben gedorst!"
                },
                "4": {
                    "verse_nr": "4",
                    "verse": "Ik slinger een vuur in Chaza\u00ebls huis, Dat de burchten van Ben-Hadad verteert;"
                },
                "5": {
                    "verse_nr": "5",
                    "verse": "Ik sla de grendel van Damascus aan stukken, Roei de bewoners van het \"Dal der Ongerechtigheid\", uit, Den scheptervoerder van het \"Huis van Geneugte\", Arams bevolking zal naar Kir in ballingschap gaan: Spreekt Jahweh!"
                },
                "6": {
                    "verse_nr": "6",
                    "verse": "Zo spreekt Jahweh! Om drie schanddaden van Gaza, Of om vier herroep Ik het niet: Omdat zij heel een bevolking hebben weggevoerd, Om ze aan Edom te verkopen!"
                },
                "7": {
                    "verse_nr": "7",
                    "verse": "Ik slinger een vuur binnen de muren van Gaza, Dat zijn burchten verteert;"
                },
                "8": {
                    "verse_nr": "8",
                    "verse": "Ik roei de bewoners van Asjdod uit, Den scheptervoerder van Asjkelon; Ik strek mijn hand tegen Ekron uit, Wat van de Filistijnen nog rest, gaat te gronde: Spreekt Jahweh, de Heer!"
                },
                "9": {
                    "verse_nr": "9",
                    "verse": "Zo spreekt Jahweh! Om drie schanddaden van Tyrus, Of om vier herroep Ik het niet: Omdat zij heel een bevolking aan Edom hebben verkocht, Zich aan het broeder-verbond niet hebben gestoord!"
                },
                "10": {
                    "verse_nr": "10",
                    "verse": "Ik slinger een vuur binnen de muren van Tyrus, Dat zijn burchten verteert!"
                },
                "11": {
                    "verse_nr": "11",
                    "verse": "Zo spreekt Jahweh! Om drie schanddaden van Edom, Of om vier herroep Ik het niet: Omdat hij zijn broeder met het zwaard heeft vervolgd, En zijn medelijden verstikt, Altijd maar wraak heeft gekoesterd, Zijn gramschap eeuwig liet duren!"
                },
                "12": {
                    "verse_nr": "12",
                    "verse": "Ik slinger een vuur in Teman, Dat de burchten van Bosra verteert!"
                },
                "13": {
                    "verse_nr": "13",
                    "verse": "Zo spreekt Jahweh! Om drie schanddaden van de zonen van Ammon, Of om vier herroep Ik het niet: Omdat zij Gilads zwangere vrouwen hebben opengereten, Om hun eigen gebied te vergroten!"
                },
                "14": {
                    "verse_nr": "14",
                    "verse": "Ik ontsteek een vuur binnen de muren van Rabba, Dat zijn burchten verteert: Onder gehuil op de dag van de strijd, Onder geloei op de dag van de storm;"
                },
                "15": {
                    "verse_nr": "15",
                    "verse": "Ook hun koning zal in ballingschap gaan, Tegelijk met zijn vorsten: Spreekt Jahweh!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Zo spreekt Jahweh! Om drie schanddaden van Moab, Of om vier herroep Ik het niet: Omdat zij het gebeente van den koning van Edom Tot kalk hebben verbrand!"
                },
                "2": {
                    "verse_nr": "2",
                    "verse": "Ik slinger een vuur in Moab, Dat de burchten van Keri-jot verteert; Moab zal in het krijgsgewoel sterven, Onder gehuil en het geschal der trompetten;"
                },
                "3": {
                    "verse_nr": "3",
                    "verse": "Ik zal zijn heerser uit zijn midden verdelgen, Tegelijk met hem al zijn vorsten vermoorden: Spreekt Jahweh!"
                },
                "4": {
                    "verse_nr": "4",
                    "verse": "Zo spreekt Jahweh! Om drie schanddaden van Juda, Of om vier herroep Ik het niet: Omdat zij de wet van Jahweh hebben veracht, En zijn geboden niet onderhouden; Zich lieten verleiden door hun leugens, Die hun vaderen al hadden gevolgd!"
                },
                "5": {
                    "verse_nr": "5",
                    "verse": "Ik slinger een vuur in Juda, Dat Jerusalems burchten verteert!"
                },
                "6": {
                    "verse_nr": "6",
                    "verse": "Zo spreekt Jahweh! Om drie schanddaden van Isra\u00ebl, Of om vier herroep Ik het niet: Omdat zij den vrome om een geldschuld verkopen, Den arme om een paar schoenen;"
                },
                "7": {
                    "verse_nr": "7",
                    "verse": "In het stof op de grond Het hoofd der zwakken vertrappen, De behoeftigen terzijde dringen; Omdat zoon en vader naar de deerne lopen, Om mijn heilige Naam te ontwijden;"
                },
                "8": {
                    "verse_nr": "8",
                    "verse": "Op verpande kleren liggen bij ieder altaar, In beslag genomen wijnen drinken in het huis van hun God!"
                },
                "9": {
                    "verse_nr": "9",
                    "verse": "En toch heb Ik den Amoriet voor u vernield, Die hoog was als ceders en sterk als de eiken, Van boven zijn vruchten vernield, zijn wortels beneden."
                },
                "10": {
                    "verse_nr": "10",
                    "verse": "Ik heb u uit het land van Egypte gebracht, Door de woestijn u geleid veertig jaar lang, Om het land der Amorieten in bezit te nemen."
                },
                "11": {
                    "verse_nr": "11",
                    "verse": "Ik heb uit uw zonen profeten verwekt, Nazire\u00ebrs uit uw jonge mannen;"
                },
                "12": {
                    "verse_nr": "12",
                    "verse": "Maar de Nazire\u00ebrs hebt gij wijn laten drinken, De profeten verboden te profeteren! Of is het niet waar, kinderen van Isra\u00ebl: Is de godsspraak van Jahweh!"
                },
                "13": {
                    "verse_nr": "13",
                    "verse": "Zie, Ik zal het onder uw voeten doen kraken, Zoals een wagen kraakt, Hoog met schoven beladen!"
                },
                "14": {
                    "verse_nr": "14",
                    "verse": "Dan zal de vlugge niet kunnen vluchten, De sterke zijn kracht niet ontplooien, De krijgsman zijn leven niet redden,"
                },
                "15": {
                    "verse_nr": "15",
                    "verse": "De boogschutter geen stand houden; De rappe zal niet ontkomen, De ruiter brengt er het leven niet af;"
                },
                "16": {
                    "verse_nr": "16",
                    "verse": "De dapperste onder de helden Zal naakt moeten vluchten op die dag: Is de godsspraak van Jahweh!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hoort dit woord, Dat Jahweh heeft gesproken Over u, kinderen van Isra\u00ebl: Over heel het geslacht, Dat Ik geleid heb Uit het land van Egypte!"
                },
                "2": {
                    "verse_nr": "2",
                    "verse": "Voor u alleen heb Ik zorg gedragen Onder alle geslachten der aarde: Maar daarom zal Ik u ook bestraffen Voor al uw zonden!"
                },
                "3": {
                    "verse_nr": "3",
                    "verse": "Wandelt men ooit tezamen, Zonder iets met elkaar te bespreken?"
                },
                "4": {
                    "verse_nr": "4",
                    "verse": "Brult ooit een leeuw in het woud, Als hij geen prooi heeft bemachtigd; Of gromt de jonge leeuw uit zijn hol, Als hij geen buit heeft gemaakt?"
                },
                "5": {
                    "verse_nr": "5",
                    "verse": "Werpt zich een vogel in de knip op de grond, Wanneer er geen lokaas voor hem ligt; Of springt een knip van de bodem op, Zonder dat ze iets vangt?"
                },
                "6": {
                    "verse_nr": "6",
                    "verse": "Wordt de bazuin in de stad geblazen, Zonder dat het volk ervan schrikt; Of barst er een onheil los in de stad, Dat Jahweh niet heeft beschikt?"
                },
                "7": {
                    "verse_nr": "7",
                    "verse": "Zeker, niets doet Jahweh, de Heer, Zonder de profeten, zijn dienaars, zijn plan te openbaren:"
                },
                "8": {
                    "verse_nr": "8",
                    "verse": "Maar de leeuw heeft al gebruld, Wie zou er niet vrezen; Jahweh, de Heer, heeft gesproken, Wie profeteert er dan niet?"
                },
                "9": {
                    "verse_nr": "9",
                    "verse": "Roept het uit op de burchten van Assjoer, Op de burchten in het land van Egypte; Schreeuwt het uit: Komt bijeen Op Samaria\u2019s gebergte! Aanschouwt in zijn veste de grote ontreddering, De verdrukkingen binnen zijn muren!"
                },
                "10": {
                    "verse_nr": "10",
                    "verse": "Ze weten niet meer rechtschapen te handelen, Is de godsspraak van Jahweh; Ze stapelen in hun paleizen De schatten van onrecht en geweldpleging op!"
                },
                "11": {
                    "verse_nr": "11",
                    "verse": "Daarom spreekt Jahweh, de Heer: De vijand zal uw land omsingelen; Uw sterkten worden gesloopt, Uw burchten geplunderd!"
                },
                "12": {
                    "verse_nr": "12",
                    "verse": "Zo spreekt Jahweh! Zoals een herder uit de muil van de leeuw Een paar schenkels redt, of een lap van een oor: Zo worden de kinderen van Isra\u00ebl gered, Die binnen Samaria in een hoek van een rustbank zitten, Of op kussens van damast!"
                },
                "13": {
                    "verse_nr": "13",
                    "verse": "Hoort en betuigt het aan Jakobs huis: Spreekt Jahweh, de Heer, der heirscharen God!"
                },
                "14": {
                    "verse_nr": "14",
                    "verse": "Wanneer Ik op Isra\u00ebl zijn zonden ga wreken, Zal Ik Mij wreken op de altaren van Betel; De hoornen van het altaar worden afgehouwen, En storten neer op de grond!"
                },
                "15": {
                    "verse_nr": "15",
                    "verse": "Ik verniel de winter- en zomerverblijven, De ivoren paleizen worden verwoest, En talloze huizen gesloopt: Is de godsspraak van Jahweh!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hoort dit woord, koeien van Basjan op Samaria\u2019s gebergte, Die de zwakken verdrukt en de armen vertrapt, Tot uw mannen zegt: Brengt ons te drinken!"
                },
                "2": {
                    "verse_nr": "2",
                    "verse": "Bij zijn heiligheid heeft Jahweh, de Heer, het gezworen: Ziet, de dagen gaan voor u komen, Dat men u ophaalt aan haken, En uw kinderen aan angels;"
                },
                "3": {
                    "verse_nr": "3",
                    "verse": "Dat ge de bressen zult uitgaan, de een na de ander, En naar de Hermon zult worden gesleurd: Is de godsspraak van Jahweh!"
                },
                "4": {
                    "verse_nr": "4",
                    "verse": "Trekt op naar Betel, en bezondigt u maar; Naar Gilgal, en maakt uw misdaad nog erger. Brengt iedere morgen uw offers, Alle drie jaren uw tienden."
                },
                "5": {
                    "verse_nr": "5",
                    "verse": "Draagt uw ongedesemd dankoffer op, Bazuint uw vrijwillige gaven uit, Want dat doet ge zo gaarne, kinderen van Isra\u00ebl: Is de godsspraak van Jahweh, den Heer!"
                },
                "6": {
                    "verse_nr": "6",
                    "verse": "In al uw steden heb Ik u blanke tanden gegeven. In al uw plaatsen broodsgebrek! Maar ge hebt u tot Mij niet bekeerd: Is de godsspraak van Jahweh!"
                },
                "7": {
                    "verse_nr": "7",
                    "verse": "Ik was het, die u regen onthield, Drie maanden lang voor de oogst; Ik liet het regenen op de ene stad, Op de andere niet; De ene akker werd door de regen besproeid, De andere verdroogde, omdat er geen regen op viel."
                },
                "8": {
                    "verse_nr": "8",
                    "verse": "Twee, drie steden sleepten zich Naar een en dezelfde stad, Om water te drinken, Zonder dat haar dorst werd gelest! Maar ge hebt u tot Mij niet bekeerd: Is de godsspraak van Jahweh!"
                },
                "9": {
                    "verse_nr": "9",
                    "verse": "Ik heb u met brand en meeldauw geslagen, Uw tuinen en gaarden vernield, En de sprinkhaan vrat uw vijg en olijf! Maar ge hebt u tot Mij niet bekeerd: Is de godsspraak van Jahweh!"
                },
                "10": {
                    "verse_nr": "10",
                    "verse": "Ik zond de pest onder u als die van Egypte, Vermoordde uw jongens met het zwaard: Uw paarden werden geroofd, De stank van uw legerplaats Liet Ik in uw neusgaten dringen! Maar ge hebt u tot Mij niet bekeerd: Is de godsspraak van Jahweh!"
                },
                "11": {
                    "verse_nr": "11",
                    "verse": "Ik heb u onderstboven geworpen, Zoals God Sodoma en Gomorra vernielde: En als brandhout werdt gij aan de vlammen ontrukt! Maar ge hebt u tot Mij niet bekeerd: Is de godsspraak van Jahweh!"
                },
                "12": {
                    "verse_nr": "12",
                    "verse": "Daarom geef Ik u, Isra\u00ebl, wat ge verdient; Isra\u00ebl, houd u gereed, om voor uw God te verschijnen:"
                },
                "13": {
                    "verse_nr": "13",
                    "verse": "Voor Hem, die de bergen boetseerde en de winden schiep, Die den mens zijn diepste gedachten onthult, De dageraad in het donker verkeert, En de hoogste toppen der aarde bestijgt: Jahweh, der heirscharen God, is zijn Naam!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Luistert dus naar dit woord, Isra\u00ebls huis, Naar de klaagzang, die ik over u aanhef:"
                },
                "2": {
                    "verse_nr": "2",
                    "verse": "Gevallen, de jonkvrouw van Isra\u00ebl, nooit staat ze meer op, Uitgestrekt op haar grond, en niemand om haar op te heffen!"
                },
                "3": {
                    "verse_nr": "3",
                    "verse": "Want zo spreekt Jahweh, de Heer: De stad, die ten strijde trok met duizend man, Houdt er maar honderd van over; En die met honderd optrok, slechts tien."
                },
                "4": {
                    "verse_nr": "4",
                    "verse": "Want zo spreekt Jahweh tot Isra\u00ebls huis: Zoekt Mij, opdat ge moogt leven;"
                },
                "5": {
                    "verse_nr": "5",
                    "verse": "Maar zoekt Betel niet op, en gaat niet naar Gilgal, Want Gilgal moet weg, en Betel wordt niets!"
                },
                "6": {
                    "verse_nr": "6",
                    "verse": "Zoekt Jahweh, opdat ge moogt leven; Anders steekt Hij het huis van Josef in vlammen, Die het huis van Isra\u00ebl verteren, Zonder dat iemand kan blussen!"
                },
                "7": {
                    "verse_nr": "7",
                    "verse": "Wee hun, die het recht in alsem veranderen, De gerechtigheid tegen de grond slaan,"
                },
                "8": {
                    "verse_nr": "8",
                    "verse": "Hij, die het zevengesternte en de Orion schiep, Die de duisternis in de morgen verkeert, De dag in stikdonkere nacht; Die oproept het water der zee En het uitgiet over de aarde; Jahweh is zijn Naam:"
                },
                "9": {
                    "verse_nr": "9",
                    "verse": "Hij is het, die de sterkte sloopt, En de vesting vernielt!"
                },
                "10": {
                    "verse_nr": "10",
                    "verse": "Haten, die in de poort berispt, Verfoeien, die de waarheid spreekt!"
                },
                "11": {
                    "verse_nr": "11",
                    "verse": "Waarachtig, omdat ge den zwakke vertrapt, En hem cijns van koren afperst, Daarom kunt ge wel huizen van hardsteen bouwen, Maar bewonen zult ge ze niet! Ge moogt liefelijke wijngaarden planten, Maar ge zult er de wijn niet van drinken;"
                },
                "12": {
                    "verse_nr": "12",
                    "verse": "Want Ik weet, hoe talloos uw misdaden zijn, Hoe vreselijk uw zonden. Ge verdrukt den rechtvaardige, neemt steekgelden aan, En dringt in de poort de armen op zij;"
                },
                "13": {
                    "verse_nr": "13",
                    "verse": "Daarom doet een verstandige er nu maar het zwijgen aan toe, Want het is een ellendige tijd!"
                },
                "14": {
                    "verse_nr": "14",
                    "verse": "Zoekt het goede, en niet het kwaad, Opdat ge moogt leven, En Jahweh, der heirscharen God, Met u moge blijven, zoals ge dat zegt."
                },
                "15": {
                    "verse_nr": "15",
                    "verse": "Haat het kwaad, hebt het goede lief, En handhaaft het recht in de poort: Misschien zal Jahweh, der heirscharen God, Zich nog over de resten van Josef ontfermen!"
                },
                "16": {
                    "verse_nr": "16",
                    "verse": "Daarom spreekt Jahweh, de Heer, Der heirscharen God: Op alle pleinen breekt de jammerkreet los, Op alle straten gilt men: Wee, wee! Men roept zelfs den landman op om te rouwen, Om te jammeren in de rij van de klagers;"
                },
                "17": {
                    "verse_nr": "17",
                    "verse": "In alle wijngaarden wordt de weeklacht gehoord, Want Ik trek door uw midden, spreekt Jahweh!"
                },
                "18": {
                    "verse_nr": "18",
                    "verse": "Wee hun, die naar de Dag van Jahweh verlangen! Wat zal de Dag van Jahweh u brengen? Duisternis en geen licht:"
                },
                "19": {
                    "verse_nr": "19",
                    "verse": "Zoals iemand, die vlucht voor een leeuw, En aangevallen wordt door een beer; Of die zijn huis binnengaat, met de hand aan de muur leunt, En door een slang wordt gebeten!"
                },
                "20": {
                    "verse_nr": "20",
                    "verse": "Ja, de Dag van Jahweh zal enkel duisternis zijn en geen licht, Stikdonker zonder enige glans!"
                },
                "21": {
                    "verse_nr": "21",
                    "verse": "Ik haat en verfoei uw feesten, En walg van uw hoogtijden!"
                },
                "22": {
                    "verse_nr": "22",
                    "verse": "Brengt ge Mij offers en gaven, Ik wil ze niet meer, Naar uw vette offeranden zie Ik niet om;"
                },
                "23": {
                    "verse_nr": "23",
                    "verse": "Weg van Mij het lawaai van uw zangen, Het geruis van uw harpen wil Ik niet horen."
                },
                "24": {
                    "verse_nr": "24",
                    "verse": "Laat liever het recht als water golven, De gerechtigheid als een immervlietende beek!"
                },
                "25": {
                    "verse_nr": "25",
                    "verse": "Hebt ge Mij offers en gaven gebracht In de woestijn, huis van Isra\u00ebl, veertig jaar lang?"
                },
                "26": {
                    "verse_nr": "26",
                    "verse": "Of hebt ge Sakkoet, uw koning, En Kewan, uw sterrebeeld, rondgedragen, De goden, die ge u hebt gemaakt?"
                },
                "27": {
                    "verse_nr": "27",
                    "verse": "Ik voer u weg, verder nog dan Damascus, Spreekt Jahweh: God der heirscharen is zijn Naam!"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Wee de zorgelozen van Sion, De onbezorgden van Samaria\u2019s gebergte! Bezoekt de keur der oudste volken, huis van Isra\u00ebl:"
                },
                "2": {
                    "verse_nr": "2",
                    "verse": "Trekt naar Kalne en stelt een onderzoek in; Gaat vandaar naar het machtige Chamat, Daalt af naar Gat der Filistijnen! Zijt gij beter dan die rijken, Is \u00f9w gebied groter dan het hunne?"
                },
                "3": {
                    "verse_nr": "3",
                    "verse": "De dag van onheil houden zij ver van zich af, Maar de zetel van geweld dicht bij:"
                },
                "4": {
                    "verse_nr": "4",
                    "verse": "Ze leggen zich op ivoren rustbedden neer, Strekken zich lui op hun rustbanken uit; Ze eten de lammeren van hun kudde, En de kalveren van hun stal;"
                },
                "5": {
                    "verse_nr": "5",
                    "verse": "Ze zingen als David bij het ruisen der harp, En denken allerlei liederen uit!"
                },
                "6": {
                    "verse_nr": "6",
                    "verse": "Ze drinken de allerfijnste wijn, En zalven zich met de geurigste olie; Maar ze bekreunen zich niet Om de ru\u00efne van Josef!"
                },
                "7": {
                    "verse_nr": "7",
                    "verse": "Daarom gaan ze nu de ballingschap in, In de voorste rijen der ballingen; Het is uit met de bent van die slempers:"
                },
                "8": {
                    "verse_nr": "8",
                    "verse": "Is de godsspraak van Jahweh! Jahweh, de Heer, heeft bij Zichzelf gezworen, Der heirscharen God: Ik verfoei de hoogmoed van Jakob, En haat zijn paleizen; De stad geef Ik prijs Met al wat er in is;"
                },
                "9": {
                    "verse_nr": "9",
                    "verse": "En al waren tien mannen overgebleven, In \u00e9\u00e9n huis bijeen: ook zij zullen sterven!"
                },
                "10": {
                    "verse_nr": "10",
                    "verse": "En als hun verwanten of doodgravers ze halen, Om de beenderen uit het huis te ruimen, Dan zal de een tot den ander roepen, Die achter in huis is: Zijn er bij u soms nog meer? En als hij antwoordt: Niemand meer! Dan zal de eerste zeggen: Zwijg stil; De Naam van Jahweh niet uitgeroepen!"
                },
                "11": {
                    "verse_nr": "11",
                    "verse": "Waarachtig, Jahweh heeft het bevel al gegeven: De huizen zal Hij vernielen, De grote tot gruizel De kleine tot splinters!"
                },
                "12": {
                    "verse_nr": "12",
                    "verse": "Of kunnen paarden op klippen rennen, En kan men de zee met buffels beploegen: Maar gij hebt het recht in gif veranderd, De vrucht der gerechtigheid in alsem!"
                },
                "13": {
                    "verse_nr": "13",
                    "verse": "Ge maakt u blij met Lo-Debar, En zegt: Hebben we niet door eigen macht Karn\u00e1im veroverd?"
                },
                "14": {
                    "verse_nr": "14",
                    "verse": "Zie, Ik laat een volk op u los, Huis van Isra\u00ebl, Dat u verdrukt van Chamat af, Tot de beek der Araba toe: Is de godsspraak van Jahweh, der heirscharen God!"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Dit liet Jahweh, de Heer, mij schouwen. Zie, Hij joeg een sprinkhanenzwerm bijeen, juist toen het nagewas begon op te schieten; het was het nagewas na de snit voor den koning."
                },
                "2": {
                    "verse_nr": "2",
                    "verse": "Maar toen ze het gewas op het land begonnen af te vreten, zeide ik: Ach Jahweh, mijn Heer; heb toch medelijden! Hoe zal Jakob blijven bestaan; het is toch zo klein!"
                },
                "3": {
                    "verse_nr": "3",
                    "verse": "Toen kreeg Jahweh er spijt van. Het zal niet gebeuren, sprak Jahweh."
                },
                "4": {
                    "verse_nr": "4",
                    "verse": "Dit liet Jahweh, de Heer, mij nog schouwen. Zie, Hij liet een geweldige vuurgloed komen, die de onmetelijke oceaan verteerde, en het akkerland ging verslinden."
                },
                "5": {
                    "verse_nr": "5",
                    "verse": "Ik zeide: Ach Jahweh, mijn Heer, houd toch op! Hoe zal Jakob blijven bestaan; het is toch zo klein!"
                },
                "6": {
                    "verse_nr": "6",
                    "verse": "Toen kreeg Jahweh er spijt van. Ook dit zal niet gebeuren, sprak Jahweh, de Heer."
                },
                "7": {
                    "verse_nr": "7",
                    "verse": "Nog het volgende liet Jahweh mij schouwen. Zie, Jahweh stond op een muur, met een houweel in de hand."
                },
                "8": {
                    "verse_nr": "8",
                    "verse": "En Jahweh sprak tot mij: Wat ziet ge, Amos? Ik gaf ten antwoord: Een houweel. Toen sprak de Heer: Zie, Ik sla het houweel midden in Isra\u00ebl, mijn volk; Ik zal het niet langer meer sparen."
                },
                "9": {
                    "verse_nr": "9",
                    "verse": "De offerhoogten van Isaak zullen worden verwoest, Isra\u00ebls heiligdommen vernield; tegen het huis van Jeroboam verhef Ik Mij met het zwaard."
                },
                "10": {
                    "verse_nr": "10",
                    "verse": "Toen liet Amas-ja, de priester van Betel, Jeroboam, den koning van Isra\u00ebl berichten: Amos zet in het huis van Isra\u00ebl een samenzwering tegen u op touw; het land zal niet bestand zijn tegen al zijn godsspraken."
                },
                "11": {
                    "verse_nr": "11",
                    "verse": "Want dit heeft Amos verkondigd: Jeroboam sterft door het zwaard, en Isra\u00ebl zal in ballingschap gaan, ver van zijn land!"
                },
                "12": {
                    "verse_nr": "12",
                    "verse": "En tot Amos zelf sprak Amas-ja: Ziener, pak u weg, en vlucht in uw eigen belang naar het land van Juda; daar kunt ge de kost met profeteren verdienen."
                },
                "13": {
                    "verse_nr": "13",
                    "verse": "Maar in Betel moogt ge niet meer profeteren; want dit is een koninklijk heiligdom en rijks-tempel."
                },
                "14": {
                    "verse_nr": "14",
                    "verse": "Amos gaf Amas-ja ten antwoord: Ik ben profeet noch profetenleerling; ik ben maar een herder en vijgenkweker."
                },
                "15": {
                    "verse_nr": "15",
                    "verse": "Maar Jahweh heeft mij weggehaald achter de kudde, en Jahweh heeft mij gezegd: Ga profeteren tegen Isra\u00ebl, mijn volk!"
                },
                "16": {
                    "verse_nr": "16",
                    "verse": "Nu dan, hoor het woord van Jahweh: Gij zegt: Ge moogt tegen Isra\u00ebl niet profeteren, Uw woorden tegen het huis van Isaak niet laten kletteren!"
                },
                "17": {
                    "verse_nr": "17",
                    "verse": "Daarom spreekt Jahweh: Uw vrouw zal in de stad zich veil moeten geven, Uw zonen en dochters zullen vallen door het zwaard, Uw akker zal met het meetsnoer worden verdeeld. Zelf zult ge sterven op onreine bodem, En Isra\u00ebl zal in ballingschap gaan, ver van zijn land!"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Nog dit liet Jahweh mij schouwen. Zie, daar stond een korf met rijpe vruchten."
                },
                "2": {
                    "verse_nr": "2",
                    "verse": "Hij sprak: Wat ziet ge, Amos? Ik gaf ten antwoord: Een korf met rijpe vruchten. Toen sprak Jahweh tot mij: Het eind is gekomen voor Isra\u00ebls huis; Ik zal het niet langer meer sparen."
                },
                "3": {
                    "verse_nr": "3",
                    "verse": "De hengsels van de tempel zullen knersen op die dag: is de godsspraak van Jahweh! Ontelbaar zullen de lijken zijn; overal zal stilte heersen!"
                },
                "4": {
                    "verse_nr": "4",
                    "verse": "Hoort dit, gij die den arme vertrapt, Eenvoudige lieden verdrukt;"
                },
                "5": {
                    "verse_nr": "5",
                    "verse": "Die zegt: Wanneer is de nieuwe maan voorbij, Dat we weer koren kunnen verkopen, De sabbat, dat wij de graanschuur openen! Die de maat verkleint, de sikkel verzwaart, De weegschaal vervalst."
                },
                "6": {
                    "verse_nr": "6",
                    "verse": "Die de zwakken om een geldschuld koopt, Den arme om een paar schoenen, En zelfs de afval van koren verkwanselt."
                },
                "7": {
                    "verse_nr": "7",
                    "verse": "Bij Jakobs Glorie heeft Jahweh gezworen: In eeuwigheid zal Ik geen hunner werken vergeten!"
                },
                "8": {
                    "verse_nr": "8",
                    "verse": "Of zou het land daarvan niet rillen, En wie erop wonen, geen rouw bedrijven; Zou het niet overal als de Nijl in de hoogte rijzen, Wegvallen en zinken als de stroom van Egypte?"
                },
                "9": {
                    "verse_nr": "9",
                    "verse": "Op die dag zal het gebeuren, Is de godsspraak van Jahweh: Dat Ik de zon doe ondergaan op de middag, En de aarde verduister op klaarlichte dag!"
                },
                "10": {
                    "verse_nr": "10",
                    "verse": "Uw feesten zal Ik in rouw verkeren, Al uw zangen in klagen; Op alle lenden leg Ik een zak, Op alle hoofden een kale kruin. Ik zal rouw verwekken als voor een enigen zoon, En het einde zal zijn als een bittere dag!"
                },
                "11": {
                    "verse_nr": "11",
                    "verse": "Zie, de dagen gaan komen, Is de godsspraak van Jahweh, Dat Ik over dit land een honger zal brengen: Geen honger naar brood, Geen dorst naar water, Maar om het woord van Jahweh te horen!"
                },
                "12": {
                    "verse_nr": "12",
                    "verse": "Dan zal men zwerven van zee tot zee, Doolt men rond van het noorden naar het oosten, Om het woord van Jahweh te horen; Maar men zal het niet vinden!"
                },
                "13": {
                    "verse_nr": "13",
                    "verse": "Dan zullen de schone maagden, De jonge mannen bezwijken van dorst."
                },
                "14": {
                    "verse_nr": "14",
                    "verse": "En zij, die bij de zonde van Samaria zweren, Of zeggen: Dan, bij het leven van uw God; Bersabe, zo waar uw schutspatroon leeft: Ze zullen vallen, nooit staan ze meer op!"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Eens schouwde ik Jahweh, staande naast het altaar. En Hij sprak: Sla het altaarblad, Zodat de voetstukken dreunen; Sla ze te pletter op alle hoofden: Wie nog overblijft, dood Ik met het zwaard. Niemand van hen zal ontvluchten, Niemand hunner ontkomen."
                },
                "2": {
                    "verse_nr": "2",
                    "verse": "Al dringen ze door in het dodenrijk, Mijn hand haalt ze terug; Al stijgen ze op naar de hemel, Ik smijt ze omlaag;"
                },
                "3": {
                    "verse_nr": "3",
                    "verse": "Al verbergen ze zich op de top van de Karmel, Ik spoor ze op, en sleur ze weg. Al verschuilen ze zich voor mijn ogen op de bodem der zee, Ik gebied daar de Draak, ze te bijten;"
                },
                "4": {
                    "verse_nr": "4",
                    "verse": "Al gaan ze in ballingschap, voor hun vijanden uit, Ik beveel daar het zwaard, ze te moorden. Ik blijf mijn oog op hen richten, Voor rampspoed en niet voor hun heil."
                },
                "5": {
                    "verse_nr": "5",
                    "verse": "Het is de Heer, Jahweh der heirscharen! Hij raakt de aarde aan en ze trilt, In rouw wordt gedompeld die er op woont; Van alle kant rijst ze omhoog als de Nijl, Zinkt weg als de stroom van Egypte."
                },
                "6": {
                    "verse_nr": "6",
                    "verse": "In de hemel bouwt Hij zijn opperzaal, En grondt zijn gewelf op de aarde; Hij roept de wateren van de zee, En stort ze over de aarde uit: Jahweh is zijn Naam!"
                },
                "7": {
                    "verse_nr": "7",
                    "verse": "Zijt ge voor Mij niet als de zonen van Koesj, Kinderen van Isra\u00ebl: Is de godsspraak van Jahweh! Zeker, Ik heb Isra\u00ebl uit Egypte geleid, Maar ook de Filistijnen uit Kaftor, De Arame\u00ebrs uit Kir!"
                },
                "8": {
                    "verse_nr": "8",
                    "verse": "Zie, de ogen van Jahweh, den Heer, Zijn op dit zondige rijk gericht: Ik zal het van de aarde verdelgen! Toch zal Ik niet geheel en al Het huis van Jakob vernielen: Is de godsspraak van Jahweh!"
                },
                "9": {
                    "verse_nr": "9",
                    "verse": "Want zie, Ik heb bevel gegeven, Om Isra\u00ebls huis onder alle volken te schudden, Zoals men schudt met een zeef, Zodat niet alles ter aarde stort."
                },
                "10": {
                    "verse_nr": "10",
                    "verse": "Maar de zondaars van mijn volk zullen sterven door het zwaard, Allen die zeggen: Het onheil zal \u00f2ns niet genaken, niet treffen!"
                },
                "11": {
                    "verse_nr": "11",
                    "verse": "Op die dag richt Ik de vervallen hut van David weer op, Dicht haar scheuren, herstel haar puinen, En bouw ze op als in vroeger tijd;"
                },
                "12": {
                    "verse_nr": "12",
                    "verse": "Opdat zij in bezit zullen nemen wat van Edom is overgebleven, En alle volken, waarover mijn Naam is uitgeroepen: Is de godsspraak van Jahweh, die het ook vervult."
                },
                "13": {
                    "verse_nr": "13",
                    "verse": "Zie, de dagen gaan komen, Is de godsspraak van Jahweh: Dat de ploeger terstond wordt gevolgd door den maaier, De druivenperser door den zaaier; Dat de bergen druipen van most, En de heuvels er allen van smelten!"
                },
                "14": {
                    "verse_nr": "14",
                    "verse": "Dan zal Ik het lot van Isra\u00ebl, mijn volk, ten beste keren: Ze zullen de verwoeste steden herbouwen, en daarin wonen, Wijngaarden planten, en de wijn ervan drinken, Tuinen aanleggen, en de vrucht ervan eten;"
                },
                "15": {
                    "verse_nr": "15",
                    "verse": "Ik zal ze planten op hun bodem, En nooit meer worden ze uitgerukt Van de grond, die Ik hun gaf, Spreekt Jahweh, uw God!"
                }
            }
        }
    }
}