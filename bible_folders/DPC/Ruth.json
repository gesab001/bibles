{
    "version": "DPC",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Eens onder het bestuur der Rechters, toen er hongersnood heerste in het land, trok een man uit Betlehem van Juda weg, hij met zijn vrouw en zijn twee zonen, om zich tijdelijk te gaan vestigen in de velden van Moab."
                },
                "2": {
                    "verse_nr": "2",
                    "verse": "De man heette Elim\u00e9lek, zijn vrouw No\u00f6mi, zijn beide zonen Machlon en Kiljon; het waren Efrate\u00ebrs uit Betlehem van Juda. En in de velden van Moab gekomen, woonden ze daar."
                },
                "3": {
                    "verse_nr": "3",
                    "verse": "Elim\u00e9lek nu, de man van No\u00f6mi, stierf, en zij bleef met haar twee zonen achter."
                },
                "4": {
                    "verse_nr": "4",
                    "verse": "Beiden huwden moabietische vrouwen; de een heette Orpa, de andere Rut. Toen ze daar ongeveer tien jaar hadden gewoond,"
                },
                "5": {
                    "verse_nr": "5",
                    "verse": "stierven ook Machlon en Kiljon beiden. Zo overleefde de vrouw haar beide kinderen en haar man."
                },
                "6": {
                    "verse_nr": "6",
                    "verse": "Nu trok zij met haar schoondochters op, om uit de velden van Moab terug te keren; want ze had in de velden van Moab gehoord, dat Jahweh Zich over zijn volk had ontfermd en het brood had gegeven."
                },
                "7": {
                    "verse_nr": "7",
                    "verse": "Nadat ze dus met haar beide schoondochters de plaats had verlaten, waar ze vertoefd had, en zij op weg waren, om naar het land van Juda terug te keren,"
                },
                "8": {
                    "verse_nr": "8",
                    "verse": "zei No\u00f6mi tot haar twee schoondochters: Gaat beiden nu terug, ieder naar het huis van uw moeder. Moge Jahweh goed voor u zijn, zoals gij goed zijt geweest voor de doden en voor mij."
                },
                "9": {
                    "verse_nr": "9",
                    "verse": "Moge Jahweh u beiden een tehuis laten vinden, ieder in het huis van uw man. Toen kuste ze haar. Maar ze begonnen te schreien,"
                },
                "10": {
                    "verse_nr": "10",
                    "verse": "en zeiden haar: We willen met u terug naar uw volk."
                },
                "11": {
                    "verse_nr": "11",
                    "verse": "No\u00f6mi hernam: Keert terug, mijn dochters. Waarom zoudt gij met mij meegaan? Draag ik dan nog zonen in mijn schoot, die uw man zouden kunnen worden?"
                },
                "12": {
                    "verse_nr": "12",
                    "verse": "Keert terug, mijn dochters; gaat toch, want ik ben te oud, om nog te huwen. En al dacht ik ook, dat er nog hoop voor me was, al zou ik vannacht nog een man toebehoren, al zou ik ook zonen krijgen:"
                },
                "13": {
                    "verse_nr": "13",
                    "verse": "zoudt gij dan willen wachten, tot ze groot zijn geworden, en u ter wille van hen onthouden, door zolang ongehuwd te blijven? Neen, mijn dochters; ik ben veel te ongelukkig voor u, want de hand van Jahweh is tegen mij uitgestrekt."
                },
                "14": {
                    "verse_nr": "14",
                    "verse": "Opnieuw begonnen ze te schreien. Toen kuste Orpa haar schoonmoeder vaarwel, maar Rut bleef bij haar."
                },
                "15": {
                    "verse_nr": "15",
                    "verse": "Nu zei No\u00f6mi: Zie, uw schoonzuster gaat terug naar haar volk en haar god; volg nu uw schoonzuster."
                },
                "16": {
                    "verse_nr": "16",
                    "verse": "Maar Rut zeide: Dring er bij mij niet op aan, om u te verlaten of terug te keren; want waar gij heengaat, daar ga ook ik heen, en waar gij verblijft, daar wil ook ik verblijven; uw volk is mijn volk, en uw God mijn God."
                },
                "17": {
                    "verse_nr": "17",
                    "verse": "Waar gij sterft, wil ook ik sterven en daar wil ik begraven worden. Dit mag Jahweh mij doen en nog erger, als niet de dood alleen mij zal scheiden van u."
                },
                "18": {
                    "verse_nr": "18",
                    "verse": "Toen No\u00f6mi zag, dat ze vast besloten was, haar te vergezellen, sprak ze er haar niet verder over."
                },
                "19": {
                    "verse_nr": "19",
                    "verse": "Zo trokken zij samen voort, tot ze Betlehem bereikten. Maar toen ze in Betlehem kwamen, geraakte heel de stad over haar in opschudding. En de vrouwen zeiden: Dat is No\u00f6mi!"
                },
                "20": {
                    "verse_nr": "20",
                    "verse": "Doch zij zeide haar: Noemt me niet No\u00f6mi, maar noemt me Mari, want de Almachtige heeft mij met bitterheid vervuld."
                },
                "21": {
                    "verse_nr": "21",
                    "verse": "Vol ging ik heen en leeg heeft Jahweh me teruggebracht. Waarom zoudt gij me nog No\u00f6mi noemen, nu Jahweh hard voor mij is geweest, en de Almachtige mij ongelukkig heeft gemaakt?"
                },
                "22": {
                    "verse_nr": "22",
                    "verse": "Zo keerde No\u00f6mi in gezelschap van haar schoondochter Rut, de moabietische, uit de velden van Moab terug. Het was in het begin van de gersteoogst, toen ze te Betlehem kwamen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nu had No\u00f6mi een bloedverwant van de kant van haar man, een vermogend man uit Elim\u00e9leks geslacht, B\u00f3oz genaamd."
                },
                "2": {
                    "verse_nr": "2",
                    "verse": "Eens zei Rut, de moabietische, tot No\u00f6mi: Ik zal naar het veld gaan, om aren te lezen achter hem, in wiens ogen ik genade vinden zal. Zij antwoordde: Ga, mijn dochter."
                },
                "3": {
                    "verse_nr": "3",
                    "verse": "Ze ging dus, en begon in het veld achter de maaiers aren te lezen. Nu wilde het toeval, dat het een akker was van B\u00f3oz uit het geslacht van Elim\u00e9lek."
                },
                "4": {
                    "verse_nr": "4",
                    "verse": "En zie, daar kwam B\u00f3oz uit Betlehem aan. Hij groette de maaiers: Jahweh zij met u! Zij groetten hem terug: Jahweh zegene u!"
                },
                "5": {
                    "verse_nr": "5",
                    "verse": "Daarop vroeg B\u00f3oz aan den opzichter der maaiers: Van wie is dat meisje daar?"
                },
                "6": {
                    "verse_nr": "6",
                    "verse": "De opzichter der maaiers antwoordde: Dat is de jonge moabietische, die met No\u00f6mi uit het land van Moab is teruggekomen."
                },
                "7": {
                    "verse_nr": "7",
                    "verse": "Ze zei: Ik zou graag aren willen lezen en achter de maaiers bij de schoven gaan rapen. Zo kwam ze, en was van vanmorgen tot nu toe op de been; geen ogenblik rust heeft ze zich gegund."
                },
                "8": {
                    "verse_nr": "8",
                    "verse": "Nu richtte B\u00f3oz zich tot Rut: Luister eens, mijn kind; ge moet niet op een andere akker gaan rapen en hier niet vandaan gaan, maar bij mijn knechten blijven."
                },
                "9": {
                    "verse_nr": "9",
                    "verse": "Ge houdt u aan de akker, die ze maaien, en blijft hen volgen. Ik heb mijn jongens reeds bevolen, u niet lastig te vallen. En als ge dorst hebt, gaat ge naar de kruiken, en drinkt ge van wat de jongens scheppen."
                },
                "10": {
                    "verse_nr": "10",
                    "verse": "Toen boog ze zich plat voor hem ter aarde, en zei: Waarom heb ik genade gevonden in uw ogen, dat ge u iets aan mij gelegen laat liggen, ofschoon ik maar een vreemde ben?"
                },
                "11": {
                    "verse_nr": "11",
                    "verse": "B\u00f3oz hernam: Men heeft me verteld, wat ge na de dood van uw man voor uw schoonmoeder gedaan hebt; hoe ge uw vader en uw moeder verliet en het land, waar ge geboren zijt, om naar een volk te gaan, dat u v\u00f3\u00f3r die tijd onbekend was."
                },
                "12": {
                    "verse_nr": "12",
                    "verse": "Jahweh vergelde u wat ge gedaan hebt! Moge Jahweh, de God van Isra\u00ebl, onder wiens vleugelen ge uw toevlucht zijt komen zoeken, u overvloedig belonen."
                },
                "13": {
                    "verse_nr": "13",
                    "verse": "Rut hernam: Heer, laat me slechts genade in uw ogen vinden! Gij hebt me moed gegeven en vleiende woorden tot uw dienstmaagd gesproken, ofschoon ik me niet met een van uw dienstmaagden vergelijken mag."
                },
                "14": {
                    "verse_nr": "14",
                    "verse": "Toen het etenstijd was, zeide B\u00f3oz tot haar: Kom hier, dan kunt ge mee\u00ebten van onze spijzen, en uw brood meedopen in de azijn. Ze ging dus bij de maaiers zitten; en hij gaf haar zoveel geroosterd graan, dat ze volop kon eten en nog overhield."
                },
                "15": {
                    "verse_nr": "15",
                    "verse": "Toen ze opstond, om weer aren te lezen, beval B\u00f3oz zijn knechten: Laat haar ook wat tussen de schoven rapen, en hindert haar niet."
                },
                "16": {
                    "verse_nr": "16",
                    "verse": "Ge moet ook met opzet voor haar wat uit de bossen laten glippen, en als ze het opraapt, niet tegen haar uitvallen."
                },
                "17": {
                    "verse_nr": "17",
                    "verse": "Zo bleef ze tot de avond aren lezen op de akker; toen klopte ze uit, wat ze geraapt had: Het was bijna een hele efa gerst."
                },
                "18": {
                    "verse_nr": "18",
                    "verse": "Ze nam het mee en ging naar de stad. Toen haar schoonmoeder zag, wat ze verzameld had, en Rut haar ook nog verraste met wat zij, na zelf volop gegeten te hebben, had overgehouden,"
                },
                "19": {
                    "verse_nr": "19",
                    "verse": "vroeg haar schoonmoeder haar: Waar hebt ge vandaag verzameld, en met wien hebt ge te doen gehad? Gezegend hij, die zich over u heeft ontfermd. Nu vertelde ze haar schoonmoeder, bij wien ze gewerkt had, en zei: De man, bij wien ik vandaag gewerkt heb, heet B\u00f3oz."
                },
                "20": {
                    "verse_nr": "20",
                    "verse": "Toen zei No\u00f6mi tot haar schoondochter: Moge hij zegen ontvangen van Jahweh, die in zijn ontferming levenden noch doden vergeet! En ze ging voort: Die man is ons verwant; hij is een van onze lossers."
                },
                "21": {
                    "verse_nr": "21",
                    "verse": "Rut, de moabietische, hernam: Hij heeft me ook nog gezegd: \"Blijf bij mijn knechten, totdat ze mijn hele oogst hebben binnengehaald.\""
                },
                "22": {
                    "verse_nr": "22",
                    "verse": "En No\u00f6mi zei tot haar schoondochter Rut: Het is goed, mijn dochter, dat ge met zijn knechten meegaat; op een ander veld kon men u wel eens lastig vallen."
                },
                "23": {
                    "verse_nr": "23",
                    "verse": "Zo bleef ze bij de knechten van B\u00f3oz aren lezen, tot de gehele gerste- en tarweoogst binnen was. Daarna bleef ze bij haar schoonmoeder thuis."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Maar eens zei haar schoonmoeder No\u00f6mi tot haar: Ik moet toch een tehuis voor u zoeken, mijn dochter, waarin ge het goed zult hebben."
                },
                "2": {
                    "verse_nr": "2",
                    "verse": "Welnu, die B\u00f3oz, die bloedverwant van ons, bij wiens knechten ge zijt geweest, gaat vanavond gerst wannen op het dorsveld."
                },
                "3": {
                    "verse_nr": "3",
                    "verse": "Ga u wassen en zalven; doe dan uw mantel om, en ga naar het dorsveld. Maar ge moet er voor zorgen, door den man niet opgemerkt te worden, v\u00f3\u00f3r hij klaar is met eten en drinken."
                },
                "4": {
                    "verse_nr": "4",
                    "verse": "Als hij echter gaat slapen, let dan goed op, waar hij zich neerlegt; ge gaat er heen, neemt het dek van zijn voeten weg, en legt u daar neer; hij zal u wel zeggen, wat ge moet doen."
                },
                "5": {
                    "verse_nr": "5",
                    "verse": "Zij antwoordde haar: Ik zal doen, wat ge gezegd hebt."
                },
                "6": {
                    "verse_nr": "6",
                    "verse": "Daarop ging ze naar het dorsveld, en deed, wat haar schoonmoeder haar bevolen had."
                },
                "7": {
                    "verse_nr": "7",
                    "verse": "Toen B\u00f3oz gegeten en gedronken had, en in goede stemming bij de rand van de gersthoop was gaan slapen, sloop Rut er heen, nam het dek van zijn voeten weg en legde zich neer."
                },
                "8": {
                    "verse_nr": "8",
                    "verse": "Midden in de nacht nu schrok de man op; hij voelde om zich heen, en zie: daar lag een vrouw aan zijn voeten!"
                },
                "9": {
                    "verse_nr": "9",
                    "verse": "Hij vroeg: Wie zijt ge? Zij antwoordde: Ik ben Rut, uw dienstmaagd; sla uw mantelslip over uw dienstmaagd heen, want gij zijt losser."
                },
                "10": {
                    "verse_nr": "10",
                    "verse": "Toen zei hij: Wees door Jahweh gezegend, mijn kind; dit tweede bewijs van uw goedheid is nog mooier dan het eerste; want ge zijt geen jonge mannen achterna geloopen, geen arme of rijke."
                },
                "11": {
                    "verse_nr": "11",
                    "verse": "Hebt dus geen zorgen, mijn kind! Al wat ge me vraagt, zal ik voor u doen; want al mijn stadgenoten weten, dat ge een deugdzame vrouw zijt."
                },
                "12": {
                    "verse_nr": "12",
                    "verse": "En nu, ik ben inderdaad losser; maar er is nog een ander losser, die u nader staat dan ik."
                },
                "13": {
                    "verse_nr": "13",
                    "verse": "Blijf voor vannacht nu maar hier. Wanneer morgen die man als losser u nemen wil, goed, dan doe hij dat; maar wil hij het niet, dan zal ik als losser u nemen, zowaar Jahweh leeft. Ga nu maar slapen tot morgenvroeg."
                },
                "14": {
                    "verse_nr": "14",
                    "verse": "Ze sliep dus aan zijn voeten tot de volgende morgen. Maar nog v\u00f3\u00f3r men elkaar kon herkennen, stond ze reeds op; want hij dacht: Men behoeft niet te weten, dat de vrouw op het dorsveld geweest is."
                },
                "15": {
                    "verse_nr": "15",
                    "verse": "Daarop zei hij: Geef die doek eens hier, die ge om hebt, en houd hem op. En terwijl ze hem ophield, schudde hij er zes maten gerst in uit, en belaadde haar er mee. Zo ging ze naar de stad,"
                },
                "16": {
                    "verse_nr": "16",
                    "verse": "en kwam bij haar schoonmoeder. Deze vroeg: Hoe is het u gegaan, mijn dochter? Ze vertelde haar al wat de man met haar had gedaan."
                },
                "17": {
                    "verse_nr": "17",
                    "verse": "En ze vervolgde: Hij heeft mij ook nog deze zes maten gerst gegeven. Hij zeide: Ge moogt niet met lege handen bij uw schoonmoeder komen."
                },
                "18": {
                    "verse_nr": "18",
                    "verse": "Toen zei No\u00f6mi: Wacht nu maar geduldig af, mijn dochter, tot ge weet, hoe de zaak uitvalt; want die man zal wel niet rusten, eer hij, vandaag nog, deze aangelegenheid heeft afgewikkeld."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Intussen had B\u00f3oz zich naar de stadspoort begeven en was daar gaan zitten. En zie, daar kwam de losser voorbij, over wien hij gesproken had. B\u00f3oz riep: Zeg, man, kom hier eens even zitten. En hij kwam naderbij en zette zich neer."
                },
                "2": {
                    "verse_nr": "2",
                    "verse": "Daarna haalde Booz tien mannen uit de oudsten der stad, en zeide: Neemt ook gij hier even plaats. En ook zij zetten zich neer."
                },
                "3": {
                    "verse_nr": "3",
                    "verse": "Nu sprak hij tot den losser: No\u00f6mi, die uit de velden van Moab is teruggekeerd, moet het stuk land van onzen bloedverwant Elim\u00e9lek verkopen."
                },
                "4": {
                    "verse_nr": "4",
                    "verse": "Ik heb gemeend, u hiervan op de hoogte te moeten brengen en u te zeggen: Neem het over in tegenwoordigheid van hen, die hier zitten, en ten overstaan van de oudsten van mijn volk. Wilt ge de losser zijn, goed; maar wilt ge geen losser zijn, zeg het mij, dan weet ik het. Want er is geen andere losser dan gij, en ik na u. Hij antwoordde: Ik zal de losser zijn."
                },
                "5": {
                    "verse_nr": "5",
                    "verse": "Maar B\u00f3oz vervolgde: Wanneer gij van No\u00f6mi dit stuk land overneemt, moet ge ook Rut, de moabietische, de vrouw van den overledene nemen, om zijn naam op zijn erfdeel in stand te houden."
                },
                "6": {
                    "verse_nr": "6",
                    "verse": "Toen zei de losser: Dan kan ik voor mij geen losser zijn; anders zou ik mijn eigen erfdeel maar schaden. Maak gij van mijn losrecht gebruik; ik kan hier geen losser zijn."
                },
                "7": {
                    "verse_nr": "7",
                    "verse": "Nu was men oudtijds in Isra\u00ebl bij iedere lossing en ruil gewoon, om ter bekrachtiging van wat dan ook zijn schoen uit te trekken, en hem den ander over te reiken; in Isra\u00ebl was dit de manier, om iets zijn beslag te geven."
                },
                "8": {
                    "verse_nr": "8",
                    "verse": "Toen dan ook de losser tot B\u00f3oz zeide: Neem mijn losrecht maar over, trok hij zijn schoen uit, en gaf hem die."
                },
                "9": {
                    "verse_nr": "9",
                    "verse": "Daarop sprak B\u00f3oz tot de oudsten en heel het volk: Gij zijt thans getuigen, dat ik van No\u00f6mi overneem al wat Elim\u00e9lek, Kiljon en Machlon heeft toebehoord."
                },
                "10": {
                    "verse_nr": "10",
                    "verse": "En ook Rut, de moabietische, de vrouw van Machlon, neem ik als vrouw, opdat de naam van den overledene op zijn erfdeel kan blijven voortbestaan, en niet verloren ga bij zijn bloedverwanten en stadgenoten. Gij zijt er thans de getuigen van."
                },
                "11": {
                    "verse_nr": "11",
                    "verse": "En al het volk bij de poort en de oudsten zeiden: Wij zijn getuigen! Jahweh make de vrouw, die uw huis binnengaat, als Rachel en Lea, die tezamen het huis van Isra\u00ebl hebben gebouwd. Word machtig in Efrata, en in Betlehem beroemd."
                },
                "12": {
                    "verse_nr": "12",
                    "verse": "Als het huis van F\u00e1res, die Tamar aan Juda gebaard heeft, worde uw huis door het kroost, dat Jahweh u schenken zal bij deze jonge vrouw."
                },
                "13": {
                    "verse_nr": "13",
                    "verse": "Zo nam B\u00f3oz Rut tot zijn vrouw. En toen hij zich met haar had verenigd, verleende Jahweh haar zwangerschap, en ze baarde een zoon."
                },
                "14": {
                    "verse_nr": "14",
                    "verse": "Toen zeiden de vrouwen tot No\u00f6mi: Gezegend zij Jahweh, die u thans een losser schenkt. Zijn naam zal genoemd worden in Isra\u00ebl!"
                },
                "15": {
                    "verse_nr": "15",
                    "verse": "Hij zal u weer jong maken en uw ouderdom steunen; want uw schoondochter, die u liefheeft, en die u beter is dan zeven zonen, heeft hem gebaard."
                },
                "16": {
                    "verse_nr": "16",
                    "verse": "Toen nam No\u00f6mi het kind, legde het aan haar boezem en verzorgde het."
                },
                "17": {
                    "verse_nr": "17",
                    "verse": "En de buren gaven het een naam en zeiden: No\u00f6mi heeft een zoon gekregen. En ze noemden hem Obed. Hij werd de vader van Jesse, den vader van David."
                },
                "18": {
                    "verse_nr": "18",
                    "verse": "Dit is de geslachtslijst van F\u00e1res. F\u00e1res was de vader van Esron,"
                },
                "19": {
                    "verse_nr": "19",
                    "verse": "Esron van Aram, Aram van Amminadab."
                },
                "20": {
                    "verse_nr": "20",
                    "verse": "Amminadab van Na\u00e4sson, Na\u00e4sson van Salmon,"
                },
                "21": {
                    "verse_nr": "21",
                    "verse": "Salmon van B\u00f3oz, B\u00f3oz van Obed,"
                },
                "22": {
                    "verse_nr": "22",
                    "verse": "Obed van Jesse, Jesse de vader van David."
                }
            }
        }
    }
}