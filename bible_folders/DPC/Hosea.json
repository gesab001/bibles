{
    "version": "DPC",
    "book_name": "Hosea",
    "book_nr": "28",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het woord, dat Jahweh richtte tot Osee, den zoon van Be\u00ebri, ten tijde van Ozias, Jotam, Achaz en Ezekias, koningen van Juda, en ten tijde van Jeroboam, den zoon van Joas en koning van Isra\u00ebl."
                },
                "2": {
                    "verse_nr": "2",
                    "verse": "Eerste openbaring van Jahweh aan Osee. Jahweh sprak tot Osee: Ga, neem u een overspelige vrouw, en krijg bastaardkinderen van haar: Want het land heeft overspel bedreven, en zich van Jahweh afgekeerd."
                },
                "3": {
                    "verse_nr": "3",
                    "verse": "Daarom huwde hij G\u00f3mer, de dochter van Dibl\u00e1im; deze werd zwanger, en baarde hem een zoon."
                },
                "4": {
                    "verse_nr": "4",
                    "verse": "En Jahweh sprak tot hem: Noem hem \"Jizre\u00ebl\"; want binnenkort zal Ik op het huis van Jehu het bloedbad van Jizre\u00ebl wreken, en een einde maken aan zijn koningschap over Isra\u00ebls huis;"
                },
                "5": {
                    "verse_nr": "5",
                    "verse": "op die dag zal Ik de boog van Isra\u00ebl breken in het dal van Jizre\u00ebl!"
                },
                "6": {
                    "verse_nr": "6",
                    "verse": "Weer werd ze zwanger, en bracht een dochter ter wereld. Nu sprak Hij tot hem: Noem haar: \"Zonder ontferming\"; want Ik zal Mij over het huis van Isra\u00ebl niet langer ontfermen, doch het heel en al doen verdwijnen!"
                },
                "7": {
                    "verse_nr": "7",
                    "verse": "Maar Ik zal Mij over het huis van Juda ontfermen; Ik zal ze redden door Jahweh, hun God: niet door boog of zwaard, niet door krijgsmacht, paarden en ruiters!"
                },
                "8": {
                    "verse_nr": "8",
                    "verse": "Toen ze \"Zonder ontferming\" had gevoed, werd ze weer zwanger, en baarde een zoon."
                },
                "9": {
                    "verse_nr": "9",
                    "verse": "En weer sprak Hij: Noem hem: \"Niet langer mijn volk\"; want gij zijt niet langer mijn volk, en Ik niet uw God!"
                },
                "10": {
                    "verse_nr": "10",
                    "verse": "Dan zullen Isra\u00ebls kinderen weer talrijk zijn Als het zand aan de zee, Dat niet kan worden gemeten, niet worden geteld. En in plaats, dat men hun zal zeggen: Gij zijt \"Niet langer mijn volk\", Zal men ze noemen: Kinderen van den levenden God!"
                },
                "11": {
                    "verse_nr": "11",
                    "verse": "Dan zullen Juda\u2019s kinderen zich met die van Isra\u00ebl verenigen, Zich stellen onder \u00e9\u00e9n hoofd, En buiten de grenzen van het land stromen! Waarachtig, groot zal de dag van Jizre\u00ebl zijn:"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Uw broeder zal men noemen: \"Mijn volk\"; Uw zuster: \"Ontferming\"!"
                },
                "2": {
                    "verse_nr": "2",
                    "verse": "Klaagt uw moeder aan, Klaagt haar aan, Omdat zij mijn vrouw niet meer is, Ik haar man niet meer ben. Laat ze haar ontucht weg doen van haar gelaat, En haar overspel tussen haar borsten."
                },
                "3": {
                    "verse_nr": "3",
                    "verse": "Anders kleed Ik haar uit, helemaal naakt, En laat haar, zoals ze geboren werd; Ik maak van haar een woestijn, een uitgedroogd land, En laat ze sterven van dorst."
                },
                "4": {
                    "verse_nr": "4",
                    "verse": "Ook over haar kinderen ontferm Ik Mij niet; Want het zijn kinderen uit ontucht."
                },
                "5": {
                    "verse_nr": "5",
                    "verse": "Want hun moeder heeft ontucht bedreven, Die hen baarde, heeft zich met schande bedekt; Ze sprak: Ik loop mijn minnaars achterna, Die mij brood en water verschaffen, Mijn wol en mijn vlas, Mijn olie en dranken."
                },
                "6": {
                    "verse_nr": "6",
                    "verse": "Daarom zal Ik haar paden met doornen omheinen, Met muren versperren, zodat ze haar weg niet meer vindt."
                },
                "7": {
                    "verse_nr": "7",
                    "verse": "Loopt ze haar minnaars nog na, dan bereikt zij ze niet, Zoekt zij ze nog, dan vindt zij ze niet. Dan zal ze zeggen: Ik keer terug naar mijn vroegeren man Want toen had ik het beter dan nu."
                },
                "8": {
                    "verse_nr": "8",
                    "verse": "Zij heeft niet willen erkennen, dat Ik het was, Die haar koren, wijn en olie verschafte, Dat Ik haar zilver in overvloed schonk, En goud, waar zij B\u00e1als van maakte;"
                },
                "9": {
                    "verse_nr": "9",
                    "verse": "Daarom zal Ik haar bij de oogst mijn koren ontnemen, De wijn als de tijd ervoor aanbreekt."
                },
                "10": {
                    "verse_nr": "10",
                    "verse": "Ik zal haar mijn wol en mijn vlas onthouden, Die haar naaktheid moeten bedekken; Voor haar minnaars haar schaamte ontbloten, Niemand zal ze uit mijn hand kunnen redden."
                },
                "11": {
                    "verse_nr": "11",
                    "verse": "Dan maak Ik een einde aan al haar vreugd, Haar hoogtij, nieuwemaan, haar sabbat en feesten!"
                },
                "12": {
                    "verse_nr": "12",
                    "verse": "Ik zal haar wijnstok vernielen, En haar vijg, waarvan ze gezegd heeft: Dit zijn de geschenken, Die mijn minnaars mij gaven; Ik zal er woeste struiken van maken, En de wilde dieren vreten ze kaal."
                },
                "13": {
                    "verse_nr": "13",
                    "verse": "Ik zal haar de dagen der B\u00e1als doen boeten, Waarop zij offers aan hen heeft gebracht, En zich tooide met ringen en snoeren; Waarop zij haar minnaars achterna is gelopen, Maar Mij heeft vergeten: Is de godsspraak van Jahweh!"
                },
                "14": {
                    "verse_nr": "14",
                    "verse": "Zie, daarom zal ook Ik haar lokken, Haar brengen in de woestijn, en spreken tot haar hart."
                },
                "15": {
                    "verse_nr": "15",
                    "verse": "Dan geef Ik ze haar wijngaarden terug, Het Akordal als poort der hoop."
                },
                "16": {
                    "verse_nr": "16",
                    "verse": "Dan zal ze weer jubelen als op de dag van haar jeugd, Toen ze optrok uit het land van Egypte. Op die dag zal het zijn, Is de godsspraak van Jahweh, Dat ze Mij zal noemen: \"mijn man\", En niet meer \"mijn b\u00e1al\"!"
                },
                "17": {
                    "verse_nr": "17",
                    "verse": "Want Ik zal de namen der B\u00e1als uit haar mond doen verdwijnen, Zodat ze nooit meer worden genoemd."
                },
                "18": {
                    "verse_nr": "18",
                    "verse": "Op die dag sluit Ik voor haar een verbond Met de beesten op het veld, Met de vogels in de lucht, En met de kruipende dieren op aarde. Boog, zwaard en krijgsmacht zal Ik uit het land verwijderen, En zorgen, dat men er veilig kan rusten."
                },
                "19": {
                    "verse_nr": "19",
                    "verse": "Ik zal Mij verloven met u, Verloven voor eeuwig: Naar recht en naar wet, In goedheid en liefde;"
                },
                "20": {
                    "verse_nr": "20",
                    "verse": "Mij verloven met u in onwrikbare trouw, En gij zult Jahweh leren kennen!"
                },
                "21": {
                    "verse_nr": "21",
                    "verse": "Op die dag zal Ik mijn gunsten verlenen, Is de godsspraak van Jahweh! Ik zal goedgunstig zijn voor de hemel En die zal het zijn voor de aarde;"
                },
                "22": {
                    "verse_nr": "22",
                    "verse": "De aarde weer voor het koren, de wijn en de olie, En zij weer goedgunstig voor Jizre\u00ebl!"
                },
                "23": {
                    "verse_nr": "23",
                    "verse": "Ik zal haar weer zaaien in het land: Mij weer ontfermen Over \"Zonder ontferming\"; Spreken tot \"Niet langer mijn volk\": Ge zijt weer mijn volk; En hij zal zeggen: Mijn God!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Daarna sprak Jahweh tot mij: Ga nu opnieuw de vrouw beminnen, die zich door een ander het hof laat maken en overspel doet; juist zoals Jahweh de kinderen van Isra\u00ebl blijft beminnen, ofschoon ze zich tot vreemde goden hebben gewend, en op druiven-koeken verzot zijn."
                },
                "2": {
                    "verse_nr": "2",
                    "verse": "Ik won ze dus terug voor vijftien zilverlingen en anderhalve maat gerst."
                },
                "3": {
                    "verse_nr": "3",
                    "verse": "Toen sprak ik tot haar: Blijf nu lange tijd rustig bij mij, zonder ontucht te doen, of aan een man te behoren; ook ik blijf u getrouw."
                },
                "4": {
                    "verse_nr": "4",
                    "verse": "Want lange tijd zullen de kinderen van Isra\u00ebl zonder koning of vorst blijven zitten, zonder offer en wijsteen, zonder orakel en goden."
                },
                "5": {
                    "verse_nr": "5",
                    "verse": "Maar dan zullen de kinderen van Isra\u00ebl zich bekeren, Jahweh, hun God, weer zoeken, en David hun koning; op het einde der dagen keren zij vol ontzag tot Jahweh en zijn weldaden terug!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hoort het woord van Jahweh, Isra\u00ebls kinderen: Jahweh heeft een aanklacht Tegen de bewoners van het land! Want er is geen trouw meer, geen liefde, Geen kennis van God in het land;"
                },
                "2": {
                    "verse_nr": "2",
                    "verse": "Zweren en liegen, moorden, stelen en echtbreuk plegen, Het \u00e9ne bloedbad volgt op het andere."
                },
                "3": {
                    "verse_nr": "3",
                    "verse": "Daarom is het land in rouw gedompeld, En kwijnen al zijn bewoners; Zelfs de beesten in het wild, de vogels in de lucht, En de vissen in de zee komen om."
                },
                "4": {
                    "verse_nr": "4",
                    "verse": "Toch is er niemand, die zich verzet, of berispt; Priesters, ook tegen u is mijn aanklacht gericht!"
                },
                "5": {
                    "verse_nr": "5",
                    "verse": "Gij zijt gestruikeld op klaarlichte dag, De profeet met u in de nacht."
                },
                "6": {
                    "verse_nr": "6",
                    "verse": "Ik zal u verdelgen, zoals mijn volk wordt verdelgd, Daar het geen kennis van God meer bezit; Omdat ook gij die kennis hebt verworpen, Zal Ik u uit mijn priesterschap werpen. Omdat gij de wet van uw God hebt vergeten, Zal Ik ook uw zonen vergeten;"
                },
                "7": {
                    "verse_nr": "7",
                    "verse": "Hoe talrijker ze werden, hoe meer ze tegen Mij misdeden, En hun glorie in schande verkeerden."
                },
                "8": {
                    "verse_nr": "8",
                    "verse": "Ze leven van de zonde van mijn volk, En zitten te vlassen op zijn schuld;"
                },
                "9": {
                    "verse_nr": "9",
                    "verse": "Daarom zal het den priester gaan als het volk: Ik zal zijn gedrag op hem wreken, zijn werken vergelden."
                },
                "10": {
                    "verse_nr": "10",
                    "verse": "Ze zullen eten, maar niet worden verzadigd, Ontucht bedrijven, geen genot er in vinden. Want ze hebben Jahweh verlaten, om ontucht te doen,"
                },
                "11": {
                    "verse_nr": "11",
                    "verse": "Wijn en most namen hun hart in beslag."
                },
                "12": {
                    "verse_nr": "12",
                    "verse": "Mijn volk ondervraagt zijn stuk hout, En zijn stok moet hem de toekomst voorspellen; Want hun wulpse geest heeft ze op een dwaalspoor gebracht, Door hun ontucht hebben ze hun God verlaten."
                },
                "13": {
                    "verse_nr": "13",
                    "verse": "Ze offeren op de toppen der bergen, En branden wierook op de heuvels, Onder eik, wilg en terebint, Omdat daar de schaduw zo goed is. Neen, als uw dochters ontucht bedrijven, En uw schoondochters overspel doen,"
                },
                "14": {
                    "verse_nr": "14",
                    "verse": "Zal Ik uw dochters niet straffen, omdat ze ontucht bedrijven, Uw schoondochters niet, omdat ze overspel doen. Want zelf zonderen zij zich met deernen af, En offeren met tempelhoeren; Zo is het onverstandige volk Geheel te gronde gegaan!"
                },
                "15": {
                    "verse_nr": "15",
                    "verse": "Isra\u00ebl, wilt gij ontucht bedrijven, Laat Juda zich niet schuldig maken! Gaat niet naar Gilgal, niet naar Bet-Awen, Zweert niet: \"Zo waar als Jahweh leeft!\""
                },
                "16": {
                    "verse_nr": "16",
                    "verse": "Want Isra\u00ebl heeft zich verzet als een koppige koe, Nu zal Jahweh ze weiden als een losbandig lam;"
                },
                "17": {
                    "verse_nr": "17",
                    "verse": "Efra\u00efm heeft zich aan afgodsbeelden gekoppeld, Laat het begaan!"
                },
                "18": {
                    "verse_nr": "18",
                    "verse": "Ze slempen wijn, zijn op ontucht verzot, En verkiezen de schande boven hun glorie!"
                },
                "19": {
                    "verse_nr": "19",
                    "verse": "Maar de storm pakt ze weg op zijn vleugels, Van hun altaren oogsten ze schande!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Luistert nu, priesters; Huis van Isra\u00ebl, let op; Huis des konings, hoort toe: Want u geldt het vonnis! Want gij zijt een strik voor Mispa geworden, Een net over de Tabor gespannen,"
                },
                "2": {
                    "verse_nr": "2",
                    "verse": "Een diepe groeve voor Sjittim: Maar Ik zal u allen een gesel zijn!"
                },
                "3": {
                    "verse_nr": "3",
                    "verse": "Efra\u00efm ligt voor Mij open, En Isra\u00ebl kan zich voor Mij niet verbergen: Gij, Efra\u00efm, hebt ontucht bedreven, En Isra\u00ebl heeft zich bezoedeld."
                },
                "4": {
                    "verse_nr": "4",
                    "verse": "Hun daden zijn er niet op gericht, Om zich tot hun God te bekeren; Want een geest van ontucht heerst in hun midden, En Jahweh kennen ze niet!"
                },
                "5": {
                    "verse_nr": "5",
                    "verse": "De onbeschaamdheid Ligt Isra\u00ebl op het gelaat; Efra\u00efm komt door zijn eigen misdaad ten val, Ook Juda struikelt met hem."
                },
                "6": {
                    "verse_nr": "6",
                    "verse": "Met hun schapen en vee Willen ze Jahweh gaan zoeken; Maar ze vinden Hem niet: Hij onttrekt zich aan hen."
                },
                "7": {
                    "verse_nr": "7",
                    "verse": "Want ze hebben hun trouw aan Jahweh gebroken, En bastaardkinderen verwekt; Nu zal de verdelger ze verslinden, Henzelf en hun akkers."
                },
                "8": {
                    "verse_nr": "8",
                    "verse": "Blaast de bazuin in Giba, De trompet in Rama; Schreeuwt het uit in Bet-Awen, Schrikt Benjamin op!"
                },
                "9": {
                    "verse_nr": "9",
                    "verse": "Efra\u00efm zal een wildernis worden, Op de dag der kastijding; De stammen Isra\u00ebls kondig Ik aan Wat vast is besloten."
                },
                "10": {
                    "verse_nr": "10",
                    "verse": "De vorsten van Juda zijn grenzenvervalsers; Als water stort Ik mijn gramschap over hen uit."
                },
                "11": {
                    "verse_nr": "11",
                    "verse": "Efra\u00efm verdrukt en verkracht het recht, Want hunkerend loopt hij het bederf achterna!"
                },
                "12": {
                    "verse_nr": "12",
                    "verse": "Voor Efra\u00efm zal Ik zijn als de mot, Voor het huis van Juda als wormsteek!"
                },
                "13": {
                    "verse_nr": "13",
                    "verse": "Efra\u00efm zal zijn broosheid bemerken, Juda zijn etterende wonde. Efra\u00efm zal zich tot Assjoer wenden, Juda gezanten zenden naar \"Grote Koning\"; Maar die zal u niet kunnen genezen, Uw wonde niet helen."
                },
                "14": {
                    "verse_nr": "14",
                    "verse": "Want Ik zal voor Efra\u00efm zijn als de leeuw, Als een leeuwenwelp voor het huis van Juda. Ik zal ze verscheuren, dan loop Ik heen; Ik sleep ze weg, en niemand, die Mij mijn prooi ontrukt. Dan keer Ik terug naar mijn plaats,"
                },
                "15": {
                    "verse_nr": "15",
                    "verse": "Totdat ze boete doen, mijn aangezicht zoeken, En hunkeren naar Mij in hun nood:"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "\"Komt, laat ons teruggaan tot Jahweh!\" Want Hij verscheurt, maar Hij zal ons genezen, Hij slaat, maar Hij zal ons verbinden;"
                },
                "2": {
                    "verse_nr": "2",
                    "verse": "Na twee dagen zal Hij ons doen herleven, De derde dag doen verrijzen, opdat wij leven voor zijn aanschijn!"
                },
                "3": {
                    "verse_nr": "3",
                    "verse": "Laat ons Jahweh kennen, Hem ijverig zoeken! Zodra wij Hem zoeken, vinden wij Hem: Dan komt Hij tot ons als een milde regen, Als een lentebui, die de aarde drenkt!"
                },
                "4": {
                    "verse_nr": "4",
                    "verse": "Efra\u00efm, wat zal Ik u doen, Juda, hoe met u handelen? Uw vroomheid is als een morgenwolk, Vergankelijk als de ochtenddauw!"
                },
                "5": {
                    "verse_nr": "5",
                    "verse": "Daarom heb Ik er op ingeslagen door de profeten, Ze gedood door de woorden van mijn mond; Is mijn gericht als het licht Te voorschijn getreden."
                },
                "6": {
                    "verse_nr": "6",
                    "verse": "Want vroomheid wil Ik, geen offers; Kennis van God liever dan offeranden."
                },
                "7": {
                    "verse_nr": "7",
                    "verse": "Maar laaghartig hebben zij mijn verbond overtreden, En zijn Mij toen ontrouw geworden."
                },
                "8": {
                    "verse_nr": "8",
                    "verse": "Gilad is een vesting van schurken, Vol bloedige sporen;"
                },
                "9": {
                    "verse_nr": "9",
                    "verse": "Als een roverbende De priesterschaar! Op de weg naar Sikem wordt gemoord, Worden boze plannen gesmeed;"
                },
                "10": {
                    "verse_nr": "10",
                    "verse": "In Betel heb Ik gruwelen aanschouwd: Daar heeft Efra\u00efm ontucht bedreven. Isra\u00ebl heeft zich bezoedeld;"
                },
                "11": {
                    "verse_nr": "11",
                    "verse": "Juda, ook u is een oogst weggelegd: Al zou Ik het lot van mijn volk ten beste keren, En Isra\u00ebl willen genezen!"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "De schuld van Efra\u00efm is aan het licht getreden, De boosheid van Samaria openbaar: Ze plegen bedrog; de dief dringt binnen de huizen, De rover plundert op straat."
                },
                "2": {
                    "verse_nr": "2",
                    "verse": "En ze bedenken niet bij zichzelf, Dat Ik Mij al hun boosheid herinner; Dat hun werken hen steeds vergezellen, En voor mijn aangezicht staan!"
                },
                "3": {
                    "verse_nr": "3",
                    "verse": "In hun boosheid maken zij den koning lustig, In hun leugens de vorsten:"
                },
                "4": {
                    "verse_nr": "4",
                    "verse": "Ze verhitten hen allen als een oven, Door den bakker gestookt. Als het deeg is gekneed, houdt hij op met stoken, Totdat het gegist is;"
                },
                "5": {
                    "verse_nr": "5",
                    "verse": "Maar zij maken onzen koning onpasselijk, De vorsten bevangen door wijn. Ze blijven aan de lustigen schenken,"
                },
                "6": {
                    "verse_nr": "6",
                    "verse": "Listig hun hart als een oven verhitten: Heel de nacht sluimert hun woede, Maar \u2018s morgens slaat ze in vlammen uit."
                },
                "7": {
                    "verse_nr": "7",
                    "verse": "Toen allen waren verhit als een oven, Hebben zij hun meesters verteerd: Al hun koningen zijn gevallen, Zonder dat iemand van hen tot Mij riep!"
                },
                "8": {
                    "verse_nr": "8",
                    "verse": "Efra\u00efm is onder de volken Een afgeleefde geworden; Efra\u00efm werd als een koek, Die niet is omgekeerd."
                },
                "9": {
                    "verse_nr": "9",
                    "verse": "Vreemden verteren zijn schatten: Hij merkt het niet; Zijn haar begint al te grijzen: Hij bespeurt het niet."
                },
                "10": {
                    "verse_nr": "10",
                    "verse": "De trots ligt Isra\u00ebl op het gelaat: Ze bekeren zich niet tot Jahweh, hun God; Ze zoeken Hem niet, Wat ook gebeurt!"
                },
                "11": {
                    "verse_nr": "11",
                    "verse": "Efra\u00efm is als een duif Onnozel en dom; Ze roepen Egypte om hulp, En trekken naar Assjoer."
                },
                "12": {
                    "verse_nr": "12",
                    "verse": "Maar zodra ze vertrekken, Werp Ik mijn net over hen uit, Haal ze omlaag als een vogel uit de lucht, Sluit ze op om de faam van hun boosheid!"
                },
                "13": {
                    "verse_nr": "13",
                    "verse": "Wee hun, omdat ze van Mij zijn weggevlucht, Verderf over hen, omdat ze tegen Mij hebben gezondigd; Ik bracht hun verlossing, Maar zij verloochenden Mij."
                },
                "14": {
                    "verse_nr": "14",
                    "verse": "Ze roepen Mij niet van harte aan, Maar huilen op hun legerstede; Ze kerven zich om brood en wijn, Maar van Mij lopen ze weg."
                },
                "15": {
                    "verse_nr": "15",
                    "verse": "Ik heb hun arm onderricht en gesterkt, Maar zij zinnen op kwaad tegen Mij;"
                },
                "16": {
                    "verse_nr": "16",
                    "verse": "Ze springen terug op wat hen niet helpt, Als een weerspannige boog. Hun vorsten vallen door het zwaard, Om het gezwets van hun tong; Dan worden ze nog uitgelachen In het land van Egypte!"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "De bazuin aan uw mond: Er zweeft een gier boven de woning van Jahweh! Want ze hebben mijn verbond overtreden, Gezondigd tegen mijn wet."
                },
                "2": {
                    "verse_nr": "2",
                    "verse": "Nu roepen ze tot Mij: Mijn God! Maar Wij kennen u, Isra\u00ebl!"
                },
                "3": {
                    "verse_nr": "3",
                    "verse": "Isra\u00ebl heeft het heil verstoten, De vijand zal het vervolgen."
                },
                "4": {
                    "verse_nr": "4",
                    "verse": "Ze hebben koningen aangesteld, maar buiten Mij om, Vorsten gekozen, maar buiten mijn weten; Van hun zilver en goud hebben ze goden gemaakt, Tot hun eigen verderf."
                },
                "5": {
                    "verse_nr": "5",
                    "verse": "Samaria, Ik stoot uw kalf van Mij weg: Hoelang is er mijn toorn al tegen ontbrand? Reinigen kan men het niet,"
                },
                "6": {
                    "verse_nr": "6",
                    "verse": "Want het is Isra\u00ebls gewrocht! Een werkman heeft het gemaakt, Het is geen God! Ja, in splinters zal het vallen, Het kalf van Samaria!"
                },
                "7": {
                    "verse_nr": "7",
                    "verse": "Want ze zaaien wind, en oogsten storm: Een oogst zonder aren, koren zonder meel; En brengt het iets op, dan eten het vreemden:"
                },
                "8": {
                    "verse_nr": "8",
                    "verse": "Verslonden wordt Isra\u00ebl! Nu zijn ze onder de volken als een waardeloze pot,"
                },
                "9": {
                    "verse_nr": "9",
                    "verse": "Omdat ze naar Assjoer zijn gegaan. Een wilde ezel zondert zich af, Doch Efra\u00efm geeft zich aan zijn minnaars."
                },
                "10": {
                    "verse_nr": "10",
                    "verse": "Maar al verstrooien ze zich onder de volken, Ik houd ze bijeen: Opdat ze eerst een tijd nog zuchten Onder de druk van hun koning en vorsten."
                },
                "11": {
                    "verse_nr": "11",
                    "verse": "Ja, Efra\u00efm heeft vele altaren gebouwd, Maar die altaren dienden hem enkel tot zonde;"
                },
                "12": {
                    "verse_nr": "12",
                    "verse": "Al schrijf Ik hem nog zoveel wetten voor, Ze gelden hem niets."
                },
                "13": {
                    "verse_nr": "13",
                    "verse": "Al brengen ze talloze offers, Al slachten ze nog zoveel vlees En eten daarvan: Ze behagen Jahweh niet meer! Thans zal Hij hun misdaad gedenken, En hun zonde bestraffen: Naar Egypte moeten ze terug, In Assjoer onreine spijzen eten."
                },
                "14": {
                    "verse_nr": "14",
                    "verse": "Isra\u00ebl heeft zijn Schepper vergeten en tempels gebouwd, Juda tal van versterkte steden gegrond: Maar Ik slinger een vuur in hun steden, Dat haar gebouwen verteert!"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Isra\u00ebl, verheug u maar niet, En jubel niet als de heidenen; Want ge hebt ontucht bedreven, ver van uw God, Op hoerenloon geaast op elke dorsvloer van koren."
                },
                "2": {
                    "verse_nr": "2",
                    "verse": "Dorsvloer en perskuip willen niets van hen weten, De most zal hen verloochenen;"
                },
                "3": {
                    "verse_nr": "3",
                    "verse": "Ze zullen niet blijven in Jahweh\u2019s land, Maar Efra\u00efm moet terug naar Egypte."
                },
                "4": {
                    "verse_nr": "4",
                    "verse": "Ze zullen geen wijn voor Jahweh plengen, Hem geen welgevallige offers meer brengen; Hun brood zal het brood der treurenden zijn, Wie er van eet, wordt onrein. Want hun brood blijft alleen voor henzelf bestemd, Het huis van Jahweh komt het niet in!"
                },
                "5": {
                    "verse_nr": "5",
                    "verse": "Wat zult ge dan op een hoogtij beginnen, Op een feestdag van Jahweh?"
                },
                "6": {
                    "verse_nr": "6",
                    "verse": "Waarachtig, als zij de verwoesting ontlopen, Zal Egypte hen verzamelen, Mof hen begraven; Distels zullen bezit van hun schatkamers nemen, Van hun tenten de doornen."
                },
                "7": {
                    "verse_nr": "7",
                    "verse": "Gekomen zijn de dagen van straf, Gekomen de dagen van vergelding! Isra\u00ebl roept: De profeet is een dwaas, De van geest vervoerde een gek! Bij uw grote schuld voegt ge nog de vervolging:"
                },
                "8": {
                    "verse_nr": "8",
                    "verse": "Efra\u00efm loert aan de tent van den profeet, Spant een net op al zijn wegen, Vervolgt hem nog in het huis van zijn God."
                },
                "9": {
                    "verse_nr": "9",
                    "verse": "Ze zijn grondig bedorven, Als in de dagen van Giba: Gedenken zal Hij hun schuld, Hun zonden bestraffen!"
                },
                "10": {
                    "verse_nr": "10",
                    "verse": "Als druiven in de woestijn Heb Ik Isra\u00ebl gevonden; Als naar de eerste vrucht van een vroege vijg Omgezien naar uw vaderen. Maar zij liepen over naar B\u00e1al-Peor, Wijdden zich toe aan den schandgod, En werden even verfoeilijk Als hun innig-geliefde!"
                },
                "11": {
                    "verse_nr": "11",
                    "verse": "De glorie van Efra\u00efm Vliegt weg als een vogel: Geen geboorte, geen schoot, Geen zwangerschap meer!"
                },
                "12": {
                    "verse_nr": "12",
                    "verse": "Waarachtig, al brengen ze kinderen groot, Ik maak ze kinderloos, zonder bevolking. Maar wee ook hunzelf, Als Ik Mij van hen terugtrek!"
                },
                "13": {
                    "verse_nr": "13",
                    "verse": "Zoals Ik herten haar jongen Tot jachtwild zie werpen, Zo zal Isra\u00ebl zijn zonen Ter slachting verwekken."
                },
                "14": {
                    "verse_nr": "14",
                    "verse": "Vergeld het hun, Jahweh! Wat zult Gij hun geven? Geef hun een onvruchtbare schoot, Verdroogde borsten."
                },
                "15": {
                    "verse_nr": "15",
                    "verse": "Al hun zonden liggen in Gilgal opgestapeld: Daar leerde Ik ze haten. Om de boosheid van hun werken verdrijf Ik ze uit mijn huis: Nooit meer heb Ik ze lief!"
                },
                "16": {
                    "verse_nr": "16",
                    "verse": "Efra\u00efm getroffen, zijn wortel verdroogd, Geen vrucht zal het dragen; En al zouden zij kinderen baren, Ik vermoord de kostelijke vrucht van hun schoot."
                },
                "17": {
                    "verse_nr": "17",
                    "verse": "God zal ze verwerpen, Omdat zij niet naar Hem wilden horen; Onder de volken zullen zij zwerven Al hun vorsten zullen vergaan!"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Isra\u00ebl was een welige rank Met overvloedige vruchten; Hoe meer vruchten hij droeg, hoe meer altaren hij bouwde, Hoe rijker zijn land, hoe rijker zijn zuilen!"
                },
                "2": {
                    "verse_nr": "2",
                    "verse": "Vals was hun hart, Maar nu zullen ze boeten: Hij breekt hun altaren de nek, En verbrijzelt hun zuilen."
                },
                "3": {
                    "verse_nr": "3",
                    "verse": "Waarachtig, nu zeggen zij al: Wij hebben geen koning; Als wij Jahweh niet vrezen, Wat kan voor ons de koning dan doen!"
                },
                "4": {
                    "verse_nr": "4",
                    "verse": "Mooie woorden spreken, Valse eden zweren, verbonden sluiten: Intussen schiet het recht uit als een gifplant In de voren der akkers!"
                },
                "5": {
                    "verse_nr": "5",
                    "verse": "Over het kalf van Bet-Awen Zijn Samaria\u2019s bewoners in zorgen; Ja, over hem rouwt het volk Met de bent van zijn priesters. Zij jammeren over zijn schatten Want die zijn hem ontnomen;"
                },
                "6": {
                    "verse_nr": "6",
                    "verse": "Ook hemzelf zal men naar Assjoer slepen, Als een geschenk voor: \"Grote Koning!\" Efra\u00efm zal beschaamd komen staan, Isra\u00ebl blozen over zijn beeld,"
                },
                "7": {
                    "verse_nr": "7",
                    "verse": "Samaria zal worden verwoest, Zijn koning zal zijn als een halm op het water."
                },
                "8": {
                    "verse_nr": "8",
                    "verse": "Isra\u00ebls afgodische, zondige hoogten worden vernield, Doornen en distels woekeren op hun altaren; Dan zullen ze tot de bergen zeggen: Bedekt ons, Tot de heuvelen: Valt op ons neer!"
                },
                "9": {
                    "verse_nr": "9",
                    "verse": "Zwaarder dan in de dagen van Giba, Isra\u00ebl, hebt ge gezondigd; Toen bleven ze gespaard, En de strijd bereikte Giba niet. Maar op de kinderen der boosheid"
                },
                "10": {
                    "verse_nr": "10",
                    "verse": "Kom Ik af, om te straffen; Nu spannen volkeren eendrachtig tegen hen samen, Om hun dubbele zonde!"
                },
                "11": {
                    "verse_nr": "11",
                    "verse": "Efra\u00efm is een afgericht rund, dat enkel wil dorsen: Maar Ik leg een juk op zijn prachtige nek, Ik span Efra\u00efm in, en Isra\u00ebl zal ploegen, Jakob zal de eg moeten trekken."
                },
                "12": {
                    "verse_nr": "12",
                    "verse": "Strooit uw zaad in gerechtigheid uit, Oogst naar gelang van uw vroomheid, Ontgint u de akker der kennis, door Jahweh te zoeken, Tot Hij zal komen, en heil over u regent."
                },
                "13": {
                    "verse_nr": "13",
                    "verse": "Maar ge hebt boosheid geploegd, en slechtheid geoogst, En leugenvruchten gegeten: Want ge hebt op uw wagens vertrouwd, En op de drommen van uw helden."
                },
                "14": {
                    "verse_nr": "14",
                    "verse": "Krijgsgeschreeuw zal in uw steden weergalmen, Al uw vestingen worden gesloopt: Zoals Sjalman in de strijd Bet-Arbel vernielde, Waar moeder met kind werd verpletterd!"
                },
                "15": {
                    "verse_nr": "15",
                    "verse": "Huis van Isra\u00ebl! Zo zal Ik ook met u doen, Om uw ontzettende boosheid; In de storm gaat Efra\u00efm te gronde, Te gronde Isra\u00ebls koning!"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Toen Isra\u00ebl een kind was, had Ik het lief, Uit Egypte heb Ik mijn zoon geroepen."
                },
                "2": {
                    "verse_nr": "2",
                    "verse": "Maar nauwelijks had Ik ze geroepen, of ze liepen van Mij heen, Offerden aan B\u00e1als, brandden wierook voor beelden!"
                },
                "3": {
                    "verse_nr": "3",
                    "verse": "Ik was het, die Efra\u00efm leerde lopen, En hem op mijn arm heb gedragen; Maar zij erkenden niet, Dat Ik ze verpleegde."
                },
                "4": {
                    "verse_nr": "4",
                    "verse": "Ik bond ze aan Mij met mensen-banden En koorden der liefde; Ik drukte ze aan mijn wang als een min, Boog Mij over hen heen, om ze te voeden."
                },
                "5": {
                    "verse_nr": "5",
                    "verse": "Maar nu moet hij terug naar Egypte, Assjoer zal zijn koning zijn, omdat ze niet willen bekeren;"
                },
                "6": {
                    "verse_nr": "6",
                    "verse": "Het zwaard zal in zijn steden woeden, En zijn zonen verslinden. Hun vestingen worden verteerd,"
                },
                "7": {
                    "verse_nr": "7",
                    "verse": "Mijn volk wordt aan zijn woningen opgehangen, En niemand, die opgaat naar zijn steden, Haalt hen er af."
                },
                "8": {
                    "verse_nr": "8",
                    "verse": "Efra\u00efm, hoe kon Ik toch zo met u doen, U overleveren, Isra\u00ebl; Hoe heb Ik u aan Adma gelijk kunnen maken, Als met Sebo\u00efm met u gehandeld? Eens zal mijn hart zich vertederen, Eens mijn ontferming worden gewekt!"
                },
                "9": {
                    "verse_nr": "9",
                    "verse": "Neen, Ik zal mijn laaiende gramschap niet koelen, Efra\u00efm niet opnieuw vernielen! Want Ik ben God, En geen mens! Ik ben de Heilige in uw midden, Die uw vernieling niet wil!"
                },
                "10": {
                    "verse_nr": "10",
                    "verse": "Dan zullen zij Jahweh willen volgen, En als een leeuw zal Hij brullen! Maar wanneer Hij dan brult, Snellen de kinderen toe uit het westen!"
                },
                "11": {
                    "verse_nr": "11",
                    "verse": "Als vogels snellen zij toe uit Egypte, Uit het land van Assjoer als duiven; Dan breng Ik ze naar hun woonsteden terug: Is de godsspraak van Jahweh!"
                },
                "12": {
                    "verse_nr": "12",
                    "verse": "Efra\u00efm heeft Mij met leugens omringd, Het huis van Isra\u00ebl met bedrog; Ook Juda liegt altijd tegen zijn God, Tegen den Heilige, den Waarachtige!"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Efra\u00efm verlangt naar wind en jaagt de stormen na, Hij is altijd uit op valsheid en leugen: Met Assjoer sluiten zij een verbond, Naar Egypte brengen zij olie."
                },
                "2": {
                    "verse_nr": "2",
                    "verse": "Daarom zal Jahweh Isra\u00ebl richten, En Jakob bestraffen, Hem naar zijn gedrag En zijn werken vergelden."
                },
                "3": {
                    "verse_nr": "3",
                    "verse": "In de moederschoot heeft hij zijn broer onderkropen, In zijn mannelijke kracht met God durven worstelen;"
                },
                "4": {
                    "verse_nr": "4",
                    "verse": "Met den engel gestreden en hem overwonnen, Wenend hem om genade gesmeekt. In Betel vond hij Hem terug; Daar sprak Jahweh tot hem,"
                },
                "5": {
                    "verse_nr": "5",
                    "verse": "De God der heirscharen, Jahweh is zijn Naam:"
                },
                "6": {
                    "verse_nr": "6",
                    "verse": "\"Met de hulp van uw God keert ge terug; Houd u aan vroomheid en recht, Blijf vertrouwen op uw God In Kana\u00e4n voor altijd!\""
                },
                "7": {
                    "verse_nr": "7",
                    "verse": "Maar gaarne bedroog hij met valse schalen,"
                },
                "8": {
                    "verse_nr": "8",
                    "verse": "Efra\u00efm zeide: Als ik maar rijk word, en vermogen verwerf; Maar al zijn winsten wogen niet op Tegen de misdaad, die hij beging."
                },
                "9": {
                    "verse_nr": "9",
                    "verse": "Ik ben Jahweh, uw God, Van Egypteland af: Ik zal u weer onder tenten doen wonen Als in vroegere tijd."
                },
                "10": {
                    "verse_nr": "10",
                    "verse": "Ik heb tot de profeten gesproken, En vele visioenen doen zien; Door de mond der profeten Kondig ik hun ondergang aan."
                },
                "11": {
                    "verse_nr": "11",
                    "verse": "In Gilad heerst enkel slechtheid en leugen, In Gilgal brengen ze stieren ten offer: Zo zullen hun altaren tot steenhopen worden In de voren der akkers."
                },
                "12": {
                    "verse_nr": "12",
                    "verse": "Jakob vluchtte naar de vlakte van Aram, Voor een vrouw heeft Isra\u00ebl gediend en de kudde gehoed:"
                },
                "13": {
                    "verse_nr": "13",
                    "verse": "Maar door een profeet heeft Jahweh Isra\u00ebl uit Egypte geleid, Door een profeet hem gehoed."
                },
                "14": {
                    "verse_nr": "14",
                    "verse": "Maar Efra\u00efm is bitter Zijn God blijven tarten: Nu zal de Heer zijn bloedschuld wreken, En zijn hoon hem vergelden!"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Zolang Efra\u00efm sprak naar mijn wet, was hij in Isra\u00ebl een vorst; Maar toen hij zich aan B\u00e1al bezondigde, zonk hij omlaag."
                },
                "2": {
                    "verse_nr": "2",
                    "verse": "En nu hebben ze nog zwaarder gezondigd, Zich een beeld van hun zilver gemaakt. En dat maaksel van den werkman, Heel en al timmermanswerk; Dat noemen ze goden, en brengen het offers, En mensen gaan kalveren kussen!"
                },
                "3": {
                    "verse_nr": "3",
                    "verse": "Daarom zullen ze zijn als een morgenwolk, Vergankelijk als de ochtenddauw; Als kaf, dat van de dorsvloer dwarrelt, Als rook uit de schoorsteen."
                },
                "4": {
                    "verse_nr": "4",
                    "verse": "Want Ik ben Jahweh, uw God, Van Egypteland af; Geen God buiten Mij zult ge kennen, Niemand dan Ik kan u redden!"
                },
                "5": {
                    "verse_nr": "5",
                    "verse": "Ik weidde u in de woestijn, In het dorre land lag hun veld;"
                },
                "6": {
                    "verse_nr": "6",
                    "verse": "Maar toen ze waren verzadigd, werd hun hart overmoedig, Zo vergaten ze Mij!"
                },
                "7": {
                    "verse_nr": "7",
                    "verse": "Daarom word Ik voor hen als een leeuw, Lig als een panter langs de weg op de loer;"
                },
                "8": {
                    "verse_nr": "8",
                    "verse": "Ik overval ze als een beer, van zijn jongen beroofd, En rijt hen de borstkas vaneen. Dan zal Ik ze als een jonge leeuw verslinden, Als wilde beesten verscheuren;"
                },
                "9": {
                    "verse_nr": "9",
                    "verse": "Isra\u00ebl, Ik zal u vernielen: Wie zal u tegen Mij helpen?"
                },
                "10": {
                    "verse_nr": "10",
                    "verse": "Waar blijft dan uw koning, Die u in alle steden kan helpen; Waar zijn uw rechters, van wie ge gezegd hebt: Geef mij een koning en vorsten!"
                },
                "11": {
                    "verse_nr": "11",
                    "verse": "In mijn toorn heb Ik u een koning gegeven, In mijn woede neem Ik hem terug:"
                },
                "12": {
                    "verse_nr": "12",
                    "verse": "W\u00e8l opgestapeld is Efra\u00efms schuld, Goed opgeborgen zijn zonde!"
                },
                "13": {
                    "verse_nr": "13",
                    "verse": "Wel gaan hem de barenswee\u00ebn vooraf, Maar hij is een onverstandig wicht, Dat te bestemder tijd niet verschijnt, Om geboren te worden."
                },
                "14": {
                    "verse_nr": "14",
                    "verse": "Zou Ik hem bevrijden uit de klauw van het graf, Van de dood hem verlossen? Dood, waar blijft toch uw pest, Graf, waar blijft uw verrotting? Neen, de ontferming is aan mijn ogen onttrokken:"
                },
                "15": {
                    "verse_nr": "15",
                    "verse": "Al tiert hij tussen het oevergras; De oostenwind komt, De storm van Jahweh steekt op uit de steppe! Die zal zijn wel verstoppen, Zijn bron doen verdrogen, Plunderen de schat Van heel zijn kostbaar bezit."
                },
                "16": {
                    "verse_nr": "16",
                    "verse": "Samaria zal worden verwoest, Omdat het zijn God heeft getart; Door het zwaard zullen ze vallen, hun kinderen verpletterd, Hun zwangere vrouwen worden opengescheurd."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Isra\u00ebl, bekeert u tot Jahweh, uw God, Want uw zonde bracht u ten val;"
                },
                "2": {
                    "verse_nr": "2",
                    "verse": "Neemt deze woorden ter harte Bekeert u tot Jahweh! Zegt tot Hem: Vergeef al onze zonden! Wil genadig aanvaarden De vrucht onzer lippen, die wij U brengen!"
                },
                "3": {
                    "verse_nr": "3",
                    "verse": "Neen, Assjoer zal onze helper niet zijn, Ook onze paarden bestijgen we niet; Tegen ons maaksel zeggen we niet meer: Onze God; Want de verweesde vindt enkel ontferming bij U!"
                },
                "4": {
                    "verse_nr": "4",
                    "verse": "Dan zal Ik hun ontrouw genezen, ze van harte beminnen, Want mijn gramschap is dan van hen weg;"
                },
                "5": {
                    "verse_nr": "5",
                    "verse": "Ik zal voor Isra\u00ebl zijn als de dauw, Als een lelie bloeit hij weer op! Hij zal wortel schieten als een ceder,"
                },
                "6": {
                    "verse_nr": "6",
                    "verse": "Zijn loten botten weer uit; Zijn pracht zal wezen als van een olijf, Zijn geur als van het Libanon-woud!"
                },
                "7": {
                    "verse_nr": "7",
                    "verse": "Dan zal men weer in zijn schaduw wonen, En als koren zullen ze groeien, Als de wijnstok bloeien, Een naam verwerven als Libanon-wijn!"
                },
                "8": {
                    "verse_nr": "8",
                    "verse": "Wat heeft Efra\u00efm nog met beelden te maken? Ik heb hem vernederd, Ik hef hem weer op; Ik ben als een altijd groene cypres, Door Mij alleen krijgt gij vrucht!"
                },
                "9": {
                    "verse_nr": "9",
                    "verse": "Wie wijs is, moge het begrijpen, De verstandige inzien: Jahweh\u2019s wegen zijn recht; De rechtvaardigen wandelen daarop, Maar de zondaars komen ten val!"
                }
            }
        }
    }
}