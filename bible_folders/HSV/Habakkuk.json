{
    "version": "HSV",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De last die de profeet Habakuk gezien heeft."
                },
                "2": {
                    "verse_nr": "2",
                    "verse": "HEERE, hoelang roep ik om hulp en luistert U niet,\nroep ik tot U: Geweld! en verlost U niet?"
                },
                "3": {
                    "verse_nr": "3",
                    "verse": "Waarom doet U mij onrecht zien en aanschouwt U de moeite?\nJa, verwoesting en geweld zijn tegenover mij,\ner ontstaat onenigheid, ruzie verheft zich."
                },
                "4": {
                    "verse_nr": "4",
                    "verse": "Daarom verliest de wet zijn kracht\nen komt het recht nooit meer tevoorschijn;\nwant de goddeloze omsingelt de rechtvaardige,\ndaarom komt het recht verdraaid tevoorschijn."
                },
                "5": {
                    "verse_nr": "5",
                    "verse": "Zie rond onder de heidenvolken en aanschouw,\nverbijster u, sta verbijsterd,\nwant Ik breng in uw dagen een werk tot stand\ndat u niet zult geloven wanneer het verteld wordt."
                },
                "6": {
                    "verse_nr": "6",
                    "verse": "Want zie, Ik doe de Chaldee\u00ebn opstaan,\ndat grimmige en onstuimige volk,\ndat de breedten van de aarde doorkruist\nom woningen in bezit te nemen die niet van hem zijn."
                },
                "7": {
                    "verse_nr": "7",
                    "verse": "Schrikwekkend en ontzagwekkend is het.\nZijn recht en zijn hoogheid gaan van hem uit."
                },
                "8": {
                    "verse_nr": "8",
                    "verse": "Zijn paarden zijn sneller dan luipaarden,\nfeller dan avondwolven.\nZijn ruiters komen eraan in galop,\nzijn ruiters komen van ver aangevlogen\nals een arend die toeschiet om te verslinden."
                },
                "9": {
                    "verse_nr": "9",
                    "verse": "Ieder van hen komt om geweld te bedrijven,\nhun gezichten oostwaarts gericht,\nen men verzamelt gevangenen als zand."
                },
                "10": {
                    "verse_nr": "10",
                    "verse": "Ja, zelf drijft hij de spot met de koningen,\nvorsten zijn hem een bespotting.\nZelf lacht hij om elke vesting,\nhij hoopt er aarde tegen op en neemt hem in."
                },
                "11": {
                    "verse_nr": "11",
                    "verse": "Dan zal hij als de wind veranderen en verdertrekken.\nZo maakt hij zich schuldig die van zijn kracht zijn god maakt."
                },
                "12": {
                    "verse_nr": "12",
                    "verse": "Bent U niet van oudsher\nde HEERE, mijn God, mijn Heilige?\nWij zullen niet sterven.\nHEERE, U hebt hem gesteld tot een oordeel.\nRots, U hebt hem gegrondvest om te straffen."
                },
                "13": {
                    "verse_nr": "13",
                    "verse": "U bent te rein van ogen om het kwade aan te zien,\nmoeite kunt U niet aanschouwen.\nWaarom aanschouwt U wie trouweloos handelen,\nzwijgt U, wanneer een goddeloze hem verslindt die rechtvaardiger is dan hijzelf?"
                },
                "14": {
                    "verse_nr": "14",
                    "verse": "U maakt de mensen als vissen in de zee,\nals kruipende dieren, die geen heerser hebben."
                },
                "15": {
                    "verse_nr": "15",
                    "verse": "Hij haalt ze alle met een vishaak op,\nbrengt ze bijeen met zijn sleepnet,\nen verzamelt ze met zijn werpnet.\nDaarom verblijdt en verheugt hij zich."
                },
                "16": {
                    "verse_nr": "16",
                    "verse": "Daarom offert hij aan zijn sleepnet,\nbrengt hij een reukoffer aan zijn werpnet,\nwant daardoor is zijn vangst groot\nen zijn voedsel overvloedig."
                },
                "17": {
                    "verse_nr": "17",
                    "verse": "Mag hij daarom zijn sleepnet blijven leegmaken,\nvolken zonder medelijden blijven doden?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ik ging op mijn wachtpost staan,\nnam mijn plaats in op de vestingwal,\nen keek uit om te zien wat Hij in mij spreken zou\nen wat ik antwoorden zou op mijn aanklacht."
                },
                "2": {
                    "verse_nr": "2",
                    "verse": "Toen antwoordde de HEERE mij en zei:\nSchrijf het visioen op,\ngrif het duidelijk in tafelen,\nzodat het in het snel voorbijlopen te lezen is."
                },
                "3": {
                    "verse_nr": "3",
                    "verse": "Voorzeker, het visioen wacht nog op de vastgestelde tijd,\naan het einde zal Hij het werkelijkheid maken. Hij liegt niet.\nAls Hij uitblijft, verwacht Hem,\nwant Hij komt zeker, Hij zal niet wegblijven."
                },
                "4": {
                    "verse_nr": "4",
                    "verse": "Zie, zijn ziel is hoogmoedig,\nniet oprecht in hem,\nmaar de rechtvaardige zal door zijn geloof leven."
                },
                "5": {
                    "verse_nr": "5",
                    "verse": "En ook omdat hij trouweloos handelt bij de wijn,\nen een trots man is, maar hij zal niet slagen;\nhij die zijn keel wijd openspert als het graf,\nen net als de dood is, die niet verzadigd wordt,\nhij die alle heidenvolken bij zich verzameld heeft,\nen alle volken bij zich bijeengebracht heeft."
                },
                "6": {
                    "verse_nr": "6",
                    "verse": "Zullen dan die allen niet een spreuk en een spotlied, vol raadsels, over hem aanheffen?\nMen zal zeggen:\nWee hem die vermeerdert wat niet van hem is\n\u2013 hoelang nog? \u2013 die gepand goed op zich laadt!"
                },
                "7": {
                    "verse_nr": "7",
                    "verse": "Zullen niet, opeens, zij die u bijten, opstaan,\nontwaken wie u doen beven,\nzodat u hun tot buit wordt?"
                },
                "8": {
                    "verse_nr": "8",
                    "verse": "Omdat \u00fa vele heidenvolken beroofd hebt,\nzullen alle overgebleven volken u beroven,\nvanwege het vergoten bloed van de mensen\nen het geweld tegen het land,\nde stad en al zijn inwoners."
                },
                "9": {
                    "verse_nr": "9",
                    "verse": "Wee hem die op winstbejag uit is voor zijn huis,\nom zijn nest in de hoogte te bouwen,\nom zich te redden uit de greep van het kwaad!"
                },
                "10": {
                    "verse_nr": "10",
                    "verse": "U hebt schande voor uw huis beraamd.\nDoor vele volken uit te roeien,\nhebt u tegen uw leven gezondigd"
                },
                "11": {
                    "verse_nr": "11",
                    "verse": "want de steen schreeuwt vanuit de muur,\nen de balk antwoordt erop vanuit het houtwerk."
                },
                "12": {
                    "verse_nr": "12",
                    "verse": "Wee hem die een stad met vergoten bloed bouwt,\ndie een stad op onrecht grondvest!"
                },
                "13": {
                    "verse_nr": "13",
                    "verse": "Zie, is het niet\nvan de HEERE van de legermachten\ndat volken zich inspannen voor het vuur\nen nati\u00ebn zich voor niets afmatten?"
                },
                "14": {
                    "verse_nr": "14",
                    "verse": "Want de aarde zal vol worden\nmet de kennis van de heerlijkheid van de HEERE,\nzoals het water de bodem van de zee bedekt."
                },
                "15": {
                    "verse_nr": "15",
                    "verse": "Wee hem die zijn naaste te drinken geeft,\nu die uw vergif daaraan toevoegt, en hem ook dronken maakt\nom hun naaktheid te aanschouwen."
                },
                "16": {
                    "verse_nr": "16",
                    "verse": "U bent eerder met schande verzadigd dan met eer.\nDrink ook zelf en laat uw voorhuid zien.\nDe beker in de rechterhand van de HEERE zal op u overgaan:\nschandelijk braaksel over uw eer."
                },
                "17": {
                    "verse_nr": "17",
                    "verse": "Want het geweld tegen de Libanon zal u bedekken\nen de verwoesting onder de dieren zal ontsteltenis teweegbrengen,\nvanwege het vergoten bloed van de mensen, en het geweld aan het land,\nde stad en al zijn inwoners."
                },
                "18": {
                    "verse_nr": "18",
                    "verse": "Wat is het nut van een gesneden beeld, wanneer zijn maker het gesneden heeft,\nof van een gegoten beeld dat leugens onderwijst,\nwanneer de maker op zijn maaksel vertrouwt\nterwijl het stomme afgoden zijn die hij maakt?"
                },
                "19": {
                    "verse_nr": "19",
                    "verse": "Wee hem die tegen het stuk hout zegt: Word wakker!\nen: Ontwaak! tegen een zwijgende steen.\nZouden zij iemand kunnen onderwijzen?\nZie, het is met goud en zilver overtrokken,\nmaar er zit volstrekt geen levensgeest in hem."
                },
                "20": {
                    "verse_nr": "20",
                    "verse": "Maar de HEERE is in Zijn heilige tempel.\nWees stil voor Zijn aangezicht, heel de aarde!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": ""
                },
                "2": {
                    "verse_nr": "2",
                    "verse": "HEERE, toen ik Uw tijding hoorde,\nheb ik gevreesd.\nHEERE, Uw werk, behoud het in het leven in het midden van de jaren,\nmaak het bekend in het midden van de jaren.\nDenk in Uw toorn aan ontferming!"
                },
                "3": {
                    "verse_nr": "3",
                    "verse": "God kwam van Teman,\nde Heilige van het gebergte Paran. Sela\nZijn majesteit bedekte de hemel,\nde aarde was vol van Zijn lof."
                },
                "4": {
                    "verse_nr": "4",
                    "verse": "Er was een glans als van het zonlicht;\nlichtstralen kwamen uit Zijn hand,\ndaarin ging Zijn macht schuil."
                },
                "5": {
                    "verse_nr": "5",
                    "verse": "Voor Hem uit ging de pest,\nde gloed ervan volgde Hem op de voet."
                },
                "6": {
                    "verse_nr": "6",
                    "verse": "Hij stond en deed de aarde schudden,\nHij keek en liet heidenvolken opspringen.\nDe aloude bergen werden verpletterd,\nde eeuwige heuvels hebben zich neergebogen.\nDe eeuwige wegen zijn van Hem."
                },
                "7": {
                    "verse_nr": "7",
                    "verse": "Ik zag de tenten van Kusjan gebogen onder het onrecht,\nde tentkleden van het land Midian sidderden."
                },
                "8": {
                    "verse_nr": "8",
                    "verse": "Was de HEERE tegen de rivieren ontbrand?\nWoedde Uw toorn tegen de rivieren,\nof was Uw verbolgenheid tegen de zee,\ndat U op Uw paarden reed?\nUw wagens brachten heil."
                },
                "9": {
                    "verse_nr": "9",
                    "verse": "U haalde Uw boog tevoorschijn\nom de eden, aan de stammen gedaan door het woord. Sela\nMet rivieren spleet U de aarde."
                },
                "10": {
                    "verse_nr": "10",
                    "verse": "De bergen zagen U, zij beefden van angst.\nEen vloed van water stroomde voorbij,\nde watervloed liet zijn stem klinken,\nhoog hief hij zijn handen op."
                },
                "11": {
                    "verse_nr": "11",
                    "verse": "Zon en maan stonden stil in hun woning;\nmet het licht bewogen Uw pijlen zich voort,\nmet de gloed Uw glinsterende speer."
                },
                "12": {
                    "verse_nr": "12",
                    "verse": "In gramschap schreed U voort over de aarde,\nin toorn vertrapte U de heidenvolken."
                },
                "13": {
                    "verse_nr": "13",
                    "verse": "U bent uitgetrokken tot heil van Uw volk,\ntot heil van Uw Gezalfde.\nU hebt het dak van het huis van de goddeloze verbrijzeld,\nU legt het fundament bloot tot de hals toe. Sela"
                },
                "14": {
                    "verse_nr": "14",
                    "verse": "U doorboorde met zijn eigen pijlen het hoofd van zijn strijders.\nZij stormden aan om mij te verspreiden,\nzij die zich verheugden\nalsof zij de ellendige in een verborgen plaats wilden verslinden."
                },
                "15": {
                    "verse_nr": "15",
                    "verse": "U betrad met Uw paarden de zee,\nde schuimkoppen van grote wateren."
                },
                "16": {
                    "verse_nr": "16",
                    "verse": "Ik hoorde het en mijn buik sidderde.\nBij het geluid trilden mijn lippen.\nVerrotting tastte mijn beenderen aan.\nIk sidderde op de plaats waar ik stond.\nZeker, ik zal rustig wachten op de dag van de benauwdheid,\nals die aanbreekt voor het volk dat ons zal aanvallen."
                },
                "17": {
                    "verse_nr": "17",
                    "verse": "Al zal de vijgenboom niet in bloei staan\nen er geen vrucht aan de wijnstok zijn,\nal zal de opbrengst van de olijfboom tegenvallen\nen zullen de velden geen voedsel voortbrengen,\nal zal het kleinvee uit de kooi verdwenen zijn\nen er geen rund in de stallen over zijn"
                },
                "18": {
                    "verse_nr": "18",
                    "verse": "ik zal dan toch in de HEERE van vreugde opspringen,\nmij verheugen in de God van mijn heil."
                },
                "19": {
                    "verse_nr": "19",
                    "verse": "De HEERE Heere is mijn kracht,\nHij maakt mijn voeten als die van de hinden,\nen Hij doet mij treden op mijn hoogten.\nVoor de koorleider, bij mijn snarenspel."
                }
            }
        }
    }
}