{
    "version": "HSV",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het Hooglied, dat van Salomo is."
                },
                "2": {
                    "verse_nr": "2",
                    "verse": "Laat Hij mij kussen met de kussen van Zijn mond,\nwant Uw uitnemende liefde is beter dan wijn."
                },
                "3": {
                    "verse_nr": "3",
                    "verse": "Uw zalfoli\u00ebn zijn heerlijk van geur,\nUw Naam is een uitgegoten zalfolie.\nDaarom hebben de meisjes U lief."
                },
                "4": {
                    "verse_nr": "4",
                    "verse": "Trek mij mee, wij zullen achter U aan snellen.\nDe Koning heeft mij gebracht in Zijn binnenkamers.\nLaten wij ons verheugen en ons in U verblijden,\nlaten wij Uw uitnemende liefde in herinnering roepen meer dan de wijn.\nMet recht hebben zij U lief."
                },
                "5": {
                    "verse_nr": "5",
                    "verse": "Donker van huid ben ik, maar bekoorlijk,\ndochters van Jeruzalem,\nals de tenten van Kedar,\nals de tentkleden van Salomo."
                },
                "6": {
                    "verse_nr": "6",
                    "verse": "Zie niet op mij neer omdat ik donker ben,\nwant de zon heeft mij beschenen.\nDe zonen van mijn moeder ontstaken tegen mij in woede,\nzij maakten mij tot bewaakster van de wijngaarden.\nMijn eigen wijngaard heb ik niet bewaakt."
                },
                "7": {
                    "verse_nr": "7",
                    "verse": "U, Die ik innig liefheb,\nmaak mij bekend waar U de kudde weidt,\nwaar U die op de middag laat rusten.\nWant waarom zou ik zijn als een gesluierde\nbij de kudden van Uw metgezellen?"
                },
                "8": {
                    "verse_nr": "8",
                    "verse": "Als u het niet weet,\no, allermooiste onder de vrouwen,\nvolg dan de sporen van de schapen\nen weid uw geiten\nbij de woningen van de herders."
                },
                "9": {
                    "verse_nr": "9",
                    "verse": "Mijn vriendin, Ik vergelijk u met de paarden\nvoor de wagens van de farao."
                },
                "10": {
                    "verse_nr": "10",
                    "verse": "Lieflijk zijn uw wangen tussen de kettinkjes,\nen uw hals met de parelsnoeren."
                },
                "11": {
                    "verse_nr": "11",
                    "verse": "Wij zullen gouden kettinkjes voor u maken\nmet zilveren knopjes."
                },
                "12": {
                    "verse_nr": "12",
                    "verse": "Zolang de Koning aan Zijn ronde tafel zit,\nverspreidt mijn nardus zijn geur."
                },
                "13": {
                    "verse_nr": "13",
                    "verse": "Mijn Liefste is mij een bundeltje mirre\ndat tussen mijn borsten overnacht."
                },
                "14": {
                    "verse_nr": "14",
                    "verse": "Mijn Liefste is mij een tros hennabloemen\nuit de wijngaarden van Engedi."
                },
                "15": {
                    "verse_nr": "15",
                    "verse": "Zie, u bent mooi, Mijn vriendin,\nzie, u bent mooi, uw ogen zijn als duiven."
                },
                "16": {
                    "verse_nr": "16",
                    "verse": "Zie, U bent mooi, mijn Liefste, ja, lieflijk.\nJa, onze rustbank is het groene loof."
                },
                "17": {
                    "verse_nr": "17",
                    "verse": "De balken van onze huizen zijn ceders,\nonze dakspanten zijn cipressen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ik ben een roos van Saron,\neen lelie uit de dalen."
                },
                "2": {
                    "verse_nr": "2",
                    "verse": "Als een lelie tussen de distels,\nzo is Mijn vriendin tussen de meisjes."
                },
                "3": {
                    "verse_nr": "3",
                    "verse": "Als een appelboom tussen de bomen van het woud,\nzo is mijn Liefste tussen de jongemannen.\nIk verlang er sterk naar in Zijn schaduw te zitten,\nen Zijn vrucht is zoet voor mijn gehemelte."
                },
                "4": {
                    "verse_nr": "4",
                    "verse": "Hij brengt mij in het wijnhuis,\nen de liefde is Zijn banier over mij."
                },
                "5": {
                    "verse_nr": "5",
                    "verse": "Sterk mij met rozijnenkoeken,\nverkwik mij met appels,\nwant ik ben ziek van liefde."
                },
                "6": {
                    "verse_nr": "6",
                    "verse": "Laat Zijn linkerarm onder mijn hoofd zijn\nen Zijn rechter mij omhelzen."
                },
                "7": {
                    "verse_nr": "7",
                    "verse": "Ik bezweer u, dochters van Jeruzalem,\nals bij de gazellen of bij de hinden op het veld,\ndat u de liefde niet opwekt of aanwakkert,\nvoordat het haar behaagt."
                },
                "8": {
                    "verse_nr": "8",
                    "verse": "De stem van mijn Liefste!\nZie, daar komt Hij,\nspringend over de bergen,\nhuppelend over de heuvels."
                },
                "9": {
                    "verse_nr": "9",
                    "verse": "Mijn Liefste lijkt op een gazelle\nof het jong van een hert.\nZie, Hij staat achter onze muur,\nkijkend door de vensters,\nspeurend door de spijlen."
                },
                "10": {
                    "verse_nr": "10",
                    "verse": "Mijn Liefste antwoordt en zegt tegen mij:\nSta op, Mijn vriendin,\nMijn allermooiste, en kom!"
                },
                "11": {
                    "verse_nr": "11",
                    "verse": "Want zie, de winter is voorbij.\nDe regentijd is over, helemaal voorbijgegaan."
                },
                "12": {
                    "verse_nr": "12",
                    "verse": "De bloemen laten zich zien op het land,\nde zangtijd is aangebroken,\nhet koeren van de tortelduif wordt in ons land gehoord."
                },
                "13": {
                    "verse_nr": "13",
                    "verse": "De vijgenboom brengt zijn jonge vruchten voort,\nde bloeiende wijnstokken geuren.\nSta op, Mijn vriendin,\nen kom, Mijn allermooiste!"
                },
                "14": {
                    "verse_nr": "14",
                    "verse": "Mijn duif in de kloven van de rots,\nin de schuilplaats van de bergwand,\nlaat Mij uw gedaante zien,\nlaat Mij uw stem horen.\nWant uw stem is zoet\nen uw gedaante is bekoorlijk."
                },
                "15": {
                    "verse_nr": "15",
                    "verse": "Vang voor ons de vossen,\nde kleine vossen\ndie de wijngaarden te gronde richten,\nnu onze wijngaarden bloeien."
                },
                "16": {
                    "verse_nr": "16",
                    "verse": "Mijn Liefste is van mij en ik ben van Hem,\nDie de kudde weidt tussen de lelies"
                },
                "17": {
                    "verse_nr": "17",
                    "verse": "tot de wind van de dag opsteekt\nen de schaduwen vluchten.\nKeer om, mijn Liefste,\nen wees als een gazelle of het jong van een hert\nop de bergen van Bether."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Op mijn bed zocht ik in de nachten\nHem Die ik innig liefheb.\nIk zocht Hem, maar ik vond Hem niet."
                },
                "2": {
                    "verse_nr": "2",
                    "verse": "Ik dacht: Laat ik toch opstaan en in de stad rondtrekken,\ndoor de straten en over de pleinen,\nHem zoeken, Die ik innig liefheb.\nIk zocht Hem, maar ik vond Hem niet."
                },
                "3": {
                    "verse_nr": "3",
                    "verse": "De wachters,\ndie in de stad de ronde deden, vonden mij.\nIk zei: Hebt u Hem gezien Die ik innig liefheb?"
                },
                "4": {
                    "verse_nr": "4",
                    "verse": "Nauwelijks was ik hen voorbijgegaan\nof ik vond Hem Die ik innig liefheb.\nIk greep Hem vast, liet Hem niet meer los,\ntot ik Hem gebracht had in het huis van mijn moeder,\nin de binnenkamer van haar die mij gebaard heeft."
                },
                "5": {
                    "verse_nr": "5",
                    "verse": "Ik bezweer u, dochters van Jeruzalem,\nals bij de gazellen of bij de hinden op het veld,\ndat u de liefde niet opwekt of aanwakkert,\nvoordat het haar behaagt."
                },
                "6": {
                    "verse_nr": "6",
                    "verse": "Wie is zij die daar uit de woestijn komt,\nals zuilen van rook,\nin een wolk van mirre en wierook,\nvan allerlei geurige kruiden van de koopman?"
                },
                "7": {
                    "verse_nr": "7",
                    "verse": "Zie, de draagstoel voor Salomo.\nDaaromheen zestig helden,\nuit de helden van Isra\u00ebl."
                },
                "8": {
                    "verse_nr": "8",
                    "verse": "Allen hanteren het zwaard,\ngeoefend als ze zijn voor de oorlog.\nIeder draagt zijn zwaard aan zijn heup\ntegen de verschrikking in de nachten."
                },
                "9": {
                    "verse_nr": "9",
                    "verse": "Koning Salomo heeft voor zichzelf een draagkoets gemaakt\nvan hout uit de Libanon."
                },
                "10": {
                    "verse_nr": "10",
                    "verse": "De stijlen ervan maakte hij van zilver,\nzijn leuning van goud\nen zijn zitting van roodpurper.\nHet binnenwerk ervan werd met liefde bekleed\ndoor de dochters van Jeruzalem."
                },
                "11": {
                    "verse_nr": "11",
                    "verse": "Ga naar buiten en zie, dochters van Sion,\nkoning Salomo met de kroon\nwaarmee zijn moeder hem kroonde\nop de dag van zijn bruiloft,\nja, op de dag van de blijdschap van zijn hart!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Zie, u bent mooi, Mijn vriendin, zie, u bent mooi.\nUw ogen zijn als duiven\nvan achter uw sluier.\nUw haar is als een kudde geiten\ndie neergolft van het gebergte van Gilead."
                },
                "2": {
                    "verse_nr": "2",
                    "verse": "Uw tanden zijn als een kudde pasgeschoren schapen\ndie zijn opgekomen uit de wasplaats.\nAlle werpen zij tweelingen,\ngeen van hen is zonder jongen."
                },
                "3": {
                    "verse_nr": "3",
                    "verse": "Als een scharlakenrode draad zijn uw lippen\nen uw spreken is bekoorlijk.\nAls een opengesprongen granaatappel zijn uw slapen\ndoor uw sluier heen."
                },
                "4": {
                    "verse_nr": "4",
                    "verse": "Uw hals is als de toren van David,\nin lagen gebouwd.\nEr hangen duizend schilden aan,\nallemaal schilden van helden."
                },
                "5": {
                    "verse_nr": "5",
                    "verse": "Uw beide borsten zijn als twee kalfjes,\nde tweeling van een gazelle,\ndie tussen de lelies weiden."
                },
                "6": {
                    "verse_nr": "6",
                    "verse": "Tot de wind van de dag opsteekt\nen de schaduwen vluchten,\nzal Ik naar de mirreberg gaan,\nnaar de wierookheuvel."
                },
                "7": {
                    "verse_nr": "7",
                    "verse": "Alles aan u is mooi, Mijn vriendin,\ner is geen enkel gebrek aan u."
                },
                "8": {
                    "verse_nr": "8",
                    "verse": "Kom met Mij van de Libanon af, bruid,\nmet Mij van de Libanon af, kom!\nDaal af van de top van de Amana,\nweg van de top van de Senir en de Hermon,\nvan de holen van de leeuwen,\nvan de bergen met de luipaarden."
                },
                "9": {
                    "verse_nr": "9",
                    "verse": "U hebt Mijn hart veroverd, Mijn zuster, Mijn bruid,\nu hebt Mijn hart veroverd met \u00e9\u00e9n blik van uw ogen,\nmet \u00e9\u00e9n schakel van uw halsketting."
                },
                "10": {
                    "verse_nr": "10",
                    "verse": "Hoe mooi is uw liefde, Mijn zuster, Mijn bruid,\nhoeveel beter is uw liefde dan wijn\nen de geur van uw zalfoli\u00ebn dan allerlei specerijen!"
                },
                "11": {
                    "verse_nr": "11",
                    "verse": "Uw lippen druipen van honingzeem, Mijn bruid,\nhoning en melk zijn onder uw tong\nen de geur van uw kleding is\nals de geur van de Libanon."
                },
                "12": {
                    "verse_nr": "12",
                    "verse": "Een gesloten tuin bent u, Mijn zuster, Mijn bruid,\neen gesloten bron, een verzegelde fontein."
                },
                "13": {
                    "verse_nr": "13",
                    "verse": "Uw scheuten vormen een paradijs\nvan granaatappelbomen met de beste vruchten,\nhennastruiken en nardusplanten"
                },
                "14": {
                    "verse_nr": "14",
                    "verse": "nardus en saffraan,\nkalmoes en kaneel,\nmet allerlei wierookbomen,\nmirre en alo\u00eb,\nmet een keur van allerlei specerijen."
                },
                "15": {
                    "verse_nr": "15",
                    "verse": "O, bron van de tuinen,\nput van levend water\ndat van de Libanon stroomt!"
                },
                "16": {
                    "verse_nr": "16",
                    "verse": "Ontwaak, noordenwind, en kom, zuidenwind,\nwaai door mijn tuin, zodat de geur van zijn specerijen zich verspreidt.\nLaat mijn Liefste in Zijn tuin komen\nen eten van zijn beste vruchten!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ik ben in Mijn tuin gekomen, Mijn zuster, Mijn bruid,\nIk heb Mijn mirre geplukt met Mijn specerijen,\nIk heb Mijn honingraat met Mijn honing gegeten,\nIk heb Mijn wijn met Mijn melk gedronken.\nEet, vrienden,\ndrink en word dronken, geliefden."
                },
                "2": {
                    "verse_nr": "2",
                    "verse": "Ik sliep, maar mijn hart waakte.\nDe stem van mijn Liefste, Die aanklopte:\nDoe Mij open, Mijn zuster, Mijn vriendin,\nMijn duif, Mijn volmaakte,\nwant Mijn hoofd is vol dauw,\nMijn haarlokken vol druppels van de nacht."
                },
                "3": {
                    "verse_nr": "3",
                    "verse": "Ik heb mijn onderkleed uitgetrokken.\nWaarom zou ik dat weer aantrekken?\nIk heb mijn voeten gewassen.\nWaarom zou ik ze weer vuilmaken?"
                },
                "4": {
                    "verse_nr": "4",
                    "verse": "Mijn Liefste trok Zijn hand uit de opening van de deur\nen mijn binnenste werd onrustig om Hem."
                },
                "5": {
                    "verse_nr": "5",
                    "verse": "Ik stond op om mijn Liefste open te doen,\nen mijn handen dropen van mirre\nen mijn vingers van vloeiende mirre\nover de handgreep van de grendel."
                },
                "6": {
                    "verse_nr": "6",
                    "verse": "Ik deed mijn Liefste open,\nmaar mijn Liefste was weg, Hij was weggegaan.\nIk was buiten mijzelf, toen Hij sprak!\nIk zocht Hem, maar ik vond Hem niet,\nIk riep Hem, maar Hij antwoordde mij niet."
                },
                "7": {
                    "verse_nr": "7",
                    "verse": "De wachters die in de stad de ronde deden, vonden mij.\nZij sloegen mij, verwondden mij,\nzij namen mijn sluier van mij af,\nde wachters op de muren."
                },
                "8": {
                    "verse_nr": "8",
                    "verse": "Ik bezweer u,\ndochters van Jeruzalem,\nals u mijn Liefste vindt,\nwat zult u Hem vertellen?\nDat ik ziek ben van liefde!"
                },
                "9": {
                    "verse_nr": "9",
                    "verse": "Wat heeft uw Liefste v\u00f3\u00f3r boven een ander,\no, allermooiste onder de vrouwen?\nWat heeft uw Liefste v\u00f3\u00f3r boven een ander,\ndat u ons dit zo bezweert?"
                },
                "10": {
                    "verse_nr": "10",
                    "verse": "Mijn Liefste is blank en rood,\nHij steekt als een vaandel boven tienduizend uit."
                },
                "11": {
                    "verse_nr": "11",
                    "verse": "Zijn hoofd is van fijn goud, van zuiver goud,\nZijn haarlokken zijn krullend, zwart als een raaf."
                },
                "12": {
                    "verse_nr": "12",
                    "verse": "Zijn ogen zijn als duiven\nbij waterstromen,\nbadend in melk,\nzittend bij een volle bron."
                },
                "13": {
                    "verse_nr": "13",
                    "verse": "Zijn wangen zijn als een bed met specerijen,\nals torentjes met kruiden.\nZijn lippen zijn als lelies\ndruipend van vloeiende mirre."
                },
                "14": {
                    "verse_nr": "14",
                    "verse": "Zijn handen zijn als gouden ringen,\ningezet met turkoois.\nZijn buik is als blinkend ivoor,\nbedekt met saffieren."
                },
                "15": {
                    "verse_nr": "15",
                    "verse": "Zijn benen zijn als witmarmeren pilaren,\ngegrondvest op voetstukken van zuiver goud.\nZijn gedaante is als de Libanon,\nuitgelezen als de ceders."
                },
                "16": {
                    "verse_nr": "16",
                    "verse": "Zijn gehemelte is een en al zoetheid,\nalles aan Hem is geheel en al begeerlijk.\nZo is mijn Liefste, ja, zo is mijn Vriend,\ndochters van Jeruzalem!"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Waarheen is uw Liefste gegaan,\no, allermooiste onder de vrouwen?\nWaarheen heeft uw Liefste Zich gewend,\nopdat wij Hem met u zoeken?"
                },
                "2": {
                    "verse_nr": "2",
                    "verse": "Mijn Liefste is afgedaald naar Zijn tuin,\nnaar de bedden met specerijen,\nom in de tuinen te weiden\nen lelies te verzamelen."
                },
                "3": {
                    "verse_nr": "3",
                    "verse": "Ik ben van mijn Liefste en mijn Liefste is van mij,\nHij Die te midden van de lelies weidt."
                },
                "4": {
                    "verse_nr": "4",
                    "verse": "Mooi bent u, Mijn vriendin, als Tirza,\nbekoorlijk als Jeruzalem,\nschrikwekkend als zij die vaandels opheffen."
                },
                "5": {
                    "verse_nr": "5",
                    "verse": "Wend uw ogen van Mij af,\nwant zij brengen Mij in verwarring.\nUw haar is als een kudde geiten,\ndie neergolft van de Gilead."
                },
                "6": {
                    "verse_nr": "6",
                    "verse": "Uw tanden zijn als een kudde schapen\ndie zijn opgekomen uit de wasplaats.\nAlle werpen zij tweelingen,\ngeen van hen is zonder jongen."
                },
                "7": {
                    "verse_nr": "7",
                    "verse": "Als een opengesprongen granaatappel zijn uw slapen\ndoor uw sluier heen."
                },
                "8": {
                    "verse_nr": "8",
                    "verse": "Al waren er zestig koninginnen\nen tachtig bijvrouwen\nen meisjes, niet te tellen"
                },
                "9": {
                    "verse_nr": "9",
                    "verse": "zij is de enige, Mijn duif, Mijn volmaakte,\nzij is de enige voor haar moeder,\nde zuivere voor wie haar heeft gebaard.\nAls de meisjes haar zien, prijzen zij haar gelukkig,\nde koninginnen en bijvrouwen roemen haar."
                },
                "10": {
                    "verse_nr": "10",
                    "verse": "Wie is zij die verschijnt als de dageraad,\nmooi als de volle maan,\nzuiver als de gloeiende zon,\nschrikwekkend als zij die vaandels opheffen?"
                },
                "11": {
                    "verse_nr": "11",
                    "verse": "Naar de notentuin ben Ik afgedaald,\nom de nieuwe knoppen in de vallei te bekijken,\nom te zien of de wijnstok uitloopt\nen de granaatappelbomen gaan bloeien."
                },
                "12": {
                    "verse_nr": "12",
                    "verse": "Eer Ik het wist, zette Ik Mij op de wagens\nvan Mijn gewillig volk."
                },
                "13": {
                    "verse_nr": "13",
                    "verse": "Keer terug, keer terug, o Sulammith!\nKeer terug, keer terug, zodat wij u kunnen zien!\nWat ziet u toch aan Sulammith?\nZij is als een reidans van twee legers."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Hoe mooi zijn uw schreden in uw sandalen,\nvorstendochter.\nDe rondingen van uw heupen zijn als halssieraden,\nhet werk van kunstenaarshanden."
                },
                "2": {
                    "verse_nr": "2",
                    "verse": "Uw navel is als een ronde schaal\nwaarin geen gemengde wijn ontbreekt.\nUw buik is als een hoop tarwe,\nomgeven door lelies."
                },
                "3": {
                    "verse_nr": "3",
                    "verse": "Uw beide borsten zijn als twee kalfjes,\nde tweeling van een gazelle."
                },
                "4": {
                    "verse_nr": "4",
                    "verse": "Uw hals is als de ivoren toren,\nuw ogen zijn als de vijvers te Hesbon\nbij de poort Bath-Rabbim.\nUw neus is als de toren van de Libanon,\ndie uitziet op Damascus."
                },
                "5": {
                    "verse_nr": "5",
                    "verse": "Uw hoofd is op u als de Karmel\nen uw haartooi is als roodpurper,\nde Koning zit gevangen in de lokken."
                },
                "6": {
                    "verse_nr": "6",
                    "verse": "Wat bent u mooi, wat bent u lieflijk,\nliefste, vol van genot!"
                },
                "7": {
                    "verse_nr": "7",
                    "verse": "De lengte van u is te vergelijken met een palmboom,\nuw borsten met druiventrossen."
                },
                "8": {
                    "verse_nr": "8",
                    "verse": "Ik zei: Ik wil in de palmboom klimmen,\nzijn takken grijpen.\nLaten uw borsten toch zijn\nals trossen aan de wijnstok,\nde geur van uw neus\nals die van appels"
                },
                "9": {
                    "verse_nr": "9",
                    "verse": "en uw gehemelte als goede wijn.\nDie stroomt regelrecht naar mijn Liefste\nen druppelt op de lippen van de slapenden."
                },
                "10": {
                    "verse_nr": "10",
                    "verse": "Ik ben van mijn Liefste\nen Zijn begeerte gaat naar mij uit."
                },
                "11": {
                    "verse_nr": "11",
                    "verse": "Kom, mijn Liefste,\nlaten wij naar buiten gaan, het veld in,\nlaten wij overnachten in de dorpen."
                },
                "12": {
                    "verse_nr": "12",
                    "verse": "Laten wij vroeg opstaan om naar de wijngaarden te gaan\nom te zien of de wijnstok uitloopt,\nof de knoppen zich hebben geopend,\nof de granaatappelbomen gaan bloeien.\nDaar zal ik U mijn liefde geven."
                },
                "13": {
                    "verse_nr": "13",
                    "verse": "De liefdesappels geven hun geur\nen aan onze deuren hangen allerlei kostelijke vruchten,\nverse en ook oude.\nMijn Liefste, die heb ik voor U bewaard!"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Och, was U mij als een broer,\ngezoogd aan de borsten van mijn moeder.\nAls ik U op straat vond, zou ik U kussen.\nOok zouden ze mij niet verachten."
                },
                "2": {
                    "verse_nr": "2",
                    "verse": "Ik zou U meevoeren, ik zou U brengen\nin het huis van mijn moeder,\nU zou mij onderrichten.\nIk zou U laten drinken van kruidenwijn,\nvan het sap van mijn granaatappels."
                },
                "3": {
                    "verse_nr": "3",
                    "verse": "Laat Zijn linkerarm onder mijn hoofd zijn\nen Zijn rechter mij omhelzen."
                },
                "4": {
                    "verse_nr": "4",
                    "verse": "Ik bezweer u,\ndochters van Jeruzalem:\nwaarom zou u de liefde opwekken of aanwakkeren,\nvoordat het haar behaagt?"
                },
                "5": {
                    "verse_nr": "5",
                    "verse": "Wie is zij die daar opkomt uit de woestijn,\nleunend op haar Liefste?\nOnder de appelboom heb ik U gewekt.\nDaar heeft Uw moeder U met smart voortgebracht,\nmet smart heeft zij U daar voortgebracht die U gebaard heeft."
                },
                "6": {
                    "verse_nr": "6",
                    "verse": "Leg mij als een zegel op Uw hart,\nals een zegel op Uw arm.\nWant de liefde is sterk als de dood,\nde hartstocht onstuitbaar als het graf.\nHaar vonken zijn vurige vonken,\nvlammen van de HEERE."
                },
                "7": {
                    "verse_nr": "7",
                    "verse": "Vele wateren kunnen de liefde niet uitblussen\nen rivieren spoelen haar niet weg.\nAl gaf iemand al het bezit van zijn huis voor de liefde,\nmen zou hem smadelijk verachten."
                },
                "8": {
                    "verse_nr": "8",
                    "verse": "Wij hebben een kleine zuster\ndie nog geen borsten heeft.\nWat zullen wij voor onze zuster doen\nop de dag waarop men over haar zal spreken?"
                },
                "9": {
                    "verse_nr": "9",
                    "verse": "Als zij een muur is,\nzullen wij een zilveren bolwerk op haar bouwen.\nAls zij een deur is,\nzullen wij haar insluiten met een plank van cederhout."
                },
                "10": {
                    "verse_nr": "10",
                    "verse": "Ik ben een muur\nen mijn borsten zijn als torens.\nToen was ik in Zijn ogen\nals iemand die vrede vindt."
                },
                "11": {
                    "verse_nr": "11",
                    "verse": "Salomo had een wijngaard te Ba\u00e4l-Hamon.\nHij gaf deze wijngaard aan de bewakers.\nVoor zijn vruchten bracht ieder\nduizend zilverstukken."
                },
                "12": {
                    "verse_nr": "12",
                    "verse": "Mijn wijngaard \u2013 die van Mij \u2013 ligt voor Mijn aangezicht.\nDe duizend zilverstukken zijn voor u, Salomo,\nen tweehonderd voor de bewakers van zijn vrucht."
                },
                "13": {
                    "verse_nr": "13",
                    "verse": "O, bewoonster van de tuinen,\nmetgezellen slaan acht op uw stem,\nlaat Mij die horen!"
                },
                "14": {
                    "verse_nr": "14",
                    "verse": "Kom haastig, mijn Liefste,\nen wees als een gazelle\nof als het jong van een hert\nop de bergen met specerijen."
                }
            }
        }
    }
}