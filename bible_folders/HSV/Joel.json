{
    "version": "HSV",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het woord van de HEERE dat gekomen is tot Jo\u00ebl, de zoon van Pethuel."
                },
                "2": {
                    "verse_nr": "2",
                    "verse": "Hoor dit, oudsten,\nneem dit ter ore, alle inwoners van het land!\nIs dit gebeurd in uw dagen\nof in de dagen van uw vaderen?"
                },
                "3": {
                    "verse_nr": "3",
                    "verse": "Vertel erover aan uw kinderen\nen laten uw kinderen erover aan hun kinderen vertellen\nen hun kinderen weer aan de volgende generatie."
                },
                "4": {
                    "verse_nr": "4",
                    "verse": "Wat de jonge sprinkhaan overliet, at de veldsprinkhaan op;\nwat de veldsprinkhaan overliet, at de treksprinkhaan op;\nen wat de treksprinkhaan overliet, at de zwermsprinkhaan op."
                },
                "5": {
                    "verse_nr": "5",
                    "verse": "Ontwaak, dronkaards, en ween.\nWeeklaag, alle wijndrinkers,\nover de jonge wijn, want die is van uw mond weggenomen."
                },
                "6": {
                    "verse_nr": "6",
                    "verse": "Want een volk is tegen Mijn land opgetrokken,\nmachtig en niet te tellen;\nzijn tanden zijn leeuwentanden,\nhet heeft de hoektanden van een leeuwin."
                },
                "7": {
                    "verse_nr": "7",
                    "verse": "Het heeft van Mijn wijnstok een woestenij gemaakt\nen Mijn vijgenboom tot een kale tak.\nHet heeft hem volledig afgeschild en weggeworpen,\nzijn ranken zijn wit geworden."
                },
                "8": {
                    "verse_nr": "8",
                    "verse": "Weeklaag als een jonge vrouw, omgord met een rouwgewaad,\ndie klaagt om de man van haar jeugd."
                },
                "9": {
                    "verse_nr": "9",
                    "verse": "Graanoffer en plengoffer zijn weggenomen\nvan het huis van de HEERE.\nDe priesters treuren,\nde dienaren van de HEERE."
                },
                "10": {
                    "verse_nr": "10",
                    "verse": "Het veld is verwoest,\nde grond treurt,\nwant het koren is verwoest,\nde nieuwe wijn opgedroogd,\nde olie verkommerd."
                },
                "11": {
                    "verse_nr": "11",
                    "verse": "Akkerbouwers staan beschaamd,\nwijnbouwers weeklagen\nover de tarwe en over de gerst,\nwant de oogst op het veld is verloren."
                },
                "12": {
                    "verse_nr": "12",
                    "verse": "De wijnstok is verdord\nen de vijgenboom is verwelkt,\nde granaatappelboom, ook de palmboom en de appelboom,\nalle bomen van het veld zijn verdord.\nJa, de vreugde is verdord,\ngeweken van de mensenkinderen."
                },
                "13": {
                    "verse_nr": "13",
                    "verse": "Omgord u en bedrijf rouw, priesters,\nweeklaag, dienaren van het altaar.\nKom, overnacht in rouwgewaden,\ndienaren van mijn God,\nwant graanoffer en plengoffer\nzijn aan het huis van uw God onthouden."
                },
                "14": {
                    "verse_nr": "14",
                    "verse": "Kondig een vastentijd af,\nroep een bijzondere samenkomst bijeen,\nverzamel de oudsten\nen alle inwoners van het land\nin het huis van de HEERE, uw God,\nen roep tot de HEERE."
                },
                "15": {
                    "verse_nr": "15",
                    "verse": "Ach, die dag!\nJa, de dag van de HEERE is nabij,\nen hij zal komen als een verwoesting van de Almachtige."
                },
                "16": {
                    "verse_nr": "16",
                    "verse": "Is niet voor onze ogen\nhet voedsel weggenomen,\nuit het huis van onze God\nblijdschap en vreugde?"
                },
                "17": {
                    "verse_nr": "17",
                    "verse": "De zaadkorrels zijn verschrompeld\nonder hun aardkluiten,\nde voorraadschuren verwoest,\nde graanschuren afgebroken,\nwant het koren is verdord."
                },
                "18": {
                    "verse_nr": "18",
                    "verse": "Hoe kreunt het vee!\nDe kudden rundvee zijn in verwarring,\nwant ze hebben geen weide.\nZelfs kudden kleinvee moeten boeten."
                },
                "19": {
                    "verse_nr": "19",
                    "verse": "Tot U, HEERE, roep ik,\nwant een vuur heeft de weiden van de woestijn verteerd,\nen een vlam heeft alle bomen van het veld verzengd."
                },
                "20": {
                    "verse_nr": "20",
                    "verse": "Zelfs de dieren van het veld\nschreeuwen naar U,\nwant de waterstromen\nzijn uitgedroogd.\nEen vuur heeft\nde weiden van de woestijn verteerd."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Blaas de bazuin in Sion,\nsla alarm op Mijn heilige berg,\nlaat alle inwoners van het land sidderen,\nwant de dag van de HEERE komt, ja, is nabij!"
                },
                "2": {
                    "verse_nr": "2",
                    "verse": "Het is een dag van duisternis en donkerheid,\neen dag van wolken en donkerheid.\nZoals de dageraad zich over de bergen verspreidt,\nverspreidt zich een groot en machtig volk,\nzoals er niet geweest is\nvan oude tijden af,\nen er hierna niet meer zal zijn,\njarenlang, van generatie op generatie."
                },
                "3": {
                    "verse_nr": "3",
                    "verse": "Erv\u00f3\u00f3r verteert een vuur,\nen erachter verzengt een vlam;\nerv\u00f3\u00f3r is het land als de hof van Eden,\nen erachter is het een woeste wildernis.\nOok is er geen ontkomen aan."
                },
                "4": {
                    "verse_nr": "4",
                    "verse": "Als het uiterlijk van paarden is zijn uiterlijk,\nen als renpaarden, zo rennen zij voort."
                },
                "5": {
                    "verse_nr": "5",
                    "verse": "Als het geluid van wagens\nspringen zij over de toppen van de bergen,\nals het geluid van een vuurvlam\ndie stoppels verteert,\nals een machtig volk\nopgesteld voor de strijd."
                },
                "6": {
                    "verse_nr": "6",
                    "verse": "Bij die aanblik krimpen de volken ineen,\nalle gezichten verschieten van kleur."
                },
                "7": {
                    "verse_nr": "7",
                    "verse": "Als helden rennen zij,\nals strijdbare mannen\nklimmen zij tegen de muren op;\nieder gaat op zijn eigen weg\nen zij wijken niet van hun paden af."
                },
                "8": {
                    "verse_nr": "8",
                    "verse": "Zij verdringen elkaar niet,\nieder gaat zijn eigen weg.\nAl stuiten zij op weerstand,\nzij zijn niet tegen te houden."
                },
                "9": {
                    "verse_nr": "9",
                    "verse": "Zij stormen op de stad af,\nzij rennen op de muren,\nzij klimmen tegen de huizen op.\nAls een dief komen zij\ndoor de vensters binnen."
                },
                "10": {
                    "verse_nr": "10",
                    "verse": "Bij die aanblik siddert de aarde,\nbeeft de hemel.\nZon en maan worden in het zwart gehuld\nen de sterren trekken hun licht in."
                },
                "11": {
                    "verse_nr": "11",
                    "verse": "En de HEERE laat Zijn stem klinken\nvoor Zijn leger uit,\nwant Zijn leger is zeer groot,\nja, machtig is Hij, Die Zijn woord ten uitvoer brengt.\nGroot is immers de dag van de HEERE\nen zeer ontzagwekkend. Wie zal hem kunnen verdragen?"
                },
                "12": {
                    "verse_nr": "12",
                    "verse": "Ook nu echter, spreekt de HEERE,\nbekeer u tot Mij met heel uw hart,\nnamelijk met vasten, met geween en met rouwklacht."
                },
                "13": {
                    "verse_nr": "13",
                    "verse": "En scheur uw hart\nen niet uw kleren.\nBekeer u tot de HEERE, uw God,\nwant Hij is genadig en barmhartig,\ngeduldig en rijk aan goedertierenheid,\nen Hij heeft berouw over het kwaad."
                },
                "14": {
                    "verse_nr": "14",
                    "verse": "Wie weet zal Hij Zich omkeren en berouw hebben,\nzodat Hij een zegen achter Zich overlaat:\neen graanoffer en een plengoffer\nvoor de HEERE, uw God."
                },
                "15": {
                    "verse_nr": "15",
                    "verse": "Blaas de bazuin in Sion,\nkondig een vastentijd af,\nroep een bijzondere samenkomst bijeen."
                },
                "16": {
                    "verse_nr": "16",
                    "verse": "Verzamel het volk,\nheilig de gemeente,\nbreng de oudsten bijeen,\nverzamel de kleine kinderen\nen de zuigelingen.\nLaat de bruidegom uit zijn binnenkamer gaan,\nde bruid uit haar slaapkamer."
                },
                "17": {
                    "verse_nr": "17",
                    "verse": "Laten de priesters, de dienaren van de HEERE, wenen\ntussen de voorhal en het altaar,\nen laten zij zeggen:\nOntzie Uw volk, HEERE,\ngeef Uw erfelijk bezit niet over aan smaad,\nzodat de heidenvolken over hen zouden heersen.\nWaarom zouden ze onder de volken zeggen:\nWaar is hun God?"
                },
                "18": {
                    "verse_nr": "18",
                    "verse": "Toen nam de HEERE het op voor Zijn land,\nen Hij spaarde Zijn volk."
                },
                "19": {
                    "verse_nr": "19",
                    "verse": "De HEERE antwoordde en zei tegen Zijn volk:\nZie, Ik zend u het koren, de nieuwe wijn en de olie,\nzodat u ermee verzadigd wordt.\nIk zal u niet meer overgeven\nals voorwerp van smaad onder de heidenvolken."
                },
                "20": {
                    "verse_nr": "20",
                    "verse": "Ik zal die uit het noorden\nver van u wegdoen.\nIk verdrijf hem naar\neen dor en woest land,\nzijn voorhoede naar de zee in het oosten,\nzijn achterhoede naar de zee in het westen.\nZijn stank stijgt op,\nzijn walm stijgt op,\nwant hij heeft grote dingen gedaan."
                },
                "21": {
                    "verse_nr": "21",
                    "verse": "Wees niet bevreesd, land,\nverheug u en wees blij,\nwant de HEERE heeft grote dingen gedaan."
                },
                "22": {
                    "verse_nr": "22",
                    "verse": "Wees niet bevreesd, dieren van het veld,\nwant de weiden van de woestijn worden groen,\nde bomen dragen hun vrucht,\nde wijnstok en de vijgenboom geven hun opbrengst."
                },
                "23": {
                    "verse_nr": "23",
                    "verse": "En u, kinderen van Sion,\nverheug u en wees blij\nin de HEERE, uw God,\nwant Hij zal u geven\nde Leraar tot gerechtigheid.\nDie zal regen op u doen neerdalen,\nvroege regen en late regen in de eerste maand."
                },
                "24": {
                    "verse_nr": "24",
                    "verse": "De dorsvloeren zullen vol koren zijn,\nde perskuipen stromen over van nieuwe wijn en olie."
                },
                "25": {
                    "verse_nr": "25",
                    "verse": "Ik zal u de jaren vergoeden\ndie de veldsprinkhaan, de jonge sprinkhaan, de zwermsprinkhaan en de treksprinkhaan hebben opgegeten,\nMijn grote leger,\ndat Ik op u had afgestuurd."
                },
                "26": {
                    "verse_nr": "26",
                    "verse": "Dan zult u overvloedig en tot verzadiging eten,\nen de Naam van de HEERE, uw God, prijzen,\nDie wonderlijk met u heeft gehandeld.\nMijn volk zal voor eeuwig niet beschaamd worden."
                },
                "27": {
                    "verse_nr": "27",
                    "verse": "Dan zult u weten dat Ik te midden van Isra\u00ebl ben,\ndat Ik, de HEERE, uw God ben, en niemand anders:\nMijn volk zal voor eeuwig niet beschaamd worden!"
                },
                "28": {
                    "verse_nr": "28",
                    "verse": "Daarna zal het geschieden\ndat Ik Mijn Geest zal uitstorten op alle vlees:\nuw zonen en uw dochters zullen profeteren,\nuw ouderen zullen dromen dromen,\nuw jongemannen zullen visioenen zien."
                },
                "29": {
                    "verse_nr": "29",
                    "verse": "Ja, zelfs op de dienaren en op de dienaressen\nzal Ik in die dagen Mijn Geest uitstorten."
                },
                "30": {
                    "verse_nr": "30",
                    "verse": "Ik zal wondertekenen geven aan de hemel en op de aarde:\nbloed en vuur en rookzuilen."
                },
                "31": {
                    "verse_nr": "31",
                    "verse": "De zon zal veranderd worden in duisternis\nen de maan in bloed,\nvoor die dag van de HEERE komt,\ndie grote en ontzagwekkende."
                },
                "32": {
                    "verse_nr": "32",
                    "verse": "Het zal geschieden dat ieder die de Naam van de HEERE zal aanroepen, behouden zal worden.\nWant op de berg Sion en in Jeruzalem zal ontkoming zijn,\nzoals de HEERE gezegd heeft,\nnamelijk bij hen die ontkomen zijn,\ndie de HEERE roepen zal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Want zie, in die dagen en in die tijd,\nals Ik een omkeer zal brengen in de gevangenschap van Juda en Jeruzalem"
                },
                "2": {
                    "verse_nr": "2",
                    "verse": "zal Ik alle heidenvolken bijeenbrengen\nen hen doen afdalen naar het dal van Josafat.\nDaar zal Ik met hen een rechtszaak voeren,\nvanwege Mijn volk en Mijn eigendom Isra\u00ebl,\ndat zij onder de heidenvolken verstrooid hebben.\nMijn land hebben zij verdeeld."
                },
                "3": {
                    "verse_nr": "3",
                    "verse": "Zij hebben het lot geworpen over Mijn volk.\nZij gaven een jongen voor een hoer;\nzij verkochten een meisje voor wijn, zodat zij konden drinken."
                },
                "4": {
                    "verse_nr": "4",
                    "verse": "En ook,\nwat wilt u van Mij, Tyrus en Sidon,\nen alle gebieden van Filistea?\nWilt u Mij Mijn handelwijze vergelden?\nAls u Mij dat wilt aandoen,\nzal Ik snel en onmiddellijk\nuw vergelding op uw hoofd doen terugkeren"
                },
                "5": {
                    "verse_nr": "5",
                    "verse": "omdat u Mijn zilver en Mijn goud hebt weggenomen,\nhet beste van Mijn kostbaarheden naar uw tempels hebt gebracht."
                },
                "6": {
                    "verse_nr": "6",
                    "verse": "U hebt de Judee\u00ebrs en de inwoners van Jeruzalem\naan de Grieken verkocht,\nom hen ver weg te voeren\nuit hun eigen gebied."
                },
                "7": {
                    "verse_nr": "7",
                    "verse": "Zie, Ik wek hen op uit de plaats\nwaarheen u hen verkocht hebt.\nIk zal uw vergelding op uw hoofd doen terugkeren."
                },
                "8": {
                    "verse_nr": "8",
                    "verse": "Ik zal uw zonen en uw dochters verkopen\nin de hand van de Judee\u00ebrs.\nZij zullen hen aan de inwoners van Sjeba verkopen,\naan een volk ver weg,\nwant de HEERE heeft het gesproken."
                },
                "9": {
                    "verse_nr": "9",
                    "verse": "Roep dit uit onder de heidenvolken:\nVerklaar de oorlog!\nWek de helden op!\nLaten zij aantreden en oprukken,\nalle strijdbare mannen!"
                },
                "10": {
                    "verse_nr": "10",
                    "verse": "Smeed uw ploegscharen tot zwaarden\nen uw snoeimessen tot speren.\nLaat de zwakke zeggen:\nIk ben een held."
                },
                "11": {
                    "verse_nr": "11",
                    "verse": "Snel te hulp en kom,\nalle heidenvolken van rondom,\nverzamel u!\nHEERE, laat Uw helden daarheen afdalen!"
                },
                "12": {
                    "verse_nr": "12",
                    "verse": "Laten de heidenvolken opgewekt worden en oprukken\nnaar het dal van Josafat,\nwant daar zal Ik zitten om te berechten\nalle heidenvolken van rondom!"
                },
                "13": {
                    "verse_nr": "13",
                    "verse": "Sla de sikkel erin,\nwant de oogst is rijp.\nKom en daal af,\nwant de wijnpers is vol.\nDe perskuipen stromen over,\nwant hun kwaad is groot."
                },
                "14": {
                    "verse_nr": "14",
                    "verse": "Menigten, menigten\nin het dal van de dorsslede,\nwant de dag van de HEERE is nabij\nin het dal van de dorsslede."
                },
                "15": {
                    "verse_nr": "15",
                    "verse": "Zon en maan worden in het zwart gehuld\nen de sterren hebben hun schijnsel ingetrokken."
                },
                "16": {
                    "verse_nr": "16",
                    "verse": "De HEERE zal vanaf Sion brullen als een leeuw,\nvanuit Jeruzalem zal Hij Zijn stem laten klinken,\nzodat hemel en aarde zullen beven.\nMaar de HEERE is een toevlucht voor Zijn volk\nen een vesting voor de Isra\u00eblieten."
                },
                "17": {
                    "verse_nr": "17",
                    "verse": "Dan zult u weten dat Ik, de HEERE, uw God ben,\nDie op Sion, Mijn heilige berg, woont.\nJeruzalem zal een heiligdom zijn\nen vreemden zullen er niet meer doorheen trekken."
                },
                "18": {
                    "verse_nr": "18",
                    "verse": "Op die dag zal het gebeuren\ndat de bergen van jonge wijn zullen druipen,\nde heuvels van melk zullen stromen,\nen alle waterstromen van Juda\nzullen overlopen van water.\nEen bron zal uit het huis van de HEERE ontspringen,\ndie het dal van Sittim zal bevochtigen."
                },
                "19": {
                    "verse_nr": "19",
                    "verse": "Egypte zal worden tot een woestenij,\nEdom zal worden tot een woeste wildernis\nvanwege het geweld tegen de Judee\u00ebrs:\nin hun land hebben zij onschuldig bloed vergoten."
                },
                "20": {
                    "verse_nr": "20",
                    "verse": "Maar Juda zal voor eeuwig blijven,\nJeruzalem van generatie op generatie."
                },
                "21": {
                    "verse_nr": "21",
                    "verse": "Ik zal hun bloed voor onschuldig houden,\ndat Ik niet voor onschuldig gehouden had.\nEn de HEERE zal wonen in Sion."
                }
            }
        }
    }
}