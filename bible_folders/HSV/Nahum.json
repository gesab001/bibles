{
    "version": "HSV",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De last van Ninev\u00e9. Het boek van het visioen van Nahum uit Elkos."
                },
                "2": {
                    "verse_nr": "2",
                    "verse": "Een na-ijverig God en een Wreker is de HEERE, aleph\neen Wreker is de HEERE, en zeer grimmig.\nEen Wreker is de HEERE voor Zijn tegenstanders,\nen Hij handhaaft Zijn toorn jegens Zijn vijanden."
                },
                "3": {
                    "verse_nr": "3",
                    "verse": "De HEERE is geduldig, maar groot van kracht\nen Hij houdt de schuldige zeker niet voor onschuldig.\nDe weg van de HEERE is in wervelwind en in storm, beth\nwolken zijn het stof van Zijn voeten."
                },
                "4": {
                    "verse_nr": "4",
                    "verse": "Hij bestraft de zee en maakt die droog, gimel\nal de rivieren laat Hij verdrogen.\nBasan en Karmel zijn verwelkt, daleth\nde bloesem van Libanon is verwelkt."
                },
                "5": {
                    "verse_nr": "5",
                    "verse": "De bergen beven voor Hem, he\nde heuvels smelten weg,\nde aarde rijst op voor Zijn aangezicht, waw\nde wereld met al zijn bewoners."
                },
                "6": {
                    "verse_nr": "6",
                    "verse": "Wie kan standhouden voor Zijn gramschap? zain\nWie kan te midden van Zijn brandende toorn opstaan?\nZijn grimmigheid is uitgegoten als vuur, cheth\nde rotsen worden door Hem stukgebroken."
                },
                "7": {
                    "verse_nr": "7",
                    "verse": "De HEERE is goed, teth\nHij is tot een vesting op de dag van de benauwdheid.\nHij kent hen die tot Hem hun toevlucht nemen. jod"
                },
                "8": {
                    "verse_nr": "8",
                    "verse": "En door een overstromende vloed\nzal Hij een vernietigend einde maken aan zijn plaats kaph\nen duisternis achtervolgt Zijn vijanden."
                },
                "9": {
                    "verse_nr": "9",
                    "verse": "Wat u ook bedenkt tegen de HEERE,\nHij Zelf maakt er een vernietigend einde aan.\nGeen tweede keer zal de benauwdheid opkomen."
                },
                "10": {
                    "verse_nr": "10",
                    "verse": "Omdat zij vervlochten zijn als dorens,\nen dronken als dronkaards,\nzullen zij volledig verteerd worden, als dorre stoppels."
                },
                "11": {
                    "verse_nr": "11",
                    "verse": "Uit u is iemand voortgekomen\ndie kwaad bedenkt tegen de HEERE,\neen verderfelijke raadsman."
                },
                "12": {
                    "verse_nr": "12",
                    "verse": "Zo zegt de HEERE:\nAl gaat het hun goed en al zijn zij talrijk,\ntoch zullen zij worden weggeschoren: hij zal voorbijgaan!\nIk heb u wel vernederd,\nmaar Ik zal u niet meer vernederen."
                },
                "13": {
                    "verse_nr": "13",
                    "verse": "Nu dan, Ik zal zijn juk van u stukbreken\nen uw banden verscheuren."
                },
                "14": {
                    "verse_nr": "14",
                    "verse": "Maar wat u betreft heeft de HEERE geboden:\nUw naam zal zich niet meer voortplanten.\nUit het huis van uw god zal Ik\nde gesneden en gegoten beelden uitroeien.\nIk zal uw graf toebereiden, want u bent verachtelijk."
                },
                "15": {
                    "verse_nr": "15",
                    "verse": "Zie op de bergen\nde voeten van hem die het goede boodschapt,\ndie vrede laat horen!\nVier uw feestdagen, Juda,\nkom uw geloften na,\nwant de verderfelijke man zal voortaan niet meer\ndoor u heen trekken,\nhij is helemaal uitgeroeid."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "De verstrooier trekt tegen u op!\nBewaak de vesting,\nhoud de weg in het oog,\nsterk de lendenen,\nzet al uw kracht in!"
                },
                "2": {
                    "verse_nr": "2",
                    "verse": "Voorzeker, de HEERE zal\nde glorie van Jakob herstellen,\nzoals de glorie van Isra\u00ebl;\nwant plunderaars hebben hen geplunderd\nen hun wijnranken te gronde gericht."
                },
                "3": {
                    "verse_nr": "3",
                    "verse": "Het schild van zijn helden is rood geverfd,\nde dappere mannen zijn in karmozijnrood gekleed.\nDe strijdwagens schitteren als in het vuur van fakkels\nop de dag dat hij zich gereedmaakt,\nen de lansen worden geschud."
                },
                "4": {
                    "verse_nr": "4",
                    "verse": "De strijdwagens razen door de straten,\nze jagen over de pleinen.\nHun uiterlijk is als fakkels,\nals bliksemflitsen schieten ze heen en weer."
                },
                "5": {
                    "verse_nr": "5",
                    "verse": "Hij denkt aan zijn machtigen\n\u2013 struikelen zullen zij op hun wegen \u2013\nzij haasten zich naar haar muur\nen het stormdak wordt gereedgemaakt."
                },
                "6": {
                    "verse_nr": "6",
                    "verse": "De poorten van de rivieren worden opengedaan;\nhet paleis smelt weg."
                },
                "7": {
                    "verse_nr": "7",
                    "verse": "Dit staat vast: zij wordt ontbloot, zij wordt opgebracht,\nterwijl haar slavinnen klagen zoals het koeren van duiven,\nterwijl zij zich op de borst slaan."
                },
                "8": {
                    "verse_nr": "8",
                    "verse": "Ninev\u00e9 is als een watervijver,\nvanaf de dagen dat het bestaat,\nmaar nu slaan zij op de vlucht!\nBlijf staan, blijf staan!\nMaar niemand keert zich om!"
                },
                "9": {
                    "verse_nr": "9",
                    "verse": "Roof zilver, roof goud!\nEr komt geen einde aan de voorraad:\nde rijkdom aan allerlei\nkostbare voorwerpen!"
                },
                "10": {
                    "verse_nr": "10",
                    "verse": "Leeg, leeggeplunderd, verwoest,\nhet hart smelt weg en de knie\u00ebn knikken,\nen pijnscheuten zijn in al de lendenen\nen de gezichten van hen allen verschieten van kleur."
                },
                "11": {
                    "verse_nr": "11",
                    "verse": "Waar is nu de verblijfplaats van de leeuwen,\nde open plaats voor de jonge leeuwen,\nwaar de leeuw heen ging,\nde leeuwin was daar, het leeuwenwelp\nen niemand schrikte ze op?"
                },
                "12": {
                    "verse_nr": "12",
                    "verse": "De leeuw verscheurde genoeg voor zijn welpen\nen wurgde voor zijn leeuwinnen,\nen hij vulde zijn holen met prooi,\nzijn verblijfplaatsen met het verscheurde."
                },
                "13": {
                    "verse_nr": "13",
                    "verse": "Zie, Ik z\u00e1l u,\nspreekt de HEERE van de legermachten:\nIk zal haar strijdwagens in rook doen opgaan en verbranden,\nen het zwaard zal uw jonge leeuwen verteren.\nIk zal uw prooi uitroeien van de aarde,\nen de stem van uw gezanten zal niet meer gehoord worden."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wee de bloedstad,\neen en al leugen,\nvol buit!\nHet roven houdt niet op."
                },
                "2": {
                    "verse_nr": "2",
                    "verse": "Zweepgeknal,\nhet geluid van ratelende wielen,\ngalopperende paarden,\nhotsende wagens"
                },
                "3": {
                    "verse_nr": "3",
                    "verse": "steigerende ruiters,\nvlammende zwaarden\nen bliksemende speren,\neen menigte gesneuvelden\nen een massa dode lichamen.\nJa, aan lichamen komt geen einde,\nmen zal struikelen over hun lichamen!"
                },
                "4": {
                    "verse_nr": "4",
                    "verse": "Vanwege de vele hoererijen van de hoer,\ndie verleidelijke schoonheid, meesteres in toverijen,\ndie volken verkocht heeft met haar hoererijen,\nen geslachten met haar toverijen."
                },
                "5": {
                    "verse_nr": "5",
                    "verse": "Zie, Ik z\u00e1l u, spreekt de HEERE van de legermachten:\nIk zal de zomen van uw kleding optillen boven uw gezicht;\nIk zal de heidenvolken uw naaktheid laten zien,\nde koninkrijken uw schande."
                },
                "6": {
                    "verse_nr": "6",
                    "verse": "Ik zal weerzinwekkende dingen op u werpen,\nu te schande maken\nen u te kijk zetten."
                },
                "7": {
                    "verse_nr": "7",
                    "verse": "Dan zal het gebeuren dat allen die u zien,\nbij u vandaan zullen vluchten\nen zeggen: Ninev\u00e9 is verwoest!\nWie zal haar zijn medeleven betuigen?\nWaar zal ik troosters voor u zoeken?"
                },
                "8": {
                    "verse_nr": "8",
                    "verse": "Bent u beter dan No-Amon,\ndat aan de rivieren ligt,\nmet water eromheen,\nmet de zee als vestingwal,\nhaar muur bestaat uit zee?"
                },
                "9": {
                    "verse_nr": "9",
                    "verse": "Cusj en Egypte waren haar kracht\nen er kwam geen einde aan.\nPut en Libi\u00eb\nwaren er tot uw hulp."
                },
                "10": {
                    "verse_nr": "10",
                    "verse": "Ook zij ging in ballingschap,\nin gevangenschap.\nZelfs haar kleine kinderen werden verpletterd\nop de hoeken van alle straten.\nOver haar aanzienlijken\nwierpen zij het lot\nen al haar groten\nwerden in boeien geslagen."
                },
                "11": {
                    "verse_nr": "11",
                    "verse": "Ook u zult dronken worden,\nzich verbergen;\nook u zult een vesting zoeken vanwege de vijand."
                },
                "12": {
                    "verse_nr": "12",
                    "verse": "Al uw vestingen\nzijn vijgenbomen met vroegrijpe vruchten:\nals zij geschud worden,\nvallen ze de eter in de mond."
                },
                "13": {
                    "verse_nr": "13",
                    "verse": "Zie, uw volk: vrouwen zijn het,\nte midden van u.\nDe poorten van uw land\nzullen voor uw vijanden wijd geopend worden.\nVuur zal uw grendels verteren."
                },
                "14": {
                    "verse_nr": "14",
                    "verse": "Put voor uzelf water voor de belegering,\nversterk uw vestingen.\nStap in de klei en treed het leem,\ngrijp de steenvorm."
                },
                "15": {
                    "verse_nr": "15",
                    "verse": "Vuur zal u daar verteren,\nhet zwaard u uitroeien,\nhet zal u verteren als de treksprinkhanen.\nVermeerder u als de treksprinkhanen,\nvermeerder u als de veldsprinkhanen."
                },
                "16": {
                    "verse_nr": "16",
                    "verse": "U hebt uw handelaars talrijker gemaakt\ndan de sterren aan de hemel.\nDe treksprinkhaan zal vervellen en wegvliegen."
                },
                "17": {
                    "verse_nr": "17",
                    "verse": "Uw hovelingen zijn als de veldsprinkhanen,\nuw ambtenaren als een sprinkhanenzwerm\ndie zich op de omheiningen legert op koude dagen.\nGaat de zon op, dan vliegen zij weg,\nzonder dat hun verblijfplaats bekend wordt.\nWaar zijn zij gebleven?"
                },
                "18": {
                    "verse_nr": "18",
                    "verse": "Uw herders sluimeren, koning van Assyri\u00eb,\nuw machtigen liggen terneer.\nUw volk is verstrooid over de bergen\nen niemand zal het bijeenbrengen."
                },
                "19": {
                    "verse_nr": "19",
                    "verse": "Er is geen heling voor uw breuk,\nuw wond is pijnlijk.\nAllen die het gerucht over u horen,\nklappen om u in de handen,\nwant over wie is uw kwaad niet voortdurend heen gekomen?"
                }
            }
        }
    }
}