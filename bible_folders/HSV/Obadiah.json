{
    "version": "HSV",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het visioen van Obadja.\nZo zegt de Heere HEERE over Edom:\nEen bericht hebben wij gehoord van de HEERE,\nen een gezant is uitgezonden onder de heidenvolken:\nSta op! Laten wij tegen Edom opstaan ten strijde!"
                },
                "2": {
                    "verse_nr": "2",
                    "verse": "Zie, Ik heb u klein gemaakt onder de heidenvolken;\ndiep veracht wordt u."
                },
                "3": {
                    "verse_nr": "3",
                    "verse": "De overmoed van uw hart heeft u bedrogen,\nhij die woont in de rotskloven, in zijn hoge verblijfplaats,\nhij die zegt in zijn hart:\nWie zal mij neerhalen naar de aarde?"
                },
                "4": {
                    "verse_nr": "4",
                    "verse": "Al verhief u zich als een arend,\nen al bouwde u uw nest tussen de sterren,\nook vandaar zou Ik u neerhalen, spreekt de HEERE."
                },
                "5": {
                    "verse_nr": "5",
                    "verse": "Als er dieven bij u komen,\nof nachtelijke verwoesters\n\u2013 hoe zult u uitgeroeid worden! \u2013\nstelen zij niet tot zij genoeg hebben?\nAls er druivenplukkers bij u komen,\nzullen zij niet een nalezing overlaten?"
                },
                "6": {
                    "verse_nr": "6",
                    "verse": "Hoe is Ezau doorzocht,\nwat hij verborgen heeft, opgespoord!"
                },
                "7": {
                    "verse_nr": "7",
                    "verse": "Tot aan de grens hebben zij u gestuurd,\nal uw bondgenoten.\nZij met wie u in vrede leefde,\nhebben u bedrogen, u overwonnen.\nZij die uw brood eten,\nleggen een valstrik voor u.\nEr is geen inzicht in hem."
                },
                "8": {
                    "verse_nr": "8",
                    "verse": "Zal het niet op die dag zijn, spreekt de HEERE,\ndat Ik zal ombrengen de wijzen uit Edom\nen het inzicht uit het bergland van Ezau?"
                },
                "9": {
                    "verse_nr": "9",
                    "verse": "Uw helden, Teman, zullen ontsteld zijn,\nzodat ieder uit het bergland van Ezau\nwordt uitgeroeid door een slachting."
                },
                "10": {
                    "verse_nr": "10",
                    "verse": "Vanwege het geweld tegen uw broeder Jakob\nzal schaamte u bedekken\nen zult u voor eeuwig uitgeroeid worden."
                },
                "11": {
                    "verse_nr": "11",
                    "verse": "Op de dag dat u aan de kant stond,\nop de dag dat vreemden zijn leger als gevangenen wegvoerden,\nbuitenlanders zijn poorten binnentrokken\nen over Jeruzalem het lot wierpen,\nwas ook u als een van hen!"
                },
                "12": {
                    "verse_nr": "12",
                    "verse": "U had niet mogen toekijken op de dag van uw broeder,\nop de dag dat hij een vreemde voor u was.\nU had niet blij mogen zijn vanwege de Judee\u00ebrs\nop de dag van hun ondergang.\nU had geen grote mond mogen opzetten tegen hen\nop de dag van hun benauwdheid."
                },
                "13": {
                    "verse_nr": "13",
                    "verse": "U had de poort van Mijn volk niet binnen mogen trekken\nop de dag van hun ondergang.\nU, juist u, had niet mogen toekijken bij het kwaad dat hem trof\nop de dag van zijn ondergang.\nU had uw handen niet mogen uitstrekken naar zijn leger\nop de dag van zijn ondergang."
                },
                "14": {
                    "verse_nr": "14",
                    "verse": "U had niet op het kruispunt mogen staan\nom degenen van hen die ontkomen waren, uit te roeien.\nU had degenen van hen die ontvlucht waren niet mogen overleveren\nop de dag van hun benauwdheid."
                },
                "15": {
                    "verse_nr": "15",
                    "verse": "Want de dag van de HEERE is nabij over alle heidenvolken;\nzoals u gedaan hebt, zal u gedaan worden;\nwat u verdient, zal op uw eigen hoofd terugkeren!"
                },
                "16": {
                    "verse_nr": "16",
                    "verse": "Want zoals u op Mijn heilige berg gedronken hebt,\nzullen alle heidenvolken voortdurend drinken;\nzij zullen drinken en slurpen;\nzij zullen worden alsof zij er niet geweest waren!"
                },
                "17": {
                    "verse_nr": "17",
                    "verse": "Maar op de berg Sion zal ontkoming zijn:\ndie zal een heilige plaats zijn;\nzij die van het huis van Jakob zijn,\nzullen hun bezittingen weer in bezit nemen."
                },
                "18": {
                    "verse_nr": "18",
                    "verse": "Dan zal het huis van Jakob een vuur zijn,\nhet huis van Jozef een vlam,\nen het huis van Ezau zal tot stoppels worden;\nzij zullen tegen hen ontbranden en hen verslinden,\nzodat er geen ontkomene zal zijn voor het huis van Ezau,\nwant de HEERE heeft gesproken!"
                },
                "19": {
                    "verse_nr": "19",
                    "verse": "Het Zuiderland zal het gebergte van Ezau in bezit nemen, en het Laagland het gebied van de Filistijnen; ja, zij zullen het gebied van Efra\u00efm en het gebied van Samaria in bezit nemen; en Benjamin dat van Gilead."
                },
                "20": {
                    "verse_nr": "20",
                    "verse": "En de ballingen van dit leger van de Isra\u00eblieten zullen dat wat van de Kana\u00e4nieten was, tot aan Zarfath in bezit nemen; de ballingen van Jeruzalem die in Sefarad zijn, zullen de steden van het Zuiderland in bezit nemen."
                },
                "21": {
                    "verse_nr": "21",
                    "verse": "Verlossers zullen de berg Sion opgaan\nom het bergland van Ezau te oordelen,\nen het koningschap zal van de HEERE zijn."
                }
            }
        }
    }
}