{
    "version": "HSV",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Het woord van de HEERE dat gekomen is tot Zefanja, de zoon van Cusji, de zoon van Gedalia, de zoon van Amarja, de zoon van Hizkia, in de dagen van Josia, de zoon van Amon, de koning van Juda."
                },
                "2": {
                    "verse_nr": "2",
                    "verse": "Ik zal alles volkomen wegvagen\nvan de aardbodem, spreekt de HEERE."
                },
                "3": {
                    "verse_nr": "3",
                    "verse": "Ik zal mens en dier wegvagen,\nIk zal de vogels in de lucht en de vissen in de zee wegvagen\nen de struikelblokken, samen met de goddelozen;\nja, Ik zal de mensen uitroeien\nvan de aardbodem, spreekt de HEERE."
                },
                "4": {
                    "verse_nr": "4",
                    "verse": "Ik zal Mijn hand uitstrekken tegen Juda\nen tegen alle inwoners van Jeruzalem.\nIk zal van deze plaats uitroeien het overblijfsel van de Ba\u00e4l,\nde naam van de afgodspriesters, met de priesters"
                },
                "5": {
                    "verse_nr": "5",
                    "verse": "en hen die zich neerbuigen op de daken\nvoor het leger aan de hemel,\nen hen die zich neerbuigen en zweren bij de HEERE\n\u00e9n zweren bij Malcam"
                },
                "6": {
                    "verse_nr": "6",
                    "verse": "en die zich van de HEERE afkeren, bij Hem vandaan,\nen die de HEERE niet hebben gezocht\nen niet naar Hem hebben gevraagd."
                },
                "7": {
                    "verse_nr": "7",
                    "verse": "Wees stil voor het aangezicht van de Heere HEERE.\nWant nabij is de dag van de HEERE,\nja, de HEERE heeft een offer bereid,\nZijn genodigden geheiligd."
                },
                "8": {
                    "verse_nr": "8",
                    "verse": "Het zal gebeuren op de dag van het offer van de HEERE\ndat Ik de vorsten zal straffen, en de koningskinderen,\nen allen die gekleed gaan in uitheemse kleding."
                },
                "9": {
                    "verse_nr": "9",
                    "verse": "Ook zal Ik op die dag straffen allen die over de drempel springen,\ndie het huis van hun heren vullen met geweld en bedrog."
                },
                "10": {
                    "verse_nr": "10",
                    "verse": "En op die dag, spreekt de HEERE,\nzal er hulpgeroep klinken vanuit de Vispoort,\ngejammer vanuit het nieuwe gedeelte van de stad,\nen groot noodgeschrei vanuit de heuvels."
                },
                "11": {
                    "verse_nr": "11",
                    "verse": "Weeklaag, inwoners van de Vijzelwijk,\nwant heel het volk van kooplieden is omgebracht,\nallen die geld afwegen zijn uitgeroeid."
                },
                "12": {
                    "verse_nr": "12",
                    "verse": "En in die tijd zal het gebeuren\ndat Ik Jeruzalem met lampen zal doorzoeken.\nIk zal de mannen straffen\ndie dik worden op hun droesem,\ndie in hun hart zeggen:\nDe HEERE doet geen goed\nen Hij doet geen kwaad."
                },
                "13": {
                    "verse_nr": "13",
                    "verse": "Daarom zal hun vermogen tot buit worden,\nhun huizen tot een woestenij.\nZij zullen huizen bouwen, maar die niet bewonen;\nzij zullen wijngaarden planten, maar daarvan de wijn niet drinken."
                },
                "14": {
                    "verse_nr": "14",
                    "verse": "De grote dag van de HEERE is nabij;\nhij is nabij en nadert zeer snel.\nHoor, de dag van de HEERE!\nDe held zal daar bitter schreeuwen!"
                },
                "15": {
                    "verse_nr": "15",
                    "verse": "Een dag van verbolgenheid is die dag,\neen dag van benauwdheid en angst,\neen dag van verwoesting en vernietiging,\neen dag van wolken en donkerheid,\neen dag van donkere wolken"
                },
                "16": {
                    "verse_nr": "16",
                    "verse": "een dag van bazuingeschal en krijgsgeschreeuw\ntegen de versterkte steden\nen tegen de hoge hoektorens."
                },
                "17": {
                    "verse_nr": "17",
                    "verse": "Ik zal de mensen benauwen,\nzodat zij zullen gaan als de blinden,\nwant zij hebben tegen de HEERE gezondigd.\nHun bloed zal uitgegoten worden als stof\nen hun lichaam als uitwerpselen."
                },
                "18": {
                    "verse_nr": "18",
                    "verse": "Ook hun zilver, ook hun goud zal hen niet kunnen redden\nop de dag van de verbolgenheid van de HEERE.\nDoor het vuur van Zijn na-ijver zal heel dit land verteerd worden,\nwant Hij zal zeker en spoedig een vernietigend einde maken aan alle inwoners van het land."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Onderzoek uzelf nauwkeurig, ja onderzoek uzelf,\nvolk zonder verlangen"
                },
                "2": {
                    "verse_nr": "2",
                    "verse": "voordat het besluit het licht ziet\n\u2013 een dag gaat als kaf voorbij \u2013\nvoordat over u komt\nde brandende toorn van de HEERE,\nvoordat over u komt\nde dag van de toorn van de HEERE."
                },
                "3": {
                    "verse_nr": "3",
                    "verse": "Zoek de HEERE, alle zachtmoedigen van het land,\ndie Zijn recht uitvoeren.\nZoek gerechtigheid, zoek zachtmoedigheid,\nmisschien zult u dan verborgen worden\nop de dag van de toorn van de HEERE."
                },
                "4": {
                    "verse_nr": "4",
                    "verse": "Want Gaza zal verlaten worden\nen Askelon tot woestenij zijn;\nAsdod, midden op de dag zal men het verdrijven,\nen Ekron zal ontworteld worden."
                },
                "5": {
                    "verse_nr": "5",
                    "verse": "Wee u, bewoners van het gebied aan de zee,\nvolk van Kretenzers!\nHet woord van de HEERE is tegen u,\nKana\u00e4n, land van de Filistijnen!\nIk zal u verdelgen, zodat er geen inwoner meer is."
                },
                "6": {
                    "verse_nr": "6",
                    "verse": "Het gebied aan de zee zal worden\ntot weiden met putten voor herders\nen kooien voor kleinvee."
                },
                "7": {
                    "verse_nr": "7",
                    "verse": "En het gebied zal zijn\nvoor het overblijfsel van het huis van Juda,\nzodat zij daarin zullen weiden.\n's Avonds zullen zij in de huizen van Askelon neerliggen,\nwant de HEERE, hun God, zal naar hen omzien\nen een omkeer in hun gevangenschap brengen."
                },
                "8": {
                    "verse_nr": "8",
                    "verse": "Ik heb de smadelijke woorden van Moab gehoord\nen de beschimping door de Ammonieten,\nwaarmee zij Mijn volk gesmaad hebben,\nzich verheven hebben tegen hun gebied."
                },
                "9": {
                    "verse_nr": "9",
                    "verse": "Daarom, zo waar Ik leef, spreekt de HEERE van de legermachten,\nde God van Isra\u00ebl:\nVoorzeker, Moab zal als Sodom worden\nen de Ammonieten als Gomorra:\neen distelveld, een zoutgroeve\nen een woestenij tot in eeuwigheid!\nDe rest van Mijn volk zal hen plunderen,\nhet overblijfsel van Mijn volk zal hen in erfelijk bezit nemen."
                },
                "10": {
                    "verse_nr": "10",
                    "verse": "Dit overkomt hun vanwege hun trots,\nomdat zij zich al honend verheven hebben\ntegen het volk van de HEERE van de legermachten."
                },
                "11": {
                    "verse_nr": "11",
                    "verse": "Ontzagwekkend zal de HEERE voor hen zijn,\nwant Hij zal alle goden van de aarde doen verschrompelen.\nAlle kustlanden van de heidenvolken zullen zich voor Hem neerbuigen,\nieder vanuit zijn eigen woonplaats."
                },
                "12": {
                    "verse_nr": "12",
                    "verse": "Ook u, Cusjieten!\nGevallen door Mijn zwaard zijn zij!"
                },
                "13": {
                    "verse_nr": "13",
                    "verse": "Hij zal ook Zijn hand uitstrekken tegen het noorden\nen Assyri\u00eb doen ondergaan.\nHij zal Ninev\u00e9 tot een woestenij maken,\ndor als een woestijn."
                },
                "14": {
                    "verse_nr": "14",
                    "verse": "In het midden ervan zullen kudden neerliggen,\nallerlei in groepen levende dieren.\nZowel kauw als nachtuil\nzal op zijn kapitelen overnachten.\nEen stem zal door het venster zingen,\npuin zal op de drempel liggen,\nwant het cederwerk is blootgelegd."
                },
                "15": {
                    "verse_nr": "15",
                    "verse": "Dit is de uitgelaten stad, die zo onbezorgd woonde,\ndie in haar hart zei:\nIk en verder niemand.\nHoe is zij tot een woestenij geworden,\neen rustplaats voor de wilde dieren!\nIeder die erdoorheen trekt,\nsist van afschuw en gebaart met zijn hand."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wee de rebelse, de besmette,\nde stad die onderdrukt!"
                },
                "2": {
                    "verse_nr": "2",
                    "verse": "Zij luistert niet naar de roepstem,\ngeen vermaning aanvaardt zij.\nOp de HEERE vertrouwt zij niet,\ntot haar God nadert zij niet."
                },
                "3": {
                    "verse_nr": "3",
                    "verse": "Haar vorsten zijn in haar midden\nbrullende leeuwen.\nHaar rechters zijn avondwolven,\ndie tegen de morgen niets meer te knagen hebben."
                },
                "4": {
                    "verse_nr": "4",
                    "verse": "Haar profeten zijn lichtzinnig,\nmannen vol trouweloosheid.\nHaar priesters ontheiligen het heilige,\nzij doen de wet geweld aan."
                },
                "5": {
                    "verse_nr": "5",
                    "verse": "De rechtvaardige HEERE is in haar midden,\nHij doet geen onrecht.\nElke morgen brengt Hij Zijn recht aan het licht,\ner ontbreekt niets aan.\nMaar wie onrecht doet, kent geen schaamte."
                },
                "6": {
                    "verse_nr": "6",
                    "verse": "Ik heb heidenvolken uitgeroeid,\nhun hoektorens zijn verwoest.\nIk heb hun straten leeggemaakt,\nniemand trekt er nog doorheen.\nHun steden liggen in puin;\ner is niemand meer,\ngeen enkele inwoner."
                },
                "7": {
                    "verse_nr": "7",
                    "verse": "Ik zei: Nu zult u Mij zeker vrezen,\nu zult de vermaning aanvaarden,\nopdat haar woning niet uitgeroeid zou worden,\nhoe Ik haar ook gestraft zou hebben.\nToch waren zij er vroeg bij,\nzij hebben totaal verderfelijk gehandeld."
                },
                "8": {
                    "verse_nr": "8",
                    "verse": "Daarom, verwacht Mij, spreekt de HEERE,\nop de dag dat Ik opsta om buit te halen,\nwant Mijn oordeel is de heidenvolken te verzamelen,\nde koninkrijken bijeen te brengen,\nom over hen Mijn gramschap uit te storten,\nheel Mijn brandende toorn.\nWant door het vuur van Mijn na-ijver\nzal heel dit land verteerd worden."
                },
                "9": {
                    "verse_nr": "9",
                    "verse": "Voorzeker, dan zal Ik bij de volken\nde lippen veranderen in reine lippen,\nzodat zij allen de Naam van de HEERE zullen aanroepen,\nom Hem schouder aan schouder te dienen."
                },
                "10": {
                    "verse_nr": "10",
                    "verse": "Van over de rivieren van Cusj\nzullen zij die vurig tot Mij bidden,\nhet volk, overal door Mij verspreid,\nMijn offer brengen."
                },
                "11": {
                    "verse_nr": "11",
                    "verse": "Op die dag zult u niet beschaamd zijn over al uw daden\nwaarmee u tegen Mij in opstand kwam,\nwant dan zal Ik hen uit uw midden wegdoen\ndie uitgelaten zijn over uw hoogmoed.\nVoortaan zult u zich niet meer verheffen\nomwille van Mijn heilige berg."
                },
                "12": {
                    "verse_nr": "12",
                    "verse": "Maar Ik zal in uw midden doen overblijven\neen ellendig en arm volk.\nZij zullen op de Naam van de HEERE vertrouwen."
                },
                "13": {
                    "verse_nr": "13",
                    "verse": "Het overblijfsel van Isra\u00ebl zal geen onrecht doen\nen geen leugen spreken,\nen in hun mond zal niet gevonden worden\neen tong die bedriegt.\nJa, zij zullen weiden en neerliggen,\nen niemand zal hun schrik aanjagen."
                },
                "14": {
                    "verse_nr": "14",
                    "verse": "Zing vrolijk, dochter van Sion!\nJuich, Isra\u00ebl!\nWees blij en spring op van vreugde met heel uw hart,\ndochter van Jeruzalem!"
                },
                "15": {
                    "verse_nr": "15",
                    "verse": "De HEERE heeft uw oordelen weggenomen,\nHij heeft uw vijand weggevaagd.\nDe Koning van Isra\u00ebl, de HEERE, is in uw midden:\nu zult geen kwaad meer zien."
                },
                "16": {
                    "verse_nr": "16",
                    "verse": "Op die dag zal tegen Jeruzalem gezegd worden:\nWees niet bevreesd;\nSion, verlies de moed niet!"
                },
                "17": {
                    "verse_nr": "17",
                    "verse": "De HEERE, uw God, is in uw midden,\neen Held, Die verlossen zal.\nHij zal Zich over u verheugen met blijdschap.\nHij zal zwijgen in Zijn liefde.\nHij zal Zich over u verblijden met gejuich."
                },
                "18": {
                    "verse_nr": "18",
                    "verse": "Wie bedroefd zijn vanwege de samenkomst\nzal Ik verzamelen, zij zijn uit u;\nde smaad drukt als een last op hen."
                },
                "19": {
                    "verse_nr": "19",
                    "verse": "Zie, in die tijd ga Ik optreden\ntegen al uw verdrukkers.\nIk zal verlossen wie mank gaat,\nbijeenbrengen wie verdreven is.\nIk zal hen maken tot lof en tot een naam\nin heel het land waar zij beschaamd waren."
                },
                "20": {
                    "verse_nr": "20",
                    "verse": "In die tijd zal Ik u hierheen brengen,\nnamelijk in de tijd dat Ik u zal bijeenbrengen.\nVoorzeker, Ik zal u maken tot een naam en tot lof\nonder alle volken van de aarde,\nwanneer Ik voor uw ogen een omkeer in uw gevangenschap breng,\nzegt de HEERE."
                }
            }
        }
    }
}