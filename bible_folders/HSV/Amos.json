{
    "version": "HSV",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "De woorden van Amos, die behoorde tot de veehouders uit Tekoa, die hij gezien heeft over Isra\u00ebl in de dagen van Uzzia, de koning van Juda, en in de dagen van Jerobeam, de zoon van Joas, de koning van Isra\u00ebl, twee jaar voor de aardbeving."
                },
                "2": {
                    "verse_nr": "2",
                    "verse": "Hij zei:\nDe HEERE zal vanaf Sion brullen als een leeuw,\nvanuit Jeruzalem zal Hij Zijn stem laten klinken\nzodat de weiden van de herders treuren,\nen de top van de Karmel verdort."
                },
                "3": {
                    "verse_nr": "3",
                    "verse": "Zo zegt de HEERE:\nVanwege drie overtredingen van Damascus,\nja, vanwege vier, zal Ik er niet op terugkomen,\nomdat zij met ijzeren dorssleden\nGilead gedorst hebben."
                },
                "4": {
                    "verse_nr": "4",
                    "verse": "Daarom zal Ik vuur werpen in het huis van Haza\u00ebl;\ndat zal de paleizen van Benhadad verteren."
                },
                "5": {
                    "verse_nr": "5",
                    "verse": "Ik zal de grendel van Damascus in stukken breken,\nIk zal de inwoner uitroeien uit Bikeat-Aven,\nen de scepterdrager uit Beth-Eden,\nen het volk van Syri\u00eb zal in ballingschap gaan naar Kir,\nzegt de HEERE."
                },
                "6": {
                    "verse_nr": "6",
                    "verse": "Zo zegt de HEERE:\nVanwege drie overtredingen van Gaza,\nja, vanwege vier, zal Ik er niet op terugkomen,\nomdat zij Mijn volk volkomen in ballingschap gevoerd hebben\nom hen uit te leveren aan Edom."
                },
                "7": {
                    "verse_nr": "7",
                    "verse": "Daarom zal Ik vuur werpen binnen de muren van Gaza;\ndat zal zijn paleizen verteren."
                },
                "8": {
                    "verse_nr": "8",
                    "verse": "Ik zal de inwoner uitroeien uit Asdod,\nen de scepterdrager uit Askelon.\nIk zal Mij tegen Ekron keren,\nzodat de rest van de Filistijnen zal omkomen,\nzegt de Heere HEERE."
                },
                "9": {
                    "verse_nr": "9",
                    "verse": "Zo zegt de HEERE:\nVanwege drie overtredingen van Tyrus,\nja, vanwege vier, zal Ik er niet op terugkomen,\nomdat zij Mijn volk volledig als ballingen hebben uitgeleverd aan Edom,\nen zij niet aan het verbond met hun broeders gedacht hebben."
                },
                "10": {
                    "verse_nr": "10",
                    "verse": "Daarom zal ik vuur werpen binnen de muren van Tyrus;\ndat zal zijn paleizen verteren."
                },
                "11": {
                    "verse_nr": "11",
                    "verse": "Zo zegt de HEERE:\nVanwege drie overtredingen van Edom,\nja, vanwege vier, zal Ik er niet op terugkomen,\nomdat hij zijn broeder met het zwaard achtervolgd heeft\nen zijn barmhartigheid tenietgedaan,\nomdat zijn toorn altijd weer verscheurde\nen hij zijn verbolgenheid voor altijd koesterde."
                },
                "12": {
                    "verse_nr": "12",
                    "verse": "Daarom zal Ik vuur werpen in Teman;\ndat zal de paleizen van Bozra verteren."
                },
                "13": {
                    "verse_nr": "13",
                    "verse": "Zo zegt de HEERE:\nVanwege drie overtredingen van de Ammonieten,\nja, vanwege vier, zal Ik er niet op terugkomen,\nomdat zij de zwangere vrouwen van Gilead opengereten hebben\nom zo hun gebied te verruimen."
                },
                "14": {
                    "verse_nr": "14",
                    "verse": "Daarom zal Ik een vuur aansteken binnen de muren van Rabba;\ndat zal zijn paleizen verteren,\nmet gejuich op de dag van de strijd,\nmet storm op de dag van de wervelwind."
                },
                "15": {
                    "verse_nr": "15",
                    "verse": "Hun koning zal in ballingschap gaan,\nhij en zijn vorsten tezamen,\nzegt de HEERE."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Zo zegt de HEERE:\nVanwege drie overtredingen van Moab,\nja, vanwege vier, zal Ik er niet op terugkomen,\nomdat hij de beenderen van de koning van Edom\ntot kalk verbrand heeft."
                },
                "2": {
                    "verse_nr": "2",
                    "verse": "Daarom zal Ik vuur werpen in Moab;\ndat zal de paleizen van Kerioth verteren.\nMoab zal sterven onder oorlogsgedruis,\nkrijgsgeschreeuw en bazuingeschal."
                },
                "3": {
                    "verse_nr": "3",
                    "verse": "Ik zal de rechter uit zijn midden uitroeien,\nen Ik zal al zijn vorsten met hem doden,\nzegt de HEERE."
                },
                "4": {
                    "verse_nr": "4",
                    "verse": "Zo zegt de HEERE:\nVanwege drie overtredingen van Juda,\nja, vanwege vier, zal Ik er niet op terugkomen,\nomdat zij de wet van de HEERE verworpen hebben,\nZijn verordeningen niet in acht genomen hebben,\nen hun leugengoden hen hebben misleid,\nde goden die hun vaderen naliepen."
                },
                "5": {
                    "verse_nr": "5",
                    "verse": "Daarom zal Ik vuur werpen in Juda;\ndat zal de paleizen van Jeruzalem verteren."
                },
                "6": {
                    "verse_nr": "6",
                    "verse": "Zo zegt de HEERE:\nVanwege drie overtredingen van Isra\u00ebl,\nja, vanwege vier, zal Ik er niet op terugkomen,\nomdat zij de rechtvaardige voor geld verkopen\nen de arme voor een paar schoenen."
                },
                "7": {
                    "verse_nr": "7",
                    "verse": "Zij snakken ernaar dat het stof van de aarde op het hoofd van de geringen is,\nzij duwen de zachtmoedigen van de weg.\nEen man en zijn vader gaan naar hetzelfde meisje\nom Mijn heilige Naam te ontheiligen."
                },
                "8": {
                    "verse_nr": "8",
                    "verse": "Zij strekken zich uit op kleren die zij in onderpand hebben,\nnaast elk altaar.\nZij drinken wijn die als boete was opgelegd,\nin het huis van hun goden."
                },
                "9": {
                    "verse_nr": "9",
                    "verse": "Maar \u00cdk heb de Amorieten voor hun ogen weggevaagd,\ndie hoog waren als ceders\nen sterk waren als eiken.\nIk heb zijn vrucht vanboven weggevaagd\nen zijn wortels vanonder."
                },
                "10": {
                    "verse_nr": "10",
                    "verse": "Maar \u00cdk heb u uit het land Egypte geleid,\nen liet u veertig jaar door de woestijn gaan,\nom het land van de Amorieten in bezit te nemen."
                },
                "11": {
                    "verse_nr": "11",
                    "verse": "Uit uw zonen deed Ik profeten opstaan,\nuit uw jongemannen naziree\u00ebrs.\nIs dit niet zo, Isra\u00eblieten?\nspreekt de HEERE."
                },
                "12": {
                    "verse_nr": "12",
                    "verse": "Maar u laat de naziree\u00ebrs wijn drinken,\nen u hebt de profeten geboden: Profeteer niet!"
                },
                "13": {
                    "verse_nr": "13",
                    "verse": "Zie, Ik ga het onder u laten kraken,\nzoals een wagen kraakt,\nvol graanschoven."
                },
                "14": {
                    "verse_nr": "14",
                    "verse": "Dan gaat voor de snelle de kans op ontvluchten verloren,\nde sterke zal zijn kracht niet inzetten,\ngeen held zijn leven redden."
                },
                "15": {
                    "verse_nr": "15",
                    "verse": "Niemand die de boog hanteert, zal staande blijven,\ngeen hardloper zich redden,\ngeen ruiter te paard zijn leven redden."
                },
                "16": {
                    "verse_nr": "16",
                    "verse": "Zelfs de moedigste onder de helden\nzal op die dag naakt wegvluchten,\nspreekt de HEERE."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Luister naar dit woord dat de HEERE tot u spreekt, Isra\u00eblieten, tot het hele geslacht dat Ik uit het land Egypte heb geleid"
                },
                "2": {
                    "verse_nr": "2",
                    "verse": "Alleen u heb Ik gekend\nuit alle geslachten op de aarde.\nDaarom zal Ik u vergelden\nal uw ongerechtigheden."
                },
                "3": {
                    "verse_nr": "3",
                    "verse": "Gaan er twee samen\nzonder elkaar ontmoet te hebben?"
                },
                "4": {
                    "verse_nr": "4",
                    "verse": "Brult een leeuw in het woud\nals hij geen prooi heeft?\nLaat een jonge leeuw vanuit zijn hol zijn stem klinken\nzonder dat hij iets gevangen heeft?"
                },
                "5": {
                    "verse_nr": "5",
                    "verse": "Duikt een vogel in een strik op de aarde\nals er geen val voor hem is?\nSpringt de strik van de grond op\nals er niets gevangen is?"
                },
                "6": {
                    "verse_nr": "6",
                    "verse": "Of wordt in een stad de bazuin geblazen\nzonder dat het volk beeft?\nOf komt er kwaad in de stad voor\nzonder dat de HEERE dat doet?"
                },
                "7": {
                    "verse_nr": "7",
                    "verse": "Voorzeker, de Heere HEERE doet niets tenzij Hij Zijn geheimenis heeft geopenbaard aan Zijn dienaren, de profeten."
                },
                "8": {
                    "verse_nr": "8",
                    "verse": "De leeuw heeft gebruld.\nWie zou niet bevreesd zijn?\nDe Heere HEERE heeft gesproken.\nWie zou niet profeteren?"
                },
                "9": {
                    "verse_nr": "9",
                    "verse": "Laat het horen in de paleizen in Asdod\nen in de paleizen in het land Egypte, en zeg:\nVerzamel u op de bergen van Samaria,\nen zie de grote verwarring in het midden daarvan\nen alle verdrukking daarbinnen."
                },
                "10": {
                    "verse_nr": "10",
                    "verse": "Want zij weten niet te doen wat recht is,\nspreekt de HEERE,\nzij die geweld en verwoesting in hun paleizen opslaan."
                },
                "11": {
                    "verse_nr": "11",
                    "verse": "Daarom, zo zegt de Heere HEERE:\nDe tegenstander, ja, aan alle kanten van het land!\nHij zal uw vesting van u neerhalen,\nuw paleizen zullen leeggeplunderd worden."
                },
                "12": {
                    "verse_nr": "12",
                    "verse": "Zo zegt de HEERE:\nZoals een herder uit de muil van de leeuw\ntwee pootjes redt\nof een stukje van het oor,\nzo zullen de Isra\u00eblieten gered worden:\nZij die in Samaria zitten\nop de hoek van een bed\nen op het kussen van een rustbank."
                },
                "13": {
                    "verse_nr": "13",
                    "verse": "Luister en waarschuw het huis van Jakob,\nspreekt de Heere HEERE, de God van de legermachten."
                },
                "14": {
                    "verse_nr": "14",
                    "verse": "Voorzeker, op de dag dat Ik\nIsra\u00ebl zijn overtredingen zal vergelden,\nzal Ik ook de altaren van Bethel vergelden.\nDan zullen de hoorns van het altaar afgehakt worden\nen op de aarde vallen."
                },
                "15": {
                    "verse_nr": "15",
                    "verse": "Ik zal het winterverblijf treffen\nsamen met het zomerverblijf,\nzodat de ivoren huizen verloren gaan\nen vele huizen weggevaagd worden,\nspreekt de HEERE."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Luister naar dit woord,\nkoeien van Basan die op de berg van Samaria zijn,\nu, die de geringen onderdrukt,\ndie de armen mishandelt,\ndie tegen hun heren zeggen:\nBreng ons iets, zodat wij kunnen drinken."
                },
                "2": {
                    "verse_nr": "2",
                    "verse": "De Heere HEERE heeft gezworen bij Zijn heiligheid\ndat er, zie, dagen voor u komen\ndat men u zal optrekken met haken\nen wie na u overblijft, met vishaken."
                },
                "3": {
                    "verse_nr": "3",
                    "verse": "Door bressen zult u naar buiten gaan, de ene vrouw na de andere,\nen weggeworpen worden naar Harmon, spreekt de HEERE."
                },
                "4": {
                    "verse_nr": "4",
                    "verse": "Kom naar Bethel en zondig,\nnaar Gilgal om veel te zondigen.\nBreng 's morgens uw offers,\nop elke derde dag uw tienden."
                },
                "5": {
                    "verse_nr": "5",
                    "verse": "Laat van het gezuurde brood een lofoffer in rook opgaan,\nkondig luid vrijwillige gaven aan, laat het horen,\nwant zo wilt u het toch graag,\nIsra\u00eblieten,\nspreekt de Heere HEERE."
                },
                "6": {
                    "verse_nr": "6",
                    "verse": "Daarom heb \u00cdk u ook\nschone tanden gegeven in al uw steden,\ngebrek aan brood in al uw woonplaatsen.\nToch hebt u zich niet tot Mij bekeerd,\nspreekt de HEERE."
                },
                "7": {
                    "verse_nr": "7",
                    "verse": "En \u00cdk heb zelfs de regen u onthouden,\nnog wel drie maanden voor de oogsttijd.\nIk heb het laten regenen op de ene stad,\nmaar op de andere stad liet Ik het niet regenen.\nHet ene stuk land werd beregend,\nmaar het stuk waarop geen regen viel, verdorde."
                },
                "8": {
                    "verse_nr": "8",
                    "verse": "Twee, drie steden wankelden\nnaar een andere stad om water te drinken,\nmaar zij werden niet verzadigd.\nToch hebt u zich niet tot Mij bekeerd,\nspreekt de HEERE."
                },
                "9": {
                    "verse_nr": "9",
                    "verse": "Ik heb u geslagen met korenbrand en met meeldauw.\nDe sprinkhanen vraten uw talrijke tuinen, wijngaarden,\nvijgenbomen en olijfbomen op.\nToch hebt u zich niet tot Mij bekeerd,\nspreekt de HEERE."
                },
                "10": {
                    "verse_nr": "10",
                    "verse": "Ik heb de pest naar u toegestuurd, zoals Ik eens bij Egypte deed.\nIk heb uw jongemannen met het zwaard gedood, terwijl uw paarden werden buitgemaakt.\nIk heb de stank van uw legerkampen in uw neus doen opstijgen.\nToch hebt u zich niet tot Mij bekeerd,\nspreekt de HEERE."
                },
                "11": {
                    "verse_nr": "11",
                    "verse": "Ik heb u ondersteboven gekeerd,\nzoals God Sodom en Gomorra ondersteboven keerde;\nu werd als een stuk brandhout dat aan de vlammen ontrukt is,\nmaar u hebt zich niet tot Mij bekeerd,\nspreekt de HEERE."
                },
                "12": {
                    "verse_nr": "12",
                    "verse": "Daarom zal Ik z\u00f3 met u handelen, Isra\u00ebl,\ndat Ik u dit zal aandoen.\nMaak u gereed om uw God te ontmoeten, Isra\u00ebl!"
                },
                "13": {
                    "verse_nr": "13",
                    "verse": "Want, zie, Hij Die de bergen vormt, Die de wind schept\nen Die aan de mens bekendmaakt wat zijn gedachten zijn,\nDie de dageraad tot duisternis maakt,\nen Die op de hoogten van de aarde treedt;\nHEERE, God van de legermachten, is Zijn Naam."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Luister naar dit woord dat Ik aanhef over u, een klaaglied, huis van Isra\u00ebl."
                },
                "2": {
                    "verse_nr": "2",
                    "verse": "Zij is gevallen, zij zal niet meer opstaan,\nde maagd Isra\u00ebl.\nZij ligt verlaten op haar land,\ner is niemand die haar opricht."
                },
                "3": {
                    "verse_nr": "3",
                    "verse": "Want zo zegt de Heere HEERE:\nDe stad die optrekt met duizend,\nzal er honderd overhouden,\nen die optrekt met honderd,\nzal er tien overhouden\nvoor het huis van Isra\u00ebl."
                },
                "4": {
                    "verse_nr": "4",
                    "verse": "Want zo zegt de HEERE tegen het huis van Isra\u00ebl:\nZoek Mij en leef!"
                },
                "5": {
                    "verse_nr": "5",
                    "verse": "Maar zoek niet in Bethel,\nin Gilgal moet u niet komen\nen u moet niet naar Berseba trekken,\nwant Gilgal zal zeker in ballingschap gaan\nen Bethel zal tot niets worden."
                },
                "6": {
                    "verse_nr": "6",
                    "verse": "Zoek de HEERE en leef!\nAnders zal Hij het huis van Jozef als een vuur binnendringen,\nhet verteren, en zal er voor Bethel niemand zijn om te blussen."
                },
                "7": {
                    "verse_nr": "7",
                    "verse": "Wee hun die recht in alsem veranderen,\ndie gerechtigheid ter aarde doen liggen."
                },
                "8": {
                    "verse_nr": "8",
                    "verse": "Hij Die het Zevengesternte en de Orion gemaakt heeft,\nDie de schaduw van de dood verandert in morgenlicht,\nDie de dag duister maakt als de nacht,\nDie het water van de zee roept\nen over het aardoppervlak uitgiet:\nHEERE is Zijn Naam!"
                },
                "9": {
                    "verse_nr": "9",
                    "verse": "Die Zich verkwikt door de verwoesting over de sterken,\nja, verwoesting komt over de vesting."
                },
                "10": {
                    "verse_nr": "10",
                    "verse": "Zij haten wie in de poort opkomt voor het recht,\nzij hebben een afschuw van wie de waarheid spreekt."
                },
                "11": {
                    "verse_nr": "11",
                    "verse": "Omdat u de arme vertrapt\nen van hem een heffing op koren neemt,\ndaarom hebt u huizen van gehouwen steen kunnen bouwen,\nmaar u zult er niet in wonen;\nbegerenswaardige wijngaarden hebt u kunnen planten,\nmaar u zult de wijn ervan niet drinken."
                },
                "12": {
                    "verse_nr": "12",
                    "verse": "Want Ik weet dat uw overtredingen veel zijn,\nen uw zonden talrijk:\nu drijft de rechtvaardige in het nauw, u neemt zwijggeld aan,\nu duwt armen in de poort opzij."
                },
                "13": {
                    "verse_nr": "13",
                    "verse": "Daarom zwijgt de verstandige in die tijd,\nwant het is een kwade tijd."
                },
                "14": {
                    "verse_nr": "14",
                    "verse": "Zoek het goede en niet het kwade,\nopdat u leeft!\nDan zal de HEERE, de God van de legermachten, met u zijn,\nzoals u altijd zegt."
                },
                "15": {
                    "verse_nr": "15",
                    "verse": "Haat het kwade en heb het goede lief,\nhandhaaf het recht in de poort.\nMisschien zal de HEERE, de God van de legermachten, genadig zijn\nvoor het overblijfsel van Jozef."
                },
                "16": {
                    "verse_nr": "16",
                    "verse": "Daarom, zo zegt de HEERE,\nde God van de legermachten, de Heere:\nOp alle pleinen zal er rouwklacht zijn,\nop alle straten zullen ze zeggen: Ach! Ach!\nAkkerbouwers roept men op tot rouwbetoon,\nen de klaagzangers tot rouwklacht."
                },
                "17": {
                    "verse_nr": "17",
                    "verse": "En in alle wijngaarden zal er rouwklacht zijn,\nwant Ik zal door uw midden trekken, zegt de HEERE."
                },
                "18": {
                    "verse_nr": "18",
                    "verse": "Wee hun die verlangend uitzien\nnaar de dag van de HEERE!\nWat zal voor u die dag van de HEERE zijn?\nDuisternis zal hij zijn en geen licht!"
                },
                "19": {
                    "verse_nr": "19",
                    "verse": "Het is zoals iemand die vlucht\nvoor een leeuw,\nen een beer tegenkomt,\nof die, als hij thuiskomt\nen met zijn hand tegen de muur leunt,\ndoor een slang wordt gebeten."
                },
                "20": {
                    "verse_nr": "20",
                    "verse": "Zal de dag van de HEERE niet duisternis zijn,\nen geen licht;\ndonkerte \u2013 zonder lichtglans erover?"
                },
                "21": {
                    "verse_nr": "21",
                    "verse": "Ik haat, Ik versmaad uw feesten.\nUw bijzondere samenkomsten kan Ik niet luchten"
                },
                "22": {
                    "verse_nr": "22",
                    "verse": "want al brengt u Mij brandoffers, en uw graanoffers,\nIk schep er geen behagen in.\nEn het dankoffer van uw gemest vee:\nIk wil het niet aanzien."
                },
                "23": {
                    "verse_nr": "23",
                    "verse": "Doe het lawaai van uw liederen van Mij weg,\nen het getokkel van uw luiten kan Ik niet aanhoren!"
                },
                "24": {
                    "verse_nr": "24",
                    "verse": "Laat het recht stromen als water,\nde gerechtigheid als een altijd stromende beek."
                },
                "25": {
                    "verse_nr": "25",
                    "verse": "Hebt u Mij slachtoffers en graanoffers gebracht\nin de woestijn, veertig jaar lang, huis van Isra\u00ebl?"
                },
                "26": {
                    "verse_nr": "26",
                    "verse": "U hebt Sikkut, uw koning, rondgedragen,\nen Kewan, uw beelden,\nde sterren, uw goden, die u voor uzelf hebt gemaakt!"
                },
                "27": {
                    "verse_nr": "27",
                    "verse": "Daarom zal Ik u in ballingschap voeren,\nverder dan Damascus, zegt de HEERE;\nGod van de legermachten is Zijn Naam."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Wee de zorgelozen in Sion,\nen de onbezorgden op de berg van Samaria,\nde beroemdsten van de voornaamste van de volken,\nen tot wie het huis van Isra\u00ebl komt."
                },
                "2": {
                    "verse_nr": "2",
                    "verse": "Trek naar Kalne en kijk er rond;\nga vandaar naar het grote Hamath,\nen daal af naar Gath van de Filistijnen.\nZijn ze beter dan deze koninkrijken?\nIs hun gebied groter dan uw gebied?"
                },
                "3": {
                    "verse_nr": "3",
                    "verse": "U, die de onheilsdag ver van u afhoudt,\nmaar de zetel van het geweld naderbij brengt"
                },
                "4": {
                    "verse_nr": "4",
                    "verse": "u, die op bedden van ivoor ligt,\ndie op uw rustbanken hangt,\ndie lammeren uit het kleinvee eet,\nkalveren uit het midden van de stal"
                },
                "5": {
                    "verse_nr": "5",
                    "verse": "u, die vrolijk zingt onder het geklank van de luit\n\u2013 zoals David hebben zij voor zichzelf muziekinstrumenten uitgedacht"
                },
                "6": {
                    "verse_nr": "6",
                    "verse": "u, die wijn uit sprengbekkens drinkt\nen u zalft met de beste olie,\nmaar om de ondergang van Jozef bekommert u zich niet."
                },
                "7": {
                    "verse_nr": "7",
                    "verse": "Daarom zullen zij nu als eersten in ballingschap gaan;\ndan is het feest voorbij voor hen die maar wat rondhangen."
                },
                "8": {
                    "verse_nr": "8",
                    "verse": "De Heere HEERE zweert bij Zichzelf\n\u2013 spreekt de HEERE, de God van de legermachten:\nIk verafschuw de glorie van Jakob,\nzijn paleizen haat Ik.\nIk zal de stad uitleveren met al wat zij bevat."
                },
                "9": {
                    "verse_nr": "9",
                    "verse": "En mocht het gebeuren dat er tien mannen in \u00e9\u00e9n huis overgebleven zijn, dan zullen die sterven."
                },
                "10": {
                    "verse_nr": "10",
                    "verse": "Als een familielid, of iemand die hem gaat verbranden, iemands lichaam opneemt om de beenderen het huis uit te dragen, zal hij tegen hem die nog binnen in huis is, zeggen: Is er nog iemand bij u? En die zal zeggen: Niemand. Daarop zal de eerste zeggen: Stil, want dit is niet iets om er de Naam van de HEERE bij te noemen!"
                },
                "11": {
                    "verse_nr": "11",
                    "verse": "Want, zie, de HEERE gebiedt,\nen het grote huis treft Hij met scheuren\nen het kleine huis met spleten."
                },
                "12": {
                    "verse_nr": "12",
                    "verse": "Rennen paarden op een rots?\nPloegt men er met runderen?\nJa, u hebt recht in gal veranderd,\nen de vrucht van de gerechtigheid in alsem."
                },
                "13": {
                    "verse_nr": "13",
                    "verse": "U, die blij bent met Lodebar,\nu, die zegt: Hebben wij niet door onze kracht\nKarna\u00efm voor ons ingenomen?"
                },
                "14": {
                    "verse_nr": "14",
                    "verse": "Want, zie, Ik doe een volk tegen u opstaan,\nhuis van Isra\u00ebl!\nspreekt de HEERE, de God van de legermachten.\nDat zal u onderdrukken\nvan Lebo-Hamath\ntot het beekdal van de Vlakte."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Dit heeft de Heere HEERE mij laten zien, en zie, Hij formeerde sprinkhanen toen het nagras begon op te komen; let wel, nagras, nadat er voor de koning gemaaid is."
                },
                "2": {
                    "verse_nr": "2",
                    "verse": "En het gebeurde, toen ze het opvreten van het gewas van het land voltooid hadden, dat ik zei: Heere HEERE, vergeef toch! Hoe zou Jakob staande kunnen blijven? Hij is immers klein!"
                },
                "3": {
                    "verse_nr": "3",
                    "verse": "Toen kreeg de HEERE hier berouw over. Het zal niet gebeuren, zei de HEERE."
                },
                "4": {
                    "verse_nr": "4",
                    "verse": "Dit heeft de Heere HEERE mij laten zien, en zie, de Heere HEERE riep uit dat Hij een rechtszaak wilde voeren door middel van vuur. Het verslond de grote watervloed. Ook verslond het een stuk land."
                },
                "5": {
                    "verse_nr": "5",
                    "verse": "Toen zei ik: Heere HEERE, houd toch op! Hoe zou Jakob staande kunnen blijven? Hij is immers klein!"
                },
                "6": {
                    "verse_nr": "6",
                    "verse": "Toen kreeg de HEERE hier berouw over. Ook dit zal niet gebeuren, zei de Heere HEERE."
                },
                "7": {
                    "verse_nr": "7",
                    "verse": "Dit heeft Hij mij laten zien, en zie, de Heere stond op een loodrechte muur met een paslood in Zijn hand."
                },
                "8": {
                    "verse_nr": "8",
                    "verse": "Toen zei de HEERE tegen mij: Wat ziet u, Amos? Ik zei: Een paslood. Daarop zei de Heere: Zie, Ik ga een paslood plaatsen in het midden van Mijn volk Isra\u00ebl. Ik zal het niet langer voorbijgaan."
                },
                "9": {
                    "verse_nr": "9",
                    "verse": "Verwoest zullen worden de offerhoogten van Izak,\nde heiligdommen van Isra\u00ebl zullen worden verwoest,\nen tegen het huis van Jerobeam zal Ik opstaan met het zwaard."
                },
                "10": {
                    "verse_nr": "10",
                    "verse": "Toen stuurde Amazia, de priester van Bethel, een bode naar Jerobeam, de koning van Isra\u00ebl, om te zeggen: Amos heeft een samenzwering tegen u gesmeed in het midden van het huis van Isra\u00ebl. Het land zal aan al zijn woorden geen weerstand kunnen bieden."
                },
                "11": {
                    "verse_nr": "11",
                    "verse": "Want dit heeft Amos gezegd: Jerobeam zal sterven door het zwaard, Isra\u00ebl zal zeker in ballingschap worden gevoerd, weg uit zijn land."
                },
                "12": {
                    "verse_nr": "12",
                    "verse": "Daarop zei Amazia tegen Amos: Ziener, ga heen, vlucht naar het land van Juda! Eet daar uw brood en ga daar profeteren."
                },
                "13": {
                    "verse_nr": "13",
                    "verse": "In Bethel mag u niet langer profeteren, want dat is het heiligdom van de koning, dat is het huis van het koninkrijk."
                },
                "14": {
                    "verse_nr": "14",
                    "verse": "Toen antwoordde Amos en zei tegen Amazia: Ik ben geen profeet en ik ben geen profetenzoon, maar ik ben veehouder en moerbeikweker."
                },
                "15": {
                    "verse_nr": "15",
                    "verse": "De HEERE haalde mij echter achter de kudde vandaan en de HEERE zei tegen mij: Ga heen, profeteer tegen Mijn volk Isra\u00ebl!"
                },
                "16": {
                    "verse_nr": "16",
                    "verse": "Nu dan, hoor het woord van de HEERE. U zegt: U mag niet profeteren tegen Isra\u00ebl, en: U mag uw woorden niet laten stromen tegen het huis van Izak!"
                },
                "17": {
                    "verse_nr": "17",
                    "verse": "Daarom, zo zegt de HEERE:\nUw vrouw zal in de stad hoererij bedrijven,\nuw zonen en uw dochters zullen door het zwaard vallen,\nen uw land zal met een meetsnoer verdeeld worden;\nen \u00fa zult sterven op onreine bodem,\nen Isra\u00ebl zal zeker in ballingschap worden gevoerd,\nweg uit zijn land."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Dit heeft de Heere HEERE mij laten zien, en zie: een korf met zomervruchten."
                },
                "2": {
                    "verse_nr": "2",
                    "verse": "Toen zei Hij: Wat ziet u, Amos? Ik zei: Een korf met zomervruchten. Daarop zei de HEERE tegen mij:\nHet einde is gekomen voor Mijn volk Isra\u00ebl:\nIk zal het niet langer voorbijgaan."
                },
                "3": {
                    "verse_nr": "3",
                    "verse": "De tempelliederen zullen klagend klinken\nop die dag, spreekt de Heere HEERE.\nTalrijk zullen de dode lichamen zijn.\nOp elke plaats\nwerpt men ze zwijgend weg."
                },
                "4": {
                    "verse_nr": "4",
                    "verse": "Hoor dit, u, die de armen vertrapt, en erop uit bent om de zachtmoedigen van het land weg te doen"
                },
                "5": {
                    "verse_nr": "5",
                    "verse": "door te zeggen: Wanneer is de nieuwemaansdag voorbij, zodat wij graan kunnen verkopen? En de sabbat, zodat wij de korenschuren kunnen openen? U maakt de efa kleiner, de sikkel groter, en u bedriegt met valse weegschalen."
                },
                "6": {
                    "verse_nr": "6",
                    "verse": "U koopt de geringen voor geld, en de armen voor een paar schoenen. En u zegt: Wij verkopen het kaf van het koren."
                },
                "7": {
                    "verse_nr": "7",
                    "verse": "De HEERE heeft gezworen bij de glorie van Jakob: Nooit zal Ik al hun daden vergeten!"
                },
                "8": {
                    "verse_nr": "8",
                    "verse": "Zou hierom het land niet sidderen,\nzodat elke inwoner rouw bedrijft,\nomdat het in zijn geheel stijgt als de Nijl,\nstijgt en wegzinkt als de rivier van Egypte?"
                },
                "9": {
                    "verse_nr": "9",
                    "verse": "Op die dag zal het gebeuren,\nspreekt de Heere HEERE,\ndat Ik de zon midden op de dag zal laten ondergaan;\nop klaarlichte dag zal Ik het land duister maken."
                },
                "10": {
                    "verse_nr": "10",
                    "verse": "Ik zal uw feesten in rouw veranderen,\nal uw liederen in klaagzangen;\nom alle heupen zal Ik een rouwgewaad aanbrengen,\nelk hoofd zal kaal zijn,\nomdat Ik het land in rouw dompel als over een enig kind,\nen wat ervan overblijft zal zijn als een bittere dag."
                },
                "11": {
                    "verse_nr": "11",
                    "verse": "Zie, er komen dagen,\nspreekt de Heere HEERE,\ndat Ik honger in het land zal zenden;\ngeen honger naar brood,\ngeen dorst naar water,\nmaar om de woorden van de HEERE te horen."
                },
                "12": {
                    "verse_nr": "12",
                    "verse": "Dan dolen zij van zee tot zee,\nvan noord tot oost trekken zij rond,\nom het woord van de HEERE te zoeken,\nmaar zij zullen het niet vinden."
                },
                "13": {
                    "verse_nr": "13",
                    "verse": "Op die dag zullen zij van dorst versmachten,\nde mooie meisjes en de jonge mannen"
                },
                "14": {
                    "verse_nr": "14",
                    "verse": "zij die zweren bij de schuld van Samaria,\nen zeggen: Zo waar uw god van Dan leeft,\nen de pelgrimstocht naar Berseba leeft!\nZij zullen vallen en niet meer opstaan."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ik zag de Heere staan bij het altaar, en Hij zei:\nSla tegen het kapiteel,\nzodat de drempels beven,\nen breek ze stuk op het hoofd van hen allen.\nEn wie van hen overblijft, dood Ik met het zwaard.\nNiemand van hen die vluchten, zal ontvluchten,\nen niemand van hen die ontkomen, zal gered worden."
                },
                "2": {
                    "verse_nr": "2",
                    "verse": "Al drongen zij door tot in de hel,\nMijn hand zou hen vandaar weghalen;\nen al stegen zij naar de hemel op,\nIk zou hen vandaar doen neerdalen."
                },
                "3": {
                    "verse_nr": "3",
                    "verse": "Al verscholen zij zich op de top van de Karmel,\nIk zou hen opsporen om hen daar weg te halen;\nen al verborgen zij zich van voor Mijn ogen op de zeebodem,\ndaar zou Ik een slang opdracht geven hen te bijten."
                },
                "4": {
                    "verse_nr": "4",
                    "verse": "Al gingen zij voor hun vijanden uit in gevangenschap,\ndaar zou Ik het zwaard opdracht geven hen te doden.\nIk zal Mijn ogen op hen richten\nten kwade en niet ten goede."
                },
                "5": {
                    "verse_nr": "5",
                    "verse": "De Heere, de HEERE van de legermachten,\nDie het land aanraakt, zodat het wegsmelt\nen al zijn inwoners rouw bedrijven,\nomdat het in zijn geheel stijgen zal als de Nijl,\nen wegzinken als de rivier van Egypte"
                },
                "6": {
                    "verse_nr": "6",
                    "verse": "Hij, Die Zijn opperzalen in de hemel bouwde\nen Zijn gewelf op de aarde grondvestte,\nHij, Die het water van de zee riep\nen uitgoot over het aardoppervlak:\nHEERE is Zijn Naam."
                },
                "7": {
                    "verse_nr": "7",
                    "verse": "Bent U niet als de Cusjieten\nvoor Mij, Isra\u00eblieten?\nspreekt de HEERE.\nHeb Ik Isra\u00ebl niet weggeleid\nuit het land Egypte,\nde Filistijnen uit Kaftor\nen de Syri\u00ebrs uit Kir?"
                },
                "8": {
                    "verse_nr": "8",
                    "verse": "Zie, de ogen van de Heere HEERE\nzijn gericht op dit zondige koninkrijk.\nIk zal het wegvagen\nvan de aardbodem.\nEvenwel zal Ik het huis van Jakob niet geheel wegvagen,\nspreekt de HEERE."
                },
                "9": {
                    "verse_nr": "9",
                    "verse": "Want, zie, Ik geef opdracht,\nen Ik zal het huis van Isra\u00ebl onder alle volken schudden,\nzoals met een zeef geschud wordt;\ngeen steentje zal op de grond vallen."
                },
                "10": {
                    "verse_nr": "10",
                    "verse": "Door het zwaard zullen sterven\nalle zondaars van Mijn volk,\ndie zeggen: Het kwaad zal niet naderen\nen ons niet tegemoet treden."
                },
                "11": {
                    "verse_nr": "11",
                    "verse": "Op die dag zal Ik oprichten\nde vervallen hut van David.\nZijn scheuren zal Ik dichtmaken,\nen wat aan hem is afgebroken, zal Ik oprichten,\nIk zal hem opbouwen als in de dagen van oude tijden af"
                },
                "12": {
                    "verse_nr": "12",
                    "verse": "zodat zij de rest van Edom in bezit zullen nemen, en alle heidenvolken\nwaarover Mijn Naam is uitgeroepen,\nspreekt de HEERE, Die dit doet."
                },
                "13": {
                    "verse_nr": "13",
                    "verse": "Zie, er komen dagen,\nspreekt de HEERE,\ndat de ploeger de maaier zal ontmoeten\nen de druiventreder de zaaier,\nen dat de bergen zullen druipen van jonge wijn\nen al de heuvels doordrenkt zullen worden."
                },
                "14": {
                    "verse_nr": "14",
                    "verse": "Ik zal een omkeer brengen in de gevangenschap van Mijn volk Isra\u00ebl.\nZij zullen de verwoeste steden herbouwen en bewonen,\nzij zullen wijngaarden planten en de wijn ervan drinken,\nzij zullen tuinen aanleggen en de vrucht ervan eten."
                },
                "15": {
                    "verse_nr": "15",
                    "verse": "Ik zal hen in hun land planten,\nen zij zullen nooit meer weggerukt worden uit hun land,\ndat Ik aan hen gegeven heb, zegt de HEERE, uw God."
                }
            }
        }
    }
}