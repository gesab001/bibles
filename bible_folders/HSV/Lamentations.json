{
    "version": "HSV",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hoe eenzaam zit zij neer, aleph\ndie stad, eens zo dichtbevolkt!\nAls een weduwe is zij geworden,\nzij die groot was onder de heidenvolken.\nEen vorstin onder de gewesten\nis verplicht tot herendienst."
                },
                "2": {
                    "verse_nr": "2",
                    "verse": "Zij weent onophoudelijk in de nacht, beth\nen haar tranen stromen over haar wangen.\nZij heeft geen trooster\nonder al haar minnaars.\nAl haar vrienden hebben trouweloos met haar gehandeld;\nze zijn haar tot vijanden geworden."
                },
                "3": {
                    "verse_nr": "3",
                    "verse": "Juda is in ballingschap gegaan vanwege de ellende gimel\nen vanwege de vele slavenarbeid.\nZ\u00edj woont onder de heidenvolken,\nzij vindt geen rust;\nal haar vervolgers halen haar in\ntussen de nauwe doorgangen."
                },
                "4": {
                    "verse_nr": "4",
                    "verse": "De wegen van Sion treuren, daleth\nze zijn zonder feestgangers.\nAl haar poorten zijn verwoest;\nhaar priesters zuchten.\nHaar jonge vrouwen zijn bedroefd,\nen zijzelf \u2013 bitter is het haar."
                },
                "5": {
                    "verse_nr": "5",
                    "verse": "Haar tegenstanders zijn aan het hoofd komen te staan, he\nhaar vijanden zijn gerust.\nWant de HEERE heeft haar bedroefd\nom haar talrijke overtredingen.\nHaar kleine kinderen zijn in gevangenschap\ngegaan, v\u00f3\u00f3r de tegenstander uit."
                },
                "6": {
                    "verse_nr": "6",
                    "verse": "Uit de dochter van Sion trok waw\nal haar pracht weg.\nHaar vorsten zijn als herten geworden\ndie geen weide vinden:\nkrachteloos gingen zij\nv\u00f3\u00f3r de vervolger uit."
                },
                "7": {
                    "verse_nr": "7",
                    "verse": "Jeruzalem denkt zain\nin de dagen van haar ellende en haar ontheemding,\naan al haar kostbaarheden\ndie zij in de dagen van weleer bezat,\ntoen haar volk in de hand van de tegenstander viel,\nen zij geen helper had,\nde tegenstanders haar zagen en lachten\nom haar ondergang."
                },
                "8": {
                    "verse_nr": "8",
                    "verse": "Zwaar heeft Jeruzalem gezondigd; cheth\ndaarom is zij tot een afgezonderde vrouw geworden.\nAllen die haar eerden, verachten haar,\nwant zij hebben haar naaktheid gezien.\nJa, zij, zij zucht\nen zij heeft zich naar achteren toe omgekeerd."
                },
                "9": {
                    "verse_nr": "9",
                    "verse": "Haar onreinheid kleeft aan haar zomen; teth\nzij heeft niet gedacht aan haar einde.\nWonderbaarlijk diep is zij gezonken,\nzij heeft geen trooster.\nZie, HEERE, mijn ellende,\nwant de vijand maakt zich groot."
                },
                "10": {
                    "verse_nr": "10",
                    "verse": "De tegenstander heeft zijn hand uitgespreid jod\nover al haar kostbaarheden;\nimmers, zij heeft heidenvolken zien\nbinnengaan in haar heiligdom,\nvan wie U geboden had dat zij niet mogen komen\nin Uw gemeente."
                },
                "11": {
                    "verse_nr": "11",
                    "verse": "Heel haar bevolking zucht kaph\nop zoek naar brood.\nZij hebben hun kostbaarheden gegeven voor voedsel,\nom hun ziel te verkwikken.\nZie, HEERE, en aanschouw,\nhoe veracht ik geworden ben!"
                },
                "12": {
                    "verse_nr": "12",
                    "verse": "Raakt het u allen niet, voorbijgangers? lamed\nAanschouw en zie\nof er leed is als mijn leed,\ndat mij is aangedaan,\nwaarmee de HEERE mij bedroefd heeft\nop de dag van Zijn brandende toorn."
                },
                "13": {
                    "verse_nr": "13",
                    "verse": "Vanuit de hoogte heeft Hij vuur gezonden mem\nin mijn beenderen, en Hij heerst daarover.\nHij heeft voor mijn voeten een net uitgespreid,\nHij heeft mij naar achteren toe doen omkeren,\nHij heeft mij tot verwoesting overgegeven,\nde hele dag ziek gemaakt."
                },
                "14": {
                    "verse_nr": "14",
                    "verse": "Het juk van mijn overtredingen is aangebonden, nun\ndoor Zijn hand zijn zij samengevlochten;\nzij zijn op mijn nek geklommen.\nHij heeft mijn kracht doen struikelen.\nDe Heere heeft mij in hun handen gegeven;\nik kan niet opstaan."
                },
                "15": {
                    "verse_nr": "15",
                    "verse": "De Heere heeft al mijn machtigen samech\nin mijn midden verworpen.\nHij heeft een samenkomst over mij uitgeroepen\nom mijn jongemannen te breken.\nAls in een wijnpers heeft de Heere\nde maagd, de dochter van Juda, getreden."
                },
                "16": {
                    "verse_nr": "16",
                    "verse": "Vanwege deze dingen ween ik, ain\nmijn oog, mijn oog laat water neerstromen,\nomdat de Trooster Die mijn ziel verkwikt\nver van mij is.\nMijn zonen zijn ontzet,\nwant de vijand had de overhand."
                },
                "17": {
                    "verse_nr": "17",
                    "verse": "Sion spreidt haar handen uit, pe\nmaar zij heeft geen trooster.\nWat Jakob betreft heeft de HEERE geboden:\nZijn omstanders zullen zijn tegenstanders zijn.\nJeruzalem is geworden\nals een afgezonderde vrouw onder hen."
                },
                "18": {
                    "verse_nr": "18",
                    "verse": "Rechtvaardig is Hij, de HEERE, tsade\nwant ik ben Zijn bevel ongehoorzaam geweest.\nLuister toch, alle volken,\nen zie mijn leed:\nmijn jonge vrouwen en mijn jongemannen\nzijn in gevangenschap gegaan."
                },
                "19": {
                    "verse_nr": "19",
                    "verse": "Ik riep tot mijn minnaars, koph\nmaar z\u00edj hebben mij bedrogen.\nMijn priesters en mijn oudsten\nhebben de geest gegeven in de stad,\ntoen zij voedsel zochten voor zichzelf\nom hun ziel te verkwikken."
                },
                "20": {
                    "verse_nr": "20",
                    "verse": "Zie, HEERE, hoe het mij bang te moede is; resj\nmijn ingewanden zijn vol onrust,\nmijn hart keert zich om in mijn binnenste,\nwant ik ben zeer ongehoorzaam geweest;\nbuiten heeft het zwaard mij van kinderen beroofd,\nbinnenshuis is het als de dood."
                },
                "21": {
                    "verse_nr": "21",
                    "verse": "Zij horen hoe ik zucht, sjin\nmaar ik heb geen trooster.\nAl mijn vijanden horen mijn onheil, zij zijn vrolijk,\nomdat U dat hebt gedaan.\nU hebt de dag gebracht die U aangekondigd hebt,\nmaar zij zullen zijn net als ik."
                },
                "22": {
                    "verse_nr": "22",
                    "verse": "Laat al hun kwaad voor Uw aangezicht komen, taw\nen doe met hen\nzoals U met mij gedaan hebt\nvanwege al mijn overtredingen.\nWant talrijk zijn mijn zuchten,\nen mijn hart is afgemat."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Hoe heeft de Heere in Zijn toorn aleph\nde dochter van Sion in wolken gehuld.\nHij heeft vanuit de hemel ter aarde geworpen\nde luister van Isra\u00ebl;\nen Hij heeft aan de voetbank van Zijn voeten niet gedacht\nop de dag van Zijn toorn."
                },
                "2": {
                    "verse_nr": "2",
                    "verse": "De Heere heeft verslonden, Hij heeft niet gespaard, beth\nalle woningen van Jakob;\nHij heeft in Zijn verbolgenheid\nde vestingen van de dochter van Juda met de grond gelijkgemaakt.\nHij heeft ze met de grond in aanraking doen komen,\nHij heeft het koninkrijk en zijn vorsten ontheiligd."
                },
                "3": {
                    "verse_nr": "3",
                    "verse": "In brandende toorn heeft Hij gimel\nheel de hoorn van Isra\u00ebl stukgebroken.\nHij heeft Zijn rechterhand naar achteren toe getrokken\nin het zicht van de vijand.\nHij is tegen Jakob ontbrand als een vlammend vuur,\ndat naar alle kanten verteert."
                },
                "4": {
                    "verse_nr": "4",
                    "verse": "Hij heeft Zijn boog gespannen als een vijand, daleth\nZijn rechterhand in de aanslag\nals een tegenstander; Hij doodde\nalle voor het oog begerenswaardige dingen.\nIn de tent van de dochter van Sion\nheeft Hij Zijn grimmigheid als een vuur uitgestort."
                },
                "5": {
                    "verse_nr": "5",
                    "verse": "De Heere is als een vijand geworden. he\nHij heeft Isra\u00ebl verslonden,\nal haar paleizen heeft Hij verslonden,\nhaar vestingen te gronde gericht:\nHij vermeerderde bij de dochter van Juda\ngeklag en geklaag."
                },
                "6": {
                    "verse_nr": "6",
                    "verse": "Hij heeft als in een tuin Zijn hut met geweld omvergehaald, waw\nHij heeft Zijn plaats van samenkomst te gronde gericht;\nDe HEERE heeft in Sion laten vergeten\nfeestdag en sabbat.\nHij heeft in Zijn grimmige toorn verworpen\nkoning en priester."
                },
                "7": {
                    "verse_nr": "7",
                    "verse": "De Heere heeft Zijn altaar verstoten, zain\ntenietgedaan Zijn heiligdom.\nHij heeft in de hand van de vijand uitgeleverd\nde muren van haar paleizen.\nZij hebben in het huis van de HEERE hun stem laten klinken\nals op een feestdag."
                },
                "8": {
                    "verse_nr": "8",
                    "verse": "De HEERE heeft besloten om cheth\nde muur van de dochter van Sion te gronde te richten;\nHij heeft het meetlint uitgespannen,\nHij heeft Zijn hand niet teruggetrokken van de verslinding.\nHij heeft de vestingwal en de muur rouw doen bedrijven,\nsamen zijn zij ingestort."
                },
                "9": {
                    "verse_nr": "9",
                    "verse": "Haar poorten zijn ter aarde gezonken, teth\nhaar grendels heeft Hij vernield en gebroken.\nhaar koning en haar vorsten bevinden zich onder de heidenvolken.\nHet onderwijs in de wet ontbreekt.\nOok hebben haar profeten geen\nvisioen van de HEERE ontvangen."
                },
                "10": {
                    "verse_nr": "10",
                    "verse": "Zij zitten zwijgend op de grond, jod\nde oudsten van de dochter van Sion.\nZij hebben stof op hun hoofd geworpen,\nzich met rouwgewaden omgord.\nZij laten hun hoofd ter aarde hangen,\nde jonge vrouwen van Jeruzalem."
                },
                "11": {
                    "verse_nr": "11",
                    "verse": "Mijn ogen zijn verteerd door tranen, kaph\nmijn binnenste is vol onrust.\nMijn ingewanden zijn ter aarde uitgestort,\nvanwege de breuk van de dochter van mijn volk,\nom het bezwijken van kind en zuigeling\nop de pleinen van de stad."
                },
                "12": {
                    "verse_nr": "12",
                    "verse": "Tegen hun moeders zeggen zij: lamed\nWaar is er koren en wijn?\nterwijl zij bezwijken als dodelijk gewonden\nop de pleinen van de stad,\nterwijl hun leven wegvloeit\nop de schoot van hun moeders."
                },
                "13": {
                    "verse_nr": "13",
                    "verse": "Wat zal ik u voorhouden, mem\nwaarmee u vergelijken, dochter van Jeruzalem?\nWaaraan zal ik u gelijkstellen,\nzodat ik u zal troosten, maagd, dochter van Sion?\nWant groot als de zee is uw breuk!\nWie kan u genezen?"
                },
                "14": {
                    "verse_nr": "14",
                    "verse": "Uw profeten hebben voor u gezien nun\nvalse visioenen en dwaasheid;\nuw ongerechtigheid hebben zij niet bekendgemaakt\nom uw gevangenschap om te keren,\nmaar zij hebben lasten voor u gezien\nvan valsheid en misleidingen."
                },
                "15": {
                    "verse_nr": "15",
                    "verse": "Alle voorbijgangers hebben over u samech\nde handen ineengeslagen.\nZij sisten van afschuw en schudden hun hoofd\nover de dochter van Jeruzalem:\nIs dit de stad waarvan men zei:\nVolmaakt van schoonheid,\neen vreugde voor heel de aarde?"
                },
                "16": {
                    "verse_nr": "16",
                    "verse": "Zij hebben over u hun mond opengesperd, pe\nal uw vijanden.\nZij sisten van afschuw en knarsetandden,\nzij zeiden: Wij hebben haar verslonden!\nJa, dit is de dag die wij verwacht hebben,\nwij hebben hem gevonden en hebben hem gezien!"
                },
                "17": {
                    "verse_nr": "17",
                    "verse": "De HEERE heeft gedaan wat Hij Zich had voorgenomen, ain\nHij heeft Zijn woord vervuld,\ndat Hij in de dagen van weleer geboden had.\nHij heeft afgebroken, en niet gespaard,\nen Hij heeft de vijand over u verblijd;\nHij heeft de hoorn van uw tegenstanders opgeheven."
                },
                "18": {
                    "verse_nr": "18",
                    "verse": "Hun hart schreeuwde het uit tot de Heere: tsade\nMuur van de dochter van Sion,\nlaat tranen als een beek naar beneden stromen,\ndag en nacht!\nGun uzelf geen rust,\nlaat uw oogappel niet stilstaan!"
                },
                "19": {
                    "verse_nr": "19",
                    "verse": "Sta op, weeklaag in de nacht, koph\nvanaf de eerste nachtwake!\nStort uw hart uit als water\nvoor het aangezicht van de Heere!\nHef tot Hem uw handen op,\nvanwege het leven van uw kleine kinderen,\ndie van honger versmachten\nop de hoeken van alle straten."
                },
                "20": {
                    "verse_nr": "20",
                    "verse": "Zie, HEERE, en aanschouw resj\naan wie U zo gedaan hebt!\nMoeten vrouwen hun eigen vrucht eten,\nkleine kinderen die zij op handen droegen?\nMoeten dan in het heiligdom van de Heere gedood worden\npriester en profeet?"
                },
                "21": {
                    "verse_nr": "21",
                    "verse": "Zij liggen ter aarde op de straten, sjin\njong en oud.\nMijn jonge vrouwen en mijn jongemannen\nzijn door het zwaard gevallen.\nU hebt hen gedood op de dag van Uw toorn,\nU hebt hen afgeslacht, en niet gespaard."
                },
                "22": {
                    "verse_nr": "22",
                    "verse": "U hebt bijeengeroepen, als op een feestdag, taw\nverschrikkingen voor mij van rondom!\nEn niemand is op de dag van de toorn van de HEERE\nontkomen of ontvlucht!\nWie ik op handen heb gedragen en heb grootgebracht,\nheeft mijn vijand omgebracht!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ik ben de man die ellende gezien heeft aleph\ndoor de stok van Zijn verbolgenheid."
                },
                "2": {
                    "verse_nr": "2",
                    "verse": "Mij heeft Hij geleid en doen gaan aleph\nin duisternis, en niet in licht."
                },
                "3": {
                    "verse_nr": "3",
                    "verse": "Ja, Hij heeft telkens weer Zijn hand aleph\ntegen mij gekeerd, de hele dag."
                },
                "4": {
                    "verse_nr": "4",
                    "verse": "Hij heeft mijn vlees en mijn huid doen wegteren, beth\nHij heeft mijn beenderen gebroken."
                },
                "5": {
                    "verse_nr": "5",
                    "verse": "Hij heeft tegen mij aan gebouwd en Hij heeft mij omsingeld beth\nmet gal en moeite."
                },
                "6": {
                    "verse_nr": "6",
                    "verse": "In duistere oorden doet Hij mij wonen, beth\nals degenen die allang dood zijn."
                },
                "7": {
                    "verse_nr": "7",
                    "verse": "Hij heeft een muur om mij heen opgeworpen, zodat ik er niet uit kan gaan; gimel\nHij heeft mijn bronzen ketenen zwaar gemaakt."
                },
                "8": {
                    "verse_nr": "8",
                    "verse": "Ook wanneer ik het uitschreeuw en om hulp roep, gimel\nsluit Hij Zijn oren voor mijn gebed."
                },
                "9": {
                    "verse_nr": "9",
                    "verse": "Hij heeft mijn wegen versperd met gehouwen stenen, gimel\nmijn paden heeft Hij krom gemaakt."
                },
                "10": {
                    "verse_nr": "10",
                    "verse": "Een loerende beer is Hij voor mij, daleth\neen leeuw op verborgen plaatsen."
                },
                "11": {
                    "verse_nr": "11",
                    "verse": "Mijn wegen heeft Hij afgebogen en Hij heeft mij verscheurd; daleth\nHij heeft van mij een woestenij gemaakt."
                },
                "12": {
                    "verse_nr": "12",
                    "verse": "Hij heeft Zijn boog gespannen, daleth\nen Hij stelde mij als doelwit voor Zijn pijl."
                },
                "13": {
                    "verse_nr": "13",
                    "verse": "Hij heeft in mijn nieren doen binnendringen he\nde pijlen uit Zijn koker."
                },
                "14": {
                    "verse_nr": "14",
                    "verse": "Ik ben belachelijk geworden voor heel mijn volk, he\nhet onderwerp van hun spotlied, de hele dag."
                },
                "15": {
                    "verse_nr": "15",
                    "verse": "Hij heeft mij met bitterheden verzadigd, he\nHij heeft mij met alsem doordrenkt."
                },
                "16": {
                    "verse_nr": "16",
                    "verse": "Hij heeft mij mijn tanden op kiezelstenen laten stukbijten, waw\nHij heeft mij in de as neergedrukt."
                },
                "17": {
                    "verse_nr": "17",
                    "verse": "Van vrede verstoten is mijn ziel, waw\nik ben het goede vergeten."
                },
                "18": {
                    "verse_nr": "18",
                    "verse": "En ik zei: Mijn kracht is vergaan, waw\nen wat ik van de HEERE verwachtte."
                },
                "19": {
                    "verse_nr": "19",
                    "verse": "Denk aan mijn ellende en mijn ontheemding, zain\naan de alsem en de gal."
                },
                "20": {
                    "verse_nr": "20",
                    "verse": "Mijn ziel denkt er onophoudelijk aan, zain\nzij buigt zich neer in mij."
                },
                "21": {
                    "verse_nr": "21",
                    "verse": "Dit zal ik ter harte nemen, zain\ndaarom zal ik hopen"
                },
                "22": {
                    "verse_nr": "22",
                    "verse": "Het is de goedertierenheid van de HEERE dat wij niet omgekomen zijn, cheth\ndat Zijn barmhartigheid niet opgehouden is!"
                },
                "23": {
                    "verse_nr": "23",
                    "verse": "Nieuw zijn ze, elke morgen; cheth\ngroot is Uw trouw!"
                },
                "24": {
                    "verse_nr": "24",
                    "verse": "Mijn deel is de HEERE, zegt mijn ziel, cheth\ndaarom zal ik op Hem hopen."
                },
                "25": {
                    "verse_nr": "25",
                    "verse": "Goed is de HEERE voor wie Hem verwacht, teth\nvoor de ziel die Hem zoekt."
                },
                "26": {
                    "verse_nr": "26",
                    "verse": "Goed is het te hopen en stil te wachten teth\nop het heil van de HEERE."
                },
                "27": {
                    "verse_nr": "27",
                    "verse": "Goed is het voor een man, als hij teth\neen juk draagt in zijn jeugd."
                },
                "28": {
                    "verse_nr": "28",
                    "verse": "Laat hij eenzaam zitten en zwijgen, jod\nomdat Hij het hem opgelegd heeft."
                },
                "29": {
                    "verse_nr": "29",
                    "verse": "Laat hij zijn mond in het stof steken: jod\nmisschien is er hoop."
                },
                "30": {
                    "verse_nr": "30",
                    "verse": "Laat hij zijn wang geven aan wie hem slaat, jod\nlaat hij met smaad verzadigd worden."
                },
                "31": {
                    "verse_nr": "31",
                    "verse": "Want niet voor eeuwig verstoot kaph\nde Heere!"
                },
                "32": {
                    "verse_nr": "32",
                    "verse": "Want wanneer Hij bedroefd heeft, zal Hij Zich ontfermen kaph\nnaar de grootheid van Zijn goedertierenheid."
                },
                "33": {
                    "verse_nr": "33",
                    "verse": "Want niet van harte verdrukt Hij kaph\nen bedroeft Hij mensenkinderen."
                },
                "34": {
                    "verse_nr": "34",
                    "verse": "Dat men vertrapt onder zijn voeten lamed\nalle gevangenen van de aarde"
                },
                "35": {
                    "verse_nr": "35",
                    "verse": "dat men het recht van een man buigt lamed\nvoor het aangezicht van de Allerhoogste"
                },
                "36": {
                    "verse_nr": "36",
                    "verse": "dat men een mens in zijn rechtszaak in het ongelijk stelt; lamed\nzou de Heere het niet zien?"
                },
                "37": {
                    "verse_nr": "37",
                    "verse": "Wie zegt iets en het gebeurt, mem\nals de Heere het niet gebiedt?"
                },
                "38": {
                    "verse_nr": "38",
                    "verse": "Komt niet uit de mond van de Allerhoogste voort mem\nhet kwade en het goede?"
                },
                "39": {
                    "verse_nr": "39",
                    "verse": "Wat klaagt dan een mens die leeft? mem\nLaat ieder klagen over zijn zonden!"
                },
                "40": {
                    "verse_nr": "40",
                    "verse": "Laten wij onze wegen onderzoeken en doorzoeken, nun\nen laten wij terugkeren tot de HEERE!"
                },
                "41": {
                    "verse_nr": "41",
                    "verse": "Laten wij met onze handen ook ons hart opheffen, nun\ntot God in de hemel!"
                },
                "42": {
                    "verse_nr": "42",
                    "verse": "W\u00edj hebben overtreden en zijn ongehoorzaam geweest! nun\n\u00da hebt niet vergeven!"
                },
                "43": {
                    "verse_nr": "43",
                    "verse": "U hebt U in toorn gehuld en hebt ons achtervolgd; samech\nU hebt gedood, U hebt niet gespaard."
                },
                "44": {
                    "verse_nr": "44",
                    "verse": "U hebt U in een wolk gehuld, samech\nzodat er geen gebed doorkwam."
                },
                "45": {
                    "verse_nr": "45",
                    "verse": "Uitvaagsel en afval hebt U van ons gemaakt samech\nin het midden van de volken!"
                },
                "46": {
                    "verse_nr": "46",
                    "verse": "Zij hebben tegen ons hun mond opengesperd, pe\nal onze vijanden."
                },
                "47": {
                    "verse_nr": "47",
                    "verse": "Angst en valkuil zijn over ons gekomen, pe\nde verwoesting en de ondergang."
                },
                "48": {
                    "verse_nr": "48",
                    "verse": "Waterbeken stromen neer uit mijn oog pe\nvanwege de ondergang van de dochter van mijn volk."
                },
                "49": {
                    "verse_nr": "49",
                    "verse": "Mijn oog vloeit van tranen en kan niet ophouden, ain\nomdat er geen rust is"
                },
                "50": {
                    "verse_nr": "50",
                    "verse": "totdat de HEERE neerkijkt en ziet ain\nuit de hemel."
                },
                "51": {
                    "verse_nr": "51",
                    "verse": "Mijn oog doet mijn ziel kwelling aan ain\nvanwege al de dochters van mijn stad."
                },
                "52": {
                    "verse_nr": "52",
                    "verse": "Zij die mijn vijanden zijn zonder reden, tsade\nhebben fel op mij gejaagd als op een vogel."
                },
                "53": {
                    "verse_nr": "53",
                    "verse": "Zij hebben mijn leven in een put gesmoord, tsade\nen hebben een steen op mij geworpen."
                },
                "54": {
                    "verse_nr": "54",
                    "verse": "Water heeft mijn hoofd overstroomd; tsade\nik zei: Ik ben afgesneden!"
                },
                "55": {
                    "verse_nr": "55",
                    "verse": "Ik heb Uw Naam aangeroepen, HEERE, koph\nvanuit het diepste van de put."
                },
                "56": {
                    "verse_nr": "56",
                    "verse": "U hebt mijn stem gehoord, verberg Uw oor niet koph\nvoor mijn zuchten, voor mijn hulpgeroep."
                },
                "57": {
                    "verse_nr": "57",
                    "verse": "U bent nabij geweest op de dag dat ik U aanriep; koph\nU hebt gezegd: Wees niet bevreesd!"
                },
                "58": {
                    "verse_nr": "58",
                    "verse": "U, Heere, hebt de rechtszaken van mijn ziel gevoerd, resj\nU hebt mijn leven verlost."
                },
                "59": {
                    "verse_nr": "59",
                    "verse": "U, HEERE, hebt mijn verdrukking gezien; resj\nverschaf mij recht."
                },
                "60": {
                    "verse_nr": "60",
                    "verse": "U hebt al hun wraakzucht gezien, resj\nal hun plannen waren tegen mij."
                },
                "61": {
                    "verse_nr": "61",
                    "verse": "U hebt hun smaden gehoord, HEERE, sin, sjin\nal hun plannen waren tegen mij"
                },
                "62": {
                    "verse_nr": "62",
                    "verse": "de taal van mijn tegenstanders en hun gemompel sin, sjin\ntegen mij de hele dag."
                },
                "63": {
                    "verse_nr": "63",
                    "verse": "Aanschouw hun zitten en opstaan: sin, sjin\nik ben hun spotlied."
                },
                "64": {
                    "verse_nr": "64",
                    "verse": "Vergeldt u hun, HEERE, wat zij verdienen, taw\nnaar het werk van hun handen."
                },
                "65": {
                    "verse_nr": "65",
                    "verse": "Geeft U hun een deksel op het hart; taw\nlaat Uw vloek over hen zijn!"
                },
                "66": {
                    "verse_nr": "66",
                    "verse": "Achtervolgt U hen in toorn en vaagt U hen weg taw\nvan onder de hemel van de HEERE."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hoe is het goud donker geworden, aleph\nhet goede, fijne goud veranderd!\nDe stenen van het heiligdom liggen in het rond\nop de hoeken van alle straten!"
                },
                "2": {
                    "verse_nr": "2",
                    "verse": "De kostbare kinderen van Sion, beth\neens gewaardeerd als zuiver goud,\nhoe worden zij nu beschouwd als aarden kruiken,\nhet werk van pottenbakkershanden!"
                },
                "3": {
                    "verse_nr": "3",
                    "verse": "Zelfs jakhalzen reiken hun jongen de borst, gimel\nom ze te laten zuigen;\nmaar de dochter van mijn volk is zo wreed geworden\nals struisvogels in de woestijn."
                },
                "4": {
                    "verse_nr": "4",
                    "verse": "De tong van de zuigeling kleeft daleth\naan zijn gehemelte van dorst.\nKleine kinderen vragen om brood,\nniemand verstrekt het hun."
                },
                "5": {
                    "verse_nr": "5",
                    "verse": "Zij die eens lekkernijen aten, he\nkwijnen nu weg op de straten;\nzij die eens met karmozijnrode stof vertrouwd waren,\nomarmen nu het vuil."
                },
                "6": {
                    "verse_nr": "6",
                    "verse": "Groter is de ongerechtigheid van de dochter van mijn volk waw\ndan de zonde van Sodom,\ndat als in een ogenblik ondersteboven werd gekeerd,\nzonder toedoen van mensenhanden."
                },
                "7": {
                    "verse_nr": "7",
                    "verse": "Haar aanzienlijksten waren reiner dan sneeuw, zain\nblanker dan melk,\nroder van lichaam dan robijnen;\nhun gestalte was gladder dan een saffier."
                },
                "8": {
                    "verse_nr": "8",
                    "verse": "Maar zwarter dan roet is nu hun gestalte, cheth\nonherkenbaar zijn zij op de straten.\nHun huid is ineengeschrompeld op hun beenderen,\nze is verdord, ze is geworden als hout."
                },
                "9": {
                    "verse_nr": "9",
                    "verse": "Zij die vielen door het zwaard zijn beter af teth\ndan zij die vielen door de honger,\nwant als doorstoken kwijnen die weg\nomdat de velden niets opbrengen."
                },
                "10": {
                    "verse_nr": "10",
                    "verse": "De handen van barmhartige vrouwen jod\nhebben hun eigen kinderen gekookt.\nZij zijn hun tot voedsel geworden\nbij de ondergang van de dochter van mijn volk."
                },
                "11": {
                    "verse_nr": "11",
                    "verse": "De HEERE heeft Zijn grimmigheid ten uitvoer gebracht, kaph\nHij heeft Zijn brandende toorn uitgestort.\nHij stak in Sion een vuur aan,\ndat haar fundamenten verteerde."
                },
                "12": {
                    "verse_nr": "12",
                    "verse": "De koningen van de aarde zouden het niet geloofd hebben, lamed\nal de wereldbewoners evenmin,\ndat tegenstander of vijand zou komen\nbinnen de poorten van Jeruzalem."
                },
                "13": {
                    "verse_nr": "13",
                    "verse": "Het is vanwege de zonden van haar profeten, mem\nvanwege de ongerechtigheden van haar priesters,\ndie in haar midden vergoten hebben\nhet bloed van de rechtvaardigen."
                },
                "14": {
                    "verse_nr": "14",
                    "verse": "Blind wankelden zij op de straten, nun\nmet bloed besmet,\nzodat men hun kleren\nniet kon aanraken."
                },
                "15": {
                    "verse_nr": "15",
                    "verse": "Ga opzij, onrein! riepen zij tot hen. samech\nGa opzij! Ga opzij! Raak ons niet aan!\nVoorzeker, zij zijn weggevlogen, ja, weggezworven; men zei onder de heidenvolken:\nZij mogen hier niet langer verblijven."
                },
                "16": {
                    "verse_nr": "16",
                    "verse": "Het aangezicht van de HEERE heeft hen verstrooid. pe\nHij zal hen voortaan niet meer aanzien.\nZij hebben geen ontzag gehad voor de priesters,\nde oudsten hebben zij geen genade bewezen."
                },
                "17": {
                    "verse_nr": "17",
                    "verse": "Voortdurend bezweken onze ogen, ain\nuitziend naar hulp voor ons. Tevergeefs.\nOp onze uitkijkposten keken wij uit\nnaar een volk dat niet verlossen kon."
                },
                "18": {
                    "verse_nr": "18",
                    "verse": "Zij jaagden onze voetstappen na; tsade\nwij konden op onze pleinen niet gaan.\nNabij is ons einde, onze dagen zijn voorbij,\nvoorzeker, ons einde is gekomen."
                },
                "19": {
                    "verse_nr": "19",
                    "verse": "Onze vervolgers waren sneller koph\ndan arenden in de lucht!\nOp de bergen achtervolgden zij ons fel,\nin de woestijn legden zij een hinderlaag voor ons."
                },
                "20": {
                    "verse_nr": "20",
                    "verse": "Onze levensadem, de gezalfde van de HEERE, resj\nis in hun kuilen gevangen,\nhij van wie wij gezegd hadden:\nin zijn schaduw zullen wij leven onder de heidenvolken!"
                },
                "21": {
                    "verse_nr": "21",
                    "verse": "Wees vrolijk en blij, dochter van Edom, sin\ndie in het land Uz woont!\nDe beker zal ook bij u langskomen:\nu zult dronken worden en ontbloot worden."
                },
                "22": {
                    "verse_nr": "22",
                    "verse": "Uw ongerechtigheid zal voorbij zijn, dochter van Sion! taw\nHij zal u niet meer in ballingschap voeren!\nUw ongerechtigheid, dochter van Edom, zal Hij straffen!\nHij zal uw zonden openbaren!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Denk, HEERE, aan wat er met ons gebeurd is,\naanschouw en zie onze smaad!"
                },
                "2": {
                    "verse_nr": "2",
                    "verse": "Ons erfelijk bezit is vervallen aan vreemden,\nonze huizen aan buitenlanders."
                },
                "3": {
                    "verse_nr": "3",
                    "verse": "Wij zijn wezen zonder vader,\nonze moeders zijn als weduwen."
                },
                "4": {
                    "verse_nr": "4",
                    "verse": "Ons water drinken wij voor geld;\nons hout komt tot ons voor een prijs."
                },
                "5": {
                    "verse_nr": "5",
                    "verse": "Wij worden op onze nek gezeten;\nwij zijn doodmoe, maar rust gunt men ons niet!"
                },
                "6": {
                    "verse_nr": "6",
                    "verse": "Egypte hebben wij de hand gegeven,\nen Assyri\u00eb, om met brood verzadigd te worden."
                },
                "7": {
                    "verse_nr": "7",
                    "verse": "Onze vaderen hebben gezondigd; zij zijn er niet meer,\nen w\u00edj dragen hun ongerechtigheden."
                },
                "8": {
                    "verse_nr": "8",
                    "verse": "Knechten heersen over ons;\ner is niemand die ons aan hun hand ontrukt!"
                },
                "9": {
                    "verse_nr": "9",
                    "verse": "Met levensgevaar moeten wij ons brood halen\nvanwege het zwaard van de woestijn."
                },
                "10": {
                    "verse_nr": "10",
                    "verse": "Onze huid gloeit als een oven\nvanwege het woeden van de honger!"
                },
                "11": {
                    "verse_nr": "11",
                    "verse": "In Sion hebben zij vrouwen verkracht,\nin de steden van Juda jonge vrouwen."
                },
                "12": {
                    "verse_nr": "12",
                    "verse": "Vorsten zijn door hun hand opgehangen,\nde oudsten werd geen eer bewezen."
                },
                "13": {
                    "verse_nr": "13",
                    "verse": "Jongemannen torsen de molensteen,\njongens struikelen onder de houtlast."
                },
                "14": {
                    "verse_nr": "14",
                    "verse": "De oudsten ontbreken bij de poort,\njongemannen staken hun snarenspel."
                },
                "15": {
                    "verse_nr": "15",
                    "verse": "De vreugde van ons hart is opgehouden,\nonze reidans is in rouw veranderd."
                },
                "16": {
                    "verse_nr": "16",
                    "verse": "Gevallen is de kroon van ons hoofd!\nWee toch ons, dat wij zo gezondigd hebben!"
                },
                "17": {
                    "verse_nr": "17",
                    "verse": "Hierom is ons hart ziek,\nom deze dingen zijn onze ogen verduisterd"
                },
                "18": {
                    "verse_nr": "18",
                    "verse": "vanwege de berg Sion, die een woestenij is,\nwaar vossen op lopen."
                },
                "19": {
                    "verse_nr": "19",
                    "verse": "U, HEERE, zetelt voor eeuwig!\nUw troon is van generatie op generatie!"
                },
                "20": {
                    "verse_nr": "20",
                    "verse": "Waarom zou U ons voor altijd vergeten,\nzou U ons zo lange tijd verlaten?"
                },
                "21": {
                    "verse_nr": "21",
                    "verse": "HEERE, bekeer ons tot U, dan zullen wij bekeerd zijn!\nVernieuw onze dagen als vanouds."
                },
                "22": {
                    "verse_nr": "22",
                    "verse": "Want zou U ons geheel en al verwerpen?\nZou U zozeer op ons vertoornd zijn?"
                }
            }
        }
    }
}