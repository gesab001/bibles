{
    "version": "LCB",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze Pawulo, omutume wa Kristo Yesu, olw\u2019okwagala kwa Katonda, mpandiikira abatukuvu abali mu Efeso, era abakkiririza mu Kristo Yesu."
                },
                "2": {
                    "verse_nr": "2",
                    "verse": "Ekisa n\u2019emirembe ebiva eri Katonda Kitaffe ne Mukama waffe Yesu Kristo bibeerenga nammwe."
                },
                "3": {
                    "verse_nr": "3",
                    "verse": "Emikisa mu Kristo - Yeebazibwe Katonda era Kitaawe wa Mukama waffe Yesu Kristo, atuwadde mu Kristo buli mukisa gwonna ogw\u2019omwoyo oguva mu ggulu."
                },
                "4": {
                    "verse_nr": "4",
                    "verse": "Yatulonda okubeera mu Kristo ng\u2019ensi tennatondebwa, ffe tube batukuvu, abataliiko kya kunenyezebwa mu maaso ge, olw\u2019okwagala kwe."
                },
                "5": {
                    "verse_nr": "5",
                    "verse": "Olw\u2019okwagala kwe, yatuteekateeka tubeere abaana be mu Yesu Kristo, ng\u2019okusiima kwe bwe kuli."
                },
                "6": {
                    "verse_nr": "6",
                    "verse": "Katonda tumutendereze olw\u2019ekisa kye yatuwa obuwa mu Mwana, gw\u2019ayagala ennyo."
                },
                "7": {
                    "verse_nr": "7",
                    "verse": "Mu oyo mwe tununulibwa olw\u2019omusaayi gwe, ne tusonyiyibwa ebibi, ng\u2019obugagga bw\u2019ekisa kye bwe buli,"
                },
                "8": {
                    "verse_nr": "8",
                    "verse": "kye yatuwa mu bungi mu magezi gonna ne mu kutegeera kwonna."
                },
                "9": {
                    "verse_nr": "9",
                    "verse": "Yatubikkulira ekyama eky\u2019okwagala kwe, ng\u2019okusiima kwe bwe kuli kwe yateekerateekera mu Kristo."
                },
                "10": {
                    "verse_nr": "10",
                    "verse": "Olwo ekiseera ekituufu bwe kirituuka, Katonda alikola byonna bye yateekateeka, n\u2019ateeka ebintu byonna awamu wansi wa Kristo, ebiri mu ggulu n\u2019ebiri ku nsi."
                },
                "11": {
                    "verse_nr": "11",
                    "verse": "Era mu ye mwe twaweerwa obusika ne twawulibwa ng\u2019enteekateeka bw\u2019eri ey\u2019oyo akola ebintu byonna okusinziira ku magezi ag\u2019okwagala kwe;"
                },
                "12": {
                    "verse_nr": "12",
                    "verse": "ffe Abayudaaya tulyoke tumuleetere okugulumizibwa, ffe abaasooka okuba n\u2019essuubi mu Kristo."
                },
                "13": {
                    "verse_nr": "13",
                    "verse": "Nammwe, Kristo yabaleeta eri amazima, kye kigambo eky\u2019Enjiri ey\u2019okulokolebwa kwammwe. Bwe mwamukkiriza, ne muteekebwako envumbo eya Mwoyo Mutukuvu eyasuubizibwa,"
                },
                "14": {
                    "verse_nr": "14",
                    "verse": "gwe musingo gw\u2019obusika bwaffe, okutuusa bw\u2019alinunula abantu be, ne Katonda n\u2019agulumizibwa era n\u2019atenderezebwa."
                },
                "15": {
                    "verse_nr": "15",
                    "verse": "Okusaba kwa Pawulo - Noolwekyo okuva lwe nawulira okukkiriza kwe mulina mu Mukama waffe Yesu, n\u2019okwagala kwe mulina eri abantu ba Katonda bonna,"
                },
                "16": {
                    "verse_nr": "16",
                    "verse": "sirekangayo kwebaza Katonda ku lwammwe. Mbajjukira"
                },
                "17": {
                    "verse_nr": "17",
                    "verse": "ne mbasabira, Katonda wa Mukama waffe Yesu Kristo, Kitaffe ow\u2019ekitiibwa, abawe Omwoyo ow\u2019amagezi n\u2019okubikkulirwa mweyongere okumutegeera."
                },
                "18": {
                    "verse_nr": "18",
                    "verse": "Nnyongera okubasabira, amaaso g\u2019emitima gyammwe gamulisibwenga, mulyoke mumanye essuubi ly\u2019okuyitibwa kwammwe, n\u2019obugagga obungi bwe mulina mu ye, mmwe awamu n\u2019abantu ba Katonda bonna."
                },
                "19": {
                    "verse_nr": "19",
                    "verse": "Njagala mutegeere amaanyi ge agasukkiridde agakolera mu ffe abakkiriza, ng\u2019okukola kw\u2019obuyinza bw\u2019amaanyi ge bwe kuli,"
                },
                "20": {
                    "verse_nr": "20",
                    "verse": "amaanyi ago ge yakozesa mu Kristo bwe yamuzuukiza mu bafu, n\u2019amutuuza ku mukono gwe ogwa ddyo waggulu mu ggulu."
                },
                "21": {
                    "verse_nr": "21",
                    "verse": "Waggulu eyo, Kristo gy\u2019afugira obufuzi bwonna, n\u2019obuyinza bwonna, n\u2019amaanyi gonna, n\u2019obwami bwonna, na buli kitiibwa kyonna ekiweebwa omuntu. Afugira mu mulembe guno, era alifugira ne mu mulembe ogugenda okujja."
                },
                "22": {
                    "verse_nr": "22",
                    "verse": "Katonda atadde ebintu byonna wansi w\u2019ebigere bye, n\u2019afuula Kristo omutwe gw\u2019ebintu byonna eby\u2019ekkanisa,"
                },
                "23": {
                    "verse_nr": "23",
                    "verse": "era ekkanisa gwe mubiri gwe ye yennyini, mwatuukiririza ebintu byonna."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Okuggyibwa mu kufa n\u2019okufuulibwa abalamu - Edda mwali mufiiridde mu byonoono byammwe ne mu bibi byammwe."
                },
                "2": {
                    "verse_nr": "2",
                    "verse": "Ebyo bye mwatambulirangamu ng\u2019emirembe egy\u2019ensi bwe giri, nga mufugibwa omwoyo ogw\u2019omukulu w\u2019obuyinza obw\u2019omu bbanga, omwoyo ogwa Setaani, ogufuga abajeemu bonna."
                },
                "3": {
                    "verse_nr": "3",
                    "verse": "Edda naffe twatambuliranga mu kwegomba kw\u2019emibiri gyaffe, nga tukola ebyo ebyegombebwanga omubiri n\u2019ebirowoozo. Era okufaanana ng\u2019abantu abalala bonna, naffe mu buzaaliranwa twali baakubonerezebwa ng\u2019abalala bonna."
                },
                "4": {
                    "verse_nr": "4",
                    "verse": "Kyokka olw\u2019okwagala kwe okungi, n\u2019ekisa kye ekingi,"
                },
                "5": {
                    "verse_nr": "5",
                    "verse": "ne bwe twali nga tufiiridde mu bibi byaffe, yatufuula abalamu awamu ne Kristo. Mwalokolebwa lwa kisa."
                },
                "6": {
                    "verse_nr": "6",
                    "verse": "Katonda yatuzuukiriza wamu ne Kristo okuva mu kufa ne tufuna obulamu, era atutuuzizza mu bifo eby\u2019omu ggulu, okumpi ne Kristo Yesu."
                },
                "7": {
                    "verse_nr": "7",
                    "verse": "Ekyo Katonda yakikola alyoke alage, mu mirembe egigenda okujja, ekisa kye ekingi kye yatukwatirwa mu Kristo Yesu."
                },
                "8": {
                    "verse_nr": "8",
                    "verse": "Mwalokolebwa lwa kisa olw\u2019okukkiriza. Tekwava mu mmwe, wabula kirabo kya Katonda."
                },
                "9": {
                    "verse_nr": "9",
                    "verse": "Tekwatuweebwa lwa bikolwa byaffe; noolwekyo omuntu yenna aleme okwenyumirizanga."
                },
                "10": {
                    "verse_nr": "10",
                    "verse": "Tuli mulimu gwa Katonda, abaatondebwa mu Kristo Yesu, okukolanga ebikolwa ebirungi, nga Katonda bwe yatuteekerateekera."
                },
                "11": {
                    "verse_nr": "11",
                    "verse": "Noolwekyo mujjukire, ng\u2019edda mmwe abaali Abaamawanga mu mubiri, abaayitibwanga abatali bakomole abo abeeyita abaakomolebwa, kyokka nga baakomolebwa mu mubiri na ngalo z\u2019abantu,"
                },
                "12": {
                    "verse_nr": "12",
                    "verse": "nga mu biro biri temwamanya Kristo. Temwabalirwa mu ggwanga lya Isirayiri, era ng\u2019Abaamawanga, temwalina mugabo mu ndagaano ya Katonda ey\u2019ekisuubizo. Mwali wala ne Katonda, nga n\u2019essuubi temulina."
                },
                "13": {
                    "verse_nr": "13",
                    "verse": "Naye kaakano mu Kristo Yesu, mmwe abaali ewala mwasembezebwa olw\u2019omusaayi gwa Kristo."
                },
                "14": {
                    "verse_nr": "14",
                    "verse": "Kristo gy\u2019emirembe gyaffe, oyo eyatufuula ffe Abayudaaya nammwe Abaamawanga, okuba omuntu omu, ng\u2019amenyeewo ekisenge ekya wakati eky\u2019obulabe, ekyatwawulanga."
                },
                "15": {
                    "verse_nr": "15",
                    "verse": "Yadibya n\u2019etteeka mu mateeka, alyoke yeetondemu omuntu omuggya ava mu babiri, ng\u2019aleeta emirembe,"
                },
                "16": {
                    "verse_nr": "16",
                    "verse": "alyoke atabaganye ababiri okufuuka omubiri gumu eri Katonda olw\u2019omusaalaba, bwe yazikiririza obulabe ku gwo."
                },
                "17": {
                    "verse_nr": "17",
                    "verse": "Yajja okubuulira emirembe abo abaali ewala ne Katonda, n\u2019abo abaali okumpi naye."
                },
                "18": {
                    "verse_nr": "18",
                    "verse": "Ku bw\u2019oyo Kristo ffenna tuyita mu Mwoyo omu okutuuka eri Kitaffe."
                },
                "19": {
                    "verse_nr": "19",
                    "verse": "Noolwekyo temukyali baamawanga oba abagwira, wabula muli ba kika kimu n\u2019abatukuvu, abantu ba Katonda, era muli ba mu nnyumba ya Katonda."
                },
                "20": {
                    "verse_nr": "20",
                    "verse": "Mwazimbibwa ku musingi ogw\u2019abatume ne bannabbi, nga Kristo Yesu ly\u2019ejjinja ekkulu ery\u2019oku nsonda."
                },
                "21": {
                    "verse_nr": "21",
                    "verse": "Mu oyo ffenna tuzimbibwa wamu ne tugattibwa wamu ne tubeera essinzizo ettukuvu mu Mukama waffe."
                },
                "22": {
                    "verse_nr": "22",
                    "verse": "Era nammwe mwazimbibwa wamu mu kizimbe ekyo Kristo ky\u2019azimbye okubeeranga ekifo Omwoyo wa Katonda mwabeera."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Omulimu gwa Pawulo mu Baamawanga - Nze Pawulo, Kristo Yesu yanfuula omusibe we, nsobole okuyamba mmwe Abaamawanga."
                },
                "2": {
                    "verse_nr": "2",
                    "verse": "Mwawulira ekisa kya Katonda kye naweebwa okubayamba."
                },
                "3": {
                    "verse_nr": "3",
                    "verse": "Nga bwe nasooka okubawandiikira mu bimpimpi, Katonda alina okubikkulirwa okw\u2019ekyama kwe yandaga."
                },
                "4": {
                    "verse_nr": "4",
                    "verse": "Bwe munaasoma ebbaluwa eno mujja kusobola okutegeera ebyo bye mmanyi ku kyama kya Kristo."
                },
                "5": {
                    "verse_nr": "5",
                    "verse": "Mu biro eby\u2019edda, tewali yali amanyi kyama ekyo okutuusa Omwoyo wa Katonda bw\u2019akibikkulidde abatume be abatukuvu ne bannabbi."
                },
                "6": {
                    "verse_nr": "6",
                    "verse": "Kino kye kyama kye njogerako: olw\u2019enjiri ya Kristo, Abaamawanga balisikira wamu ne Isirayiri ekyo Katonda kye yasuubiza, era baliba omubiri gumu, era ne bagabanira wamu ekisuubizo ekyo mu Kristo Yesu."
                },
                "7": {
                    "verse_nr": "7",
                    "verse": "Nafuuka omuweereza w\u2019enjiri eyo olw\u2019ekirabo eky\u2019ekisa kya Katonda kye naweebwa, Katonda ng\u2019akolera mu maanyi ge."
                },
                "8": {
                    "verse_nr": "8",
                    "verse": "Newaakubadde nga nze nsembayo wansi mu batukuvu bonna, naweebwa ekisa ekyo, okubuulira Abaamawanga emikisa egiri mu Kristo egitageraageraganyizika."
                },
                "9": {
                    "verse_nr": "9",
                    "verse": "Katonda eyatonda ebintu byonna yayagala nnyambe buli muntu okutegeera ebyekyama ebyali bikwekeddwa mu Katonda."
                },
                "10": {
                    "verse_nr": "10",
                    "verse": "Katonda yakigenderera atyo, ng\u2019ayita mu kkanisa, alyoke yeeyoleke eri amaanyi n\u2019obuyinza ebiri mu nsi ey\u2019omwoyo eya waggulu, ng\u2019abalaga nga bw\u2019alina amagezi amangi ag\u2019ebika eby\u2019enjawulo."
                },
                "11": {
                    "verse_nr": "11",
                    "verse": "Katonda yakola bw\u2019atyo ng\u2019enteekateeka ye ey\u2019emirembe n\u2019emirembe bw\u2019eri, gye yatuukiriza mu ebyo byonna Kristo Yesu Mukama waffe bye yakola."
                },
                "12": {
                    "verse_nr": "12",
                    "verse": "Kristo atuwa obuvumu n\u2019obugumu, tulyoke tusembere mu maaso ga Katonda olw\u2019okukkiriza nga tetutya."
                },
                "13": {
                    "verse_nr": "13",
                    "verse": "Kyenva mbeegayirira muleme kuterebuka olw\u2019okubonaabona kwange ku lwammwe, kubanga ekyo kibaleetera kitiibwa."
                },
                "14": {
                    "verse_nr": "14",
                    "verse": "Okwagala kwa Kristo - Nfukaamirira Kitaffe,"
                },
                "15": {
                    "verse_nr": "15",
                    "verse": "ebika byonna eby\u2019omu ggulu n\u2019eby\u2019oku nsi mwe biggya obulamu."
                },
                "16": {
                    "verse_nr": "16",
                    "verse": "Nsaba Katonda oyo akola eby\u2019ekitalo era agulumizibwa, agumyenga era anywezenga omuntu wammwe ow\u2019omunda, olw\u2019Omwoyo we,"
                },
                "17": {
                    "verse_nr": "17",
                    "verse": "Kristo alyoke abeerenga mu mitima gyammwe olw\u2019okukkiriza kwammwe. Mbasabira mubeerenga n\u2019emirandira mu kwagala nga mukunywereddemu,"
                },
                "18": {
                    "verse_nr": "18",
                    "verse": "mulyoke mubeerenga n\u2019amaanyi awamu n\u2019abatukuvu bonna, okusobola okutegeera obugazi, n\u2019obuwanvu, n\u2019obugulumivu n\u2019okukka wansi ebiri mu kwagala kwa Kristo."
                },
                "19": {
                    "verse_nr": "19",
                    "verse": "Njagala mutegeere okwagala kwa Kristo okusukkiridde okutegeera kwonna, mulyoke musobole okutegeerera ddala Katonda bw\u2019ali."
                },
                "20": {
                    "verse_nr": "20",
                    "verse": "Kaakano nsaba nti oyo akola ebintu byonna okusinga byonna bye tusaba, ne bye tulowooza, ng\u2019amaanyi ge bwe gali agakolera mu ffe,"
                },
                "21": {
                    "verse_nr": "21",
                    "verse": "agulumizibwenga mu Kkanisa ne mu Kristo Yesu, emirembe n\u2019emirembe. Amiina."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Okuba ab\u2019omubiri ogumu - Ng\u2019omusibe wa Mukama waffe, mbakuutira mubeere n\u2019empisa ezisaanira obulamu bwe mwayitirwa okutambuliramu."
                },
                "2": {
                    "verse_nr": "2",
                    "verse": "Mubeerenga bakkakkamu, abawombeefu era abagumiikiriza, nga mugumiikirizagana mu kwagala."
                },
                "3": {
                    "verse_nr": "3",
                    "verse": "Munyiikirenga okukuuma obumu obw\u2019Omwoyo mu kwegatta awamu okw\u2019emirembe."
                },
                "4": {
                    "verse_nr": "4",
                    "verse": "Omubiri nga bwe guli ogumu, n\u2019Omwoyo omu, n\u2019essuubi liri limu ery\u2019okuyitibwa kwammwe."
                },
                "5": {
                    "verse_nr": "5",
                    "verse": "Mukama waffe ali omu, n\u2019okukkiriza kumu n\u2019okubatizibwa kumu."
                },
                "6": {
                    "verse_nr": "6",
                    "verse": "Katonda ali omu, era ye Kitaawe wa bonna, afuga byonna, akolera mu byonna era abeera mu byonna."
                },
                "7": {
                    "verse_nr": "7",
                    "verse": "Buli omu ku ffe yaweebwa ekisa ng\u2019okugera kwa Kristo bwe kuli."
                },
                "8": {
                    "verse_nr": "8",
                    "verse": "Ebyawandiikibwa kyebiva bigamba nti, \u201cBwe yalinnya mu ggulu, n\u2019atwala omunyago, n\u2019awa abantu ebirabo.\u201d"
                },
                "9": {
                    "verse_nr": "9",
                    "verse": "Okugamba nti \u201cyalinnya,\u201d kitegeeza ki? Kitegeeza nti yasooka kukka mu bitundu ebya wansi w\u2019ensi."
                },
                "10": {
                    "verse_nr": "10",
                    "verse": "Oyo Kristo eyakka, ye wuuyo ddala eyalinnya ewala ennyo, n\u2019ayisa waggulu w\u2019eggulu lyonna, alyoke ajjule obwengula bw\u2019ensi yonna."
                },
                "11": {
                    "verse_nr": "11",
                    "verse": "Era y\u2019omu oyo eyawa abamu okuba abatume, n\u2019abalala okuba bannabbi, n\u2019abalala okuba ababuulizi b\u2019enjiri, n\u2019abalala okuba abasumba, n\u2019abalala okuba abayigiriza."
                },
                "12": {
                    "verse_nr": "12",
                    "verse": "Ekyo yakikola olw\u2019okutendeka abantu ba Katonda olw\u2019omulimu ogw\u2019obuweereza, okuzimba omubiri gwa Kristo."
                },
                "13": {
                    "verse_nr": "13",
                    "verse": "Ekyo kijja kutwongera okugenda mu maaso, okutuusa ffenna lwe tulibeera n\u2019okukkiriza kumu, n\u2019okumanyira ddala Omwana wa Katonda nga tukulidde ddala mu mwoyo okutuuka ku kigera eky\u2019okubeera nga Kristo bw\u2019ali."
                },
                "14": {
                    "verse_nr": "14",
                    "verse": "Tuteekwa okulekeraawo okweyisa ng\u2019abaana abato, nga tuyuuguumizibwa amayengo nga tutwalibwa buli muyaga ogw\u2019okuyigiriza okw\u2019abantu abakuusa, mu nkwe olw\u2019okugoberera enteekateeka ey\u2019obulimba."
                },
                "15": {
                    "verse_nr": "15",
                    "verse": "Tube ba mazima mu kwagala, tulyoke tukulire mu Kristo mu byonna, nga tweyongera okuba nga ye, Omutwe gw\u2019Ekkanisa."
                },
                "16": {
                    "verse_nr": "16",
                    "verse": "Mu ye omubiri gwonna mwe gugattirwa obulungi awamu, ne guyungibwa mu buli nnyingo, nga gukola ng\u2019ekigera kya buli kitundu bwe kuli, nga gukula era nga gwezimba mu kwagala."
                },
                "17": {
                    "verse_nr": "17",
                    "verse": "Obulamu obuggya mu Kristo - Ng\u2019omugoberezi wa Mukama waffe, mbalagira okulekeraawo okutambula ng\u2019abatamanyi Katonda bwe batambulira mu birowoozo byabwe eby\u2019obusirusiru."
                },
                "18": {
                    "verse_nr": "18",
                    "verse": "Amagezi gaabwe gajjudde ekizikiza. Tebalina mugabo mu by\u2019obulamu bwa Katonda, kubanga bajjudde obutamanya era emitima gyabwe mikakanyavu."
                },
                "19": {
                    "verse_nr": "19",
                    "verse": "Tebakyalina nsonyi, beemalidde mu bya buwemu, na mululu gwa kukola bya bugwenyufu ebya buli ngeri."
                },
                "20": {
                    "verse_nr": "20",
                    "verse": "Kyokka mmwe si bwe mwayigirizibwa ku bya Kristo."
                },
                "21": {
                    "verse_nr": "21",
                    "verse": "Obanga ddala mwamuwulira, era ne muyigirizibwa mu ye ng\u2019amazima bwe gali mu Yesu,"
                },
                "22": {
                    "verse_nr": "22",
                    "verse": "kale mwambulemu obulamu obw\u2019omuntu ow\u2019edda, avunda olw\u2019okwegomba okw\u2019obulimba."
                },
                "23": {
                    "verse_nr": "23",
                    "verse": "Mufuuke baggya olw\u2019Omwoyo afuga ebirowoozo byammwe,"
                },
                "24": {
                    "verse_nr": "24",
                    "verse": "era mwambale omuntu omuggya, eyatondebwa mu kifaananyi kya Katonda mu butuukirivu ne mu kutukuzibwa okw\u2019amazima."
                },
                "25": {
                    "verse_nr": "25",
                    "verse": "Mulekeraawo okulimba, mwogerenga amazima buli muntu ne munne, kubanga tuli bitundu bya mubiri gumu."
                },
                "26": {
                    "verse_nr": "26",
                    "verse": "\u201cBwe musunguwalanga mwekuume muleme kwonoona.\u201d Temuzibyanga budde nga mukyasunguwadde."
                },
                "27": {
                    "verse_nr": "27",
                    "verse": "Temuwanga Setaani bbanga."
                },
                "28": {
                    "verse_nr": "28",
                    "verse": "Abadde omubbi alekeraawo okubba, wabula anyiikirenga okukola eby\u2019omugaso ng\u2019akola n\u2019emikono gye, alyoke afune ky\u2019agabirako n\u2019abo abeetaaga."
                },
                "29": {
                    "verse_nr": "29",
                    "verse": "Mwekuume mulemenga okwogera ebigambo ebitasaana, wabula mwogerenga ebyo byokka ebizimba nga buli muntu bwe yeetaaga, biryoke bigase abo ababiwulira."
                },
                "30": {
                    "verse_nr": "30",
                    "verse": "Era temunakuwazanga Mwoyo Mutukuvu wa Katonda, eyabateekako akabonero akalaga nga mwanunulibwa."
                },
                "31": {
                    "verse_nr": "31",
                    "verse": "Okunyiiga, n\u2019obusungu, n\u2019obukambwe, n\u2019okukaayana, n\u2019okuvuma, na buli kibi kyonna, biremenga kubeera mu mmwe."
                },
                "32": {
                    "verse_nr": "32",
                    "verse": "Mubenga ba kisa, buli omu alumirwenga munne, era musonyiwaganenga, nga Katonda bwe yabasonyiwa mu Kristo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Okubeera mu Musana - Mufubenga okufaanana Katonda kubanga muli baana ba Katonda abaagalwa."
                },
                "2": {
                    "verse_nr": "2",
                    "verse": "Mwagalanenga nga Kristo bwe yatwagala ne yeewaayo ku lwaffe n\u2019afuuka ekiweebwayo era ssaddaaka eri Katonda, eyakawoowo akalungi."
                },
                "3": {
                    "verse_nr": "3",
                    "verse": "Nga bwe muli abantu ba Katonda abatukuvu, obwenzi, n\u2019obugwagwa bwonna, n\u2019omululu bireme okuwulirwa mu mmwe."
                },
                "4": {
                    "verse_nr": "4",
                    "verse": "Mwewale okwogera eby\u2019ensonyi, n\u2019eby\u2019obusirusiru, n\u2019okubalaata ebitasaana. Mwebazenga bwebaza Katonda."
                },
                "5": {
                    "verse_nr": "5",
                    "verse": "Mukimanye era mukitegeerere ddala nga buli mwenzi, oba omugwagwa, oba eyeegomba, aba asinza bakatonda abalala, talina mugabo mu bwakabaka bwa Kristo ne Katonda."
                },
                "6": {
                    "verse_nr": "6",
                    "verse": "Omuntu yenna tabalimbalimbanga n\u2019ebigambo ebitaliimu. Katonda abonereza buli muntu yenna amujeemera."
                },
                "7": {
                    "verse_nr": "7",
                    "verse": "Noolwekyo temwegattanga n\u2019abafaanana ng\u2019abo."
                },
                "8": {
                    "verse_nr": "8",
                    "verse": "Edda mwali ng\u2019abantu ab\u2019ekizikiza, naye kaakano muli bantu ba musana mu Mukama waffe. Noolwekyo mutambulenga ng\u2019abaana ab\u2019omusana,"
                },
                "9": {
                    "verse_nr": "9",
                    "verse": "ekitangaala kyammwe kirabisibwe. Mubale ebibala eby\u2019omusana nga mweyisa bulungi, nga mubeera abeesimbu era ab\u2019amazima,"
                },
                "10": {
                    "verse_nr": "10",
                    "verse": "nga munoonya ekyo ekisanyusa Mukama waffe."
                },
                "11": {
                    "verse_nr": "11",
                    "verse": "Temwenyigiranga mu bikolwa bya kizikiza kubanga tebigasa, wabula munenyenga ababikola."
                },
                "12": {
                    "verse_nr": "12",
                    "verse": "Kubanga kya nsonyi n\u2019okubyogerako ebyo abajeemu bye bakolera mu kyama."
                },
                "13": {
                    "verse_nr": "13",
                    "verse": "Byonna bwe biryatuukirizibwa mu kitangaala, birirabikira ddala nga bwe biri."
                },
                "14": {
                    "verse_nr": "14",
                    "verse": "Ekitangaala kirabisa buli kintu. Kyekiva kigambibwa nti, \u201cZuukuka ggwe eyeebase, Ozuukire mu bafu, Kristo anaakwakira.\u201d"
                },
                "15": {
                    "verse_nr": "15",
                    "verse": "Mutunule nga mutambula n\u2019obwegendereza, si ng\u2019abatalina magezi wabula ng\u2019abalina amagezi,"
                },
                "16": {
                    "verse_nr": "16",
                    "verse": "nga temwonoona biseera kubanga ennaku zino mbi."
                },
                "17": {
                    "verse_nr": "17",
                    "verse": "Temubanga basirusiru, naye mutegeere Mukama waffe ky\u2019ayagala."
                },
                "18": {
                    "verse_nr": "18",
                    "verse": "Ate temutamiiranga, kubanga mujja kweyonoona, wabula Omwoyo ajjulenga mu bulamu bwammwe."
                },
                "19": {
                    "verse_nr": "19",
                    "verse": "Bwe muku\u014b\u014bananga muzimbaganenga mu Zabbuli ne mu nnyimba, ne mu nnyimba ez\u2019Omwoyo nga muyimbira Mukama era nga mumuyimusiza amaloboozi mu mutima gwammwe."
                },
                "20": {
                    "verse_nr": "20",
                    "verse": "Bulijjo mwebazenga Katonda Kitaffe olwa byonna, mu linnya lya Mukama waffe Yesu Kristo."
                },
                "21": {
                    "verse_nr": "21",
                    "verse": "Abakazi ne ba bbaabwe - Mutyenga Kristo, nga muwuliragananga."
                },
                "22": {
                    "verse_nr": "22",
                    "verse": "Abakazi, muwulirenga babbammwe nga bwe muwulira Mukama waffe."
                },
                "23": {
                    "verse_nr": "23",
                    "verse": "Omusajja gwe mutwe gw\u2019omukazi, nga Kristo bw\u2019ali omutwe gw\u2019Ekkanisa. Ekkanisa gwe mubiri gwa Kristo, era ye yennyini ye Mulokozi waagwo."
                },
                "24": {
                    "verse_nr": "24",
                    "verse": "Kale ng\u2019Ekkanisa bw\u2019ewulira Kristo, n\u2019abakazi bwe batyo bwe basaana okuwuliranga ba bbaabwe mu byonna."
                },
                "25": {
                    "verse_nr": "25",
                    "verse": "Nammwe abaami mwagalenga bakyala bammwe nga Kristo bwe yayagala Ekkanisa ne yeewaayo ku lwayo."
                },
                "26": {
                    "verse_nr": "26",
                    "verse": "Yaginaaza n\u2019amazzi, n\u2019agitukuza n\u2019ekigambo kye,"
                },
                "27": {
                    "verse_nr": "27",
                    "verse": "alyoke yeefunire Ekkanisa ey\u2019ekitiibwa, eteriiko bbala wadde akamogo oba ekintu kyonna ekikyamu, wabula ebeere entukuvu, etuukiridde."
                },
                "28": {
                    "verse_nr": "28",
                    "verse": "N\u2019abasajja bwe batyo bwe basaana okwagalanga bakazi baabwe, nga bwe baagala emibiri gyabwe gyennyini. Ayagala mukazi we yeeyagala yekka."
                },
                "29": {
                    "verse_nr": "29",
                    "verse": "Tewali n\u2019omu yali akyaye omubiri gwe, wabula aguliisa era agujjanjaba nga Kristo bw\u2019ajjanjaba Ekkanisa ye,"
                },
                "30": {
                    "verse_nr": "30",
                    "verse": "kubanga tuli bitundu bya mubiri gwe."
                },
                "31": {
                    "verse_nr": "31",
                    "verse": "\u201cKale omusajja kyanaavanga aleka kitaawe ne nnyina ne yeegatta ne mukazi we, ne bafuuka omuntu omu.\u201d"
                },
                "32": {
                    "verse_nr": "32",
                    "verse": "Ekyama kino kikulu, kyokka nze ndowooza nti kyogera ku Kristo n\u2019Ekkanisa ye."
                },
                "33": {
                    "verse_nr": "33",
                    "verse": "Kale, nammwe buli musajja ayagalenga mukazi we nga bwe yeeyagala yennyini, era n\u2019omukazi assengamu bba ekitiibwa."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Abazadde n\u2019abaana baabwe - Abaana, muwulirenga bazadde bammwe mu Mukama waffe, kubanga bwe mukola mutyo, mukola kituufu."
                },
                "2": {
                    "verse_nr": "2",
                    "verse": "\u201cKitaawo ne nnyoko obassangamu ekitiibwa,\u201d eryo lye tteeka erisooka eririmu okusuubiza nti:"
                },
                "3": {
                    "verse_nr": "3",
                    "verse": "Bw\u2019onoobanga obulungi, era n\u2019owangaala ku nsi."
                },
                "4": {
                    "verse_nr": "4",
                    "verse": "Nammwe abazadde, temunyigirizanga baana bammwe, wabula mubakuze nga mubagunjula era nga mubayigiriza ebya Mukama waffe."
                },
                "5": {
                    "verse_nr": "5",
                    "verse": "Abaddu ne bakama baabwe - Abaddu, muwulirenga bakama bammwe ab\u2019omu mubiri nga mubatya era nga mubawa ekitiibwa ng\u2019omutima gwammwe mumalirivu, nga bwe mwamalirira mu Kristo."
                },
                "6": {
                    "verse_nr": "6",
                    "verse": "Ekyo temukikola lwa kulabibwa, abantu balyoke babasiime, wabula mukolenga ng\u2019abaddu ba Kristo nga mukola n\u2019omutima gwammwe gwonna, nga Katonda bw\u2019ayagala."
                },
                "7": {
                    "verse_nr": "7",
                    "verse": "Muweerezenga n\u2019omutima omulungi ng\u2019abakolera Mukama waffe so si ng\u2019abakolera abantu,"
                },
                "8": {
                    "verse_nr": "8",
                    "verse": "nga mumanyi ng\u2019ekirungi kyonna omuntu ky\u2019akola, oba muddu oba wa ddembe, Mukama alimusasula empeera ennungi."
                },
                "9": {
                    "verse_nr": "9",
                    "verse": "Era nammwe bakama b\u2019abaddu, muyisenga bulungi abaddu bammwe nga temubatiisatiisa, nga mumanyi nti Mukama waabwe, ye Mukama wammwe, ali mu ggulu era ye tasosola mu bantu."
                },
                "10": {
                    "verse_nr": "10",
                    "verse": "Ebyokulwanyisa bya Katonda - Eky\u2019enkomerero, mubenga n\u2019amaanyi mu Mukama waffe ne mu buyinza obw\u2019amaanyi ge."
                },
                "11": {
                    "verse_nr": "11",
                    "verse": "Mwambale ebyokulwanyisa byonna ebya Katonda, mulyoke musobole okwolekera enkwe za Setaani."
                },
                "12": {
                    "verse_nr": "12",
                    "verse": "Kubanga tetumeggana na mubiri wadde musaayi, wabula tulwanyisa abafuzi, n\u2019ab\u2019obuyinza, n\u2019amaanyi ag\u2019ensi ag\u2019ekizikiza, n\u2019emyoyo emibi egy\u2019omu bifo ebya waggulu."
                },
                "13": {
                    "verse_nr": "13",
                    "verse": "Noolwekyo mwambalenga ebyokulwanyisa byonna ebya Katonda, mulyoke musobole okwa\u014b\u014banga omulabe ku lunaku olw\u2019akabi, era bwe mulimala okukola byonna, mulyoke musigale nga muli banywevu."
                },
                "14": {
                    "verse_nr": "14",
                    "verse": "Muyimirire nga muli banywevu, ng\u2019amazima lwe lukoba lwammwe lwe mwesibye mu kiwato kyammwe, ate ng\u2019obutuukirivu kye ky\u2019omu kifuba,"
                },
                "15": {
                    "verse_nr": "15",
                    "verse": "nga mwambadde n\u2019engatto mu bigere byammwe nga mugenda okubuulira Enjiri ey\u2019emirembe."
                },
                "16": {
                    "verse_nr": "16",
                    "verse": "Era ku ebyo byonna okukkiriza kwammwe kubeerenga engabo eneebasobozesanga okuzikiza obusaale bwonna obw\u2019omuliro obulasibwa omubi."
                },
                "17": {
                    "verse_nr": "17",
                    "verse": "Obulokozi bubafuukire enkuufiira gye mwambadde, n\u2019ekigambo kya Katonda kibabeerere ekitala eky\u2019Omwoyo,"
                },
                "18": {
                    "verse_nr": "18",
                    "verse": "nga musabiririranga mu ssaala zonna nga mwegayiririranga mu mwoyo buli kiseera. Mwekuumenga nga mugumiikirizanga, era nga mwegayiririranga abatukuvu, be bantu bonna aba Katonda."
                },
                "19": {
                    "verse_nr": "19",
                    "verse": "Era nange munsabirenga bwe nnaabanga njogera mpeebwe eby\u2019okwogera, era mbyogerenga n\u2019obuvumu nga ntegeeza abantu ekyama ky\u2019Enjiri."
                },
                "20": {
                    "verse_nr": "20",
                    "verse": "Ndi mubaka wa Njiri ali mu njegere. Munsabire ndyoke ngibuulire abantu n\u2019obuvumu nga bwe kinsaanira."
                },
                "21": {
                    "verse_nr": "21",
                    "verse": "Tukiko, owooluganda omwagalwa era omuweereza omwesigwa mu Mukama waffe, alibategeeza byonna mulyoke mutegeere ebinfaako ne bye nkola."
                },
                "22": {
                    "verse_nr": "22",
                    "verse": "Mmutumye gye muli, mulyoke mumanye nga bwe tuli era abagumye emitima gyammwe."
                },
                "23": {
                    "verse_nr": "23",
                    "verse": "Emirembe n\u2019okwagala awamu n\u2019okukkiriza ebiva eri Katonda Kitaffe ne Mukama waffe Yesu Kristo, bibeerenga n\u2019abooluganda."
                },
                "24": {
                    "verse_nr": "24",
                    "verse": "Ekisa kya Katonda kibeerenga n\u2019abo bonna abaagala Mukama waffe Yesu Kristo n\u2019okwagala okutaggwaawo."
                }
            }
        }
    }
}