{
    "version": "LCB",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze Pawulo omutume, ataatumibwa bantu wadde omuntu, wabula eyatumibwa Yesu Kristo ne Katonda Kitaffe, eyamuzuukiza mu bafu,"
                },
                "2": {
                    "verse_nr": "2",
                    "verse": "awamu n\u2019abooluganda bonna abali nange tuwandiikira ekkanisa ez\u2019e Ggalatiya,"
                },
                "3": {
                    "verse_nr": "3",
                    "verse": "nga tugamba nti ekisa n\u2019emirembe ebiva eri Katonda Kitaffe n\u2019eri Mukama waffe Yesu Kristo bibeerenga nammwe;"
                },
                "4": {
                    "verse_nr": "4",
                    "verse": "Kristo oyo eyeewaayo ku lw\u2019ebibi byaffe, alyoke atununule mu mulembe guno omubi ng\u2019okwagala kwa Katonda, era Kitaffe bwe kuli,"
                },
                "5": {
                    "verse_nr": "5",
                    "verse": "aweebwe ekitiibwa emirembe n\u2019emirembe. Amiina."
                },
                "6": {
                    "verse_nr": "6",
                    "verse": "Tewali Njiri Ndala - Naye mbeewuunya kubanga mukyuka mangu okuva ku oyo, eyabayita olw\u2019ekisa kya Kristo, naye ne mukyuka mangu okugoberera Enjiri endala."
                },
                "7": {
                    "verse_nr": "7",
                    "verse": "Kubanga tewali njiri ndala, wabula mwawubisibwa abaagala okunyoola n\u2019okukyusa Enjiri ya Kristo."
                },
                "8": {
                    "verse_nr": "8",
                    "verse": "Omuntu yenna, ne bwe tuba ffe, wadde malayika ava mu ggulu, bw\u2019abuuliranga Enjiri okuggyako gye twababuulira, akolimirwenga."
                },
                "9": {
                    "verse_nr": "9",
                    "verse": "Nga bwe twasooka okwogera, bwe ntyo nziramu okukyogera nti, omuntu yenna bw\u2019ababuulira Enjiri eteri eyo ggye mwakkiriza akolimirwenga."
                },
                "10": {
                    "verse_nr": "10",
                    "verse": "Kale kaakano nkolerera kumatiza bantu oba kusiimibwa Katonda? Oba ngezaako kusanyusa bantu? Singa nnali nkyagezaako okusanyusa abantu, sandibadde muddu wa Kristo."
                },
                "11": {
                    "verse_nr": "11",
                    "verse": "Kubanga abooluganda, mbategeeza nti, Enjiri gye nababuulira teyeesigamizibwa ku muntu,"
                },
                "12": {
                    "verse_nr": "12",
                    "verse": "era nange saagiweebwa muntu wadde okusomesebwa omuntu wabula Yesu Kristo ye yagimbikkulira."
                },
                "13": {
                    "verse_nr": "13",
                    "verse": "Mumanyi nga bwe nnali nfaanana nga nkyagoberera eddiini y\u2019Ekiyudaaya, nga bwe nayigganyanga ennyo Ekkanisa ya Katonda okugizikiza,"
                },
                "14": {
                    "verse_nr": "14",
                    "verse": "era nga nnali omu ku bannaddiini abaakulaakulana mu ggwanga lyange, ne nsukkuluma ku Bayudaaya bannange be nakula nabo, era nagezaako nnyo nga bwe nasobola okugoberera empisa zonna ez\u2019edda ez\u2019amateeka g\u2019eddiini yange."
                },
                "15": {
                    "verse_nr": "15",
                    "verse": "Naye Katonda bwe yasiima, eyanjawula okuva mu lubuto lwa mmange, n\u2019ampita olw\u2019ekisa kye,"
                },
                "16": {
                    "verse_nr": "16",
                    "verse": "n\u2019ambikkulira Omwana we ndyoke \u014b\u014bende eri Abaamawanga mbabuulire Enjiri era sseebuuza ku muntu n\u2019omu,"
                },
                "17": {
                    "verse_nr": "17",
                    "verse": "newaakubadde okwambuka e Yerusaalemi okwebuuza ku batume, naye nagenda mu Buwalabu era oluvannyuma ne nkomawo e Damasiko."
                },
                "18": {
                    "verse_nr": "18",
                    "verse": "Awo bwe waayitawo emyaka esatu ne \u014b\u014benda e Yerusaalemi okulaba Keefa ne mmala naye ennaku kkumi na ttaano."
                },
                "19": {
                    "verse_nr": "19",
                    "verse": "Naye ssaalaba mutume mulala wabula Yakobo muganda wa Mukama waffe."
                },
                "20": {
                    "verse_nr": "20",
                    "verse": "Noolwekyo bye mbawandiikira, si bya bulimba mu maaso ga Katonda."
                },
                "21": {
                    "verse_nr": "21",
                    "verse": "Bwe navaayo ne ndaga mu bitundu eby\u2019e Siriya n\u2019eby\u2019e Kirukiya."
                },
                "22": {
                    "verse_nr": "22",
                    "verse": "Era ekkanisa za Kristo mu Buyudaaya zaali tezinnategeera bwe nfaanana."
                },
                "23": {
                    "verse_nr": "23",
                    "verse": "Naye nga bamanyi nti, \u201cEyatuyigganyanga, kaakano abuulira okukkiriza kwe yagezaako okuzikiriza.\u201d"
                },
                "24": {
                    "verse_nr": "24",
                    "verse": "Era ne bagulumiza Katonda ku lwange."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Pawulo Ayanirizibwa Abatume - Bwe waayitawo emyaka kkumi n\u2019ena ne nzirayo ne Balunabba ne Tito e Yerusaalemi."
                },
                "2": {
                    "verse_nr": "2",
                    "verse": "Nagendayo olw\u2019okubikulirwa kwe nafuna, ne mbanjulira Enjiri gye mbuulira Abaamawanga. Nayogera n\u2019abakulembeze b\u2019Ekkanisa mu kyama balyoke bategeere bye njigiriza, si kulwa nga nteganira bwereere, ne bakkiriza nti bituufu."
                },
                "3": {
                    "verse_nr": "3",
                    "verse": "Tito gwe nnali naye ne batamuwaliriza kukomolebwa, newaakubadde nga yali munnaggwanga."
                },
                "4": {
                    "verse_nr": "4",
                    "verse": "Naye olw\u2019abooluganda ab\u2019obulimba abaayingizibwa mu kyama okuketta eddembe lye tulina mu Kristo Yesu, balyoke batufuule abaddu,"
                },
                "5": {
                    "verse_nr": "5",
                    "verse": "abo tetwabawuliriza essaawa n\u2019emu, amazima g\u2019enjiri galyoke geeyongerenga mu mmwe."
                },
                "6": {
                    "verse_nr": "6",
                    "verse": "Naye abo abaabalibwa ng\u2019okuba ekintu eky\u2019omuwendo, abataaliko bwe baali gye ndi kubanga Katonda tasosola mu bantu, nze gye ndi tebalina kye bannyongerako,"
                },
                "7": {
                    "verse_nr": "7",
                    "verse": "naye mu ngeri endala bwe baalaba nga nateresebwa Enjiri ey\u2019abatali bakomole, nga Peetero bwe yateresebwa ey\u2019abakomole,"
                },
                "8": {
                    "verse_nr": "8",
                    "verse": "oyo eyakolera mu Peetero olw\u2019obutume bw\u2019abakomole, ye yakolera ne mu nze ku lw\u2019Abaamawanga."
                },
                "9": {
                    "verse_nr": "9",
                    "verse": "Yakobo ne Keefa ne Yokaana abaalabikanga ng\u2019empagi bwe baalaba ekisa ekya mpeebwa, ne batukwata mu ngalo eza ddyo nze ne Balunabba nga bassa kimu naffe nti ffe tubeere mu Bamawanga, naye bo babeere mu b\u2019abakomole."
                },
                "10": {
                    "verse_nr": "10",
                    "verse": "Kye baatusaba kyokka tujjukirenga abaavu, ate ng\u2019ekyo kye nnali nesunga okukola."
                },
                "11": {
                    "verse_nr": "11",
                    "verse": "Pawulo Anenya Peetero - Naye Peetero ate era nga ye Keefa, bwe yajja mu Antiyokiya ne mmunenya mu lwatu kubanga yali mukyamu."
                },
                "12": {
                    "verse_nr": "12",
                    "verse": "Kubanga abaava eri Yakobo bwe baali tebannajja, yalyanga n\u2019Abamawanga, naye bwe bajja n\u2019atandika okubeeyawulako ng\u2019atya abakomole."
                },
                "13": {
                    "verse_nr": "13",
                    "verse": "Abayudaaya abalala bonna ne bamwegattako mu bukuusa, ekyo ne kireetera ne Balunabba okusendebwasendebwa obukuusa bwabwe."
                },
                "14": {
                    "verse_nr": "14",
                    "verse": "Naye bwe nalaba nga tebatambula bulungi ng\u2019amazima g\u2019enjiri bwe gali, ne \u014b\u014bamba Keefa mu maaso gaabwe bonna nti, \u201cObanga ggwe Omuyudaaya ogoberera empisa z\u2019Abamawanga ezitali za Kiyudaaya, owaliriza otya Abaamawanga okugobereranga empisa z\u2019Ekiyudaaya?\u201d"
                },
                "15": {
                    "verse_nr": "15",
                    "verse": "Ffe mu buzaaliranwa tuli Bayudaaya so si Bamawanga aboonoonyi."
                },
                "16": {
                    "verse_nr": "16",
                    "verse": "Kyokka tukimanyi bulungi nti omuntu taweebwa butuukirivu lwa kugondera mateeka, wabula abufuna lwa kukkiriza Yesu Kristo, era naffe kyetwava tukkiriza Yesu Kristo tulyoke tuweebwe obutuukirivu olw\u2019okumukkiriza so si lwa kugondera mateeka. Kubanga tewali n\u2019omu aliweebwa obutuukirivu olw\u2019ebikolwa eby\u2019amateeka."
                },
                "17": {
                    "verse_nr": "17",
                    "verse": "Naye oba nga bwe twanoonya okuweebwa obutuukirivu mu Kristo twasangibwa okuba aboonoonyi, kitegeeza nti Kristo muweereza wa kibi? Kikafuuwe."
                },
                "18": {
                    "verse_nr": "18",
                    "verse": "Kubanga bwe nzimba nate bye nazikiriza, nneeraga nzekka okuba omwonoonyi."
                },
                "19": {
                    "verse_nr": "19",
                    "verse": "Kubanga olw\u2019amateeka nnafa eri mateeka, ndyoke mbeere omulamu mu Katonda. Nakomererwa wamu ne Kristo;"
                },
                "20": {
                    "verse_nr": "20",
                    "verse": "kyokka ndi mulamu, si ku bwange, wabula ku bwa Kristo abeera mu nze; era obulamu bwe nnina kaakano mu mubiri, mbulina lwa kukkiriza Omwana wa Katonda, eyanjagala ne yeewaayo yekka ku lwange."
                },
                "21": {
                    "verse_nr": "21",
                    "verse": "Ssidibya kisa kya Katonda; naye oba nga obutuukirivu buva mu mateeka, nga Kristo yafiira bwereere."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kukkiriza Oba Kukuuma Mateeka - Mmwe Abaggalatiya abatalina magezi ani eyabaloga, so nga nabannyonnyola bulungi Yesu Kristo eyakomererwa ku musaalaba ne mukitegeera?"
                },
                "2": {
                    "verse_nr": "2",
                    "verse": "Kino kyokka kye njagala muntegeeze; mwaweebwa Mwoyo lwa bikolwa eby\u2019amateeka, nantiki lwa kuwulira kwa kukkiriza?"
                },
                "3": {
                    "verse_nr": "3",
                    "verse": "Muyinza mutya obutaba na magezi kutuuka awo, abaatandikira mu Mwoyo, kaakano mutuukirizibwa mu mubiri?"
                },
                "4": {
                    "verse_nr": "4",
                    "verse": "Okubonaabona kwonna kwe mwabonaabona kwali kwa bwereere? Bwe kuba nga ddala kwa bwereere."
                },
                "5": {
                    "verse_nr": "5",
                    "verse": "Abawa Omwoyo n\u2019abawa n\u2019okukola eby\u2019amaanyi mu mmwe, akola lwa bikolwa by\u2019amateeka oba lwa kuwulira olw\u2019okukkiriza?"
                },
                "6": {
                    "verse_nr": "6",
                    "verse": "Ibulayimu yakkiriza Katonda ne kimubalirwa okuba obutuukirivu."
                },
                "7": {
                    "verse_nr": "7",
                    "verse": "Kale mumanye nti abo abakkiriza be baana ba Ibulayimu."
                },
                "8": {
                    "verse_nr": "8",
                    "verse": "Olw\u2019okuba nga baategeera ebiribaawo n\u2019ekyawandiikibwa, ng\u2019olw\u2019okukkiriza, Katonda aliwa amawanga obutuukirivu, Enjiri kyeyava ebuulirwa Ibulayimu edda nti, \u201cMu ggwe amawanga gonna mwe galiweerwa omukisa.\u201d"
                },
                "9": {
                    "verse_nr": "9",
                    "verse": "Noolwekyo abo abakkiriza bagabanira wamu omukisa ne Ibulayimu eyakkiriza."
                },
                "10": {
                    "verse_nr": "10",
                    "verse": "Naye abo abafugibwa ebikolwa eby\u2019amateeka, bafugibwa kikolimo; kubanga kyawandiikibwa nti, \u201cBuli ataagobererenga byonna ebiwandiikiddwa mu kitabo ky\u2019amateeka, akolimiddwa.\u201d"
                },
                "11": {
                    "verse_nr": "11",
                    "verse": "Kimanyiddwa bulungi nti tewali n\u2019omu Katonda gw\u2019awa butuukirivu olw\u2019okukuuma amateeka, kubanga abatuukirivu banaabeeranga balamu lwa kukkiriza,"
                },
                "12": {
                    "verse_nr": "12",
                    "verse": "naye amateeka tegeesigama ku kukkiriza, naye anaagagobereranga anaabeeranga mulamu mu go."
                },
                "13": {
                    "verse_nr": "13",
                    "verse": "Kristo yatununula okuva mu kikolimo ky\u2019amateeka, bwe yafuuka ekikolimo ku lwaffe, kubanga kyawandiikibwa nti, \u201cAkolimiddwa buli awanikiddwa ku muti.\u201d"
                },
                "14": {
                    "verse_nr": "14",
                    "verse": "Kale kaakano amawanga gaweebwe omukisa gwa Ibulayimu, mu Kristo Yesu, tulyoke tuweebwe ekyasuubizibwa eky\u2019Omwoyo olw\u2019okukkiriza."
                },
                "15": {
                    "verse_nr": "15",
                    "verse": "Etteeka n\u2019Ekisuubizo - Abooluganda njogera mu buntu; endagaano bw\u2019eba ng\u2019ekakasibbwa, tewabaawo agiggyawo newaakubadde agyongerako."
                },
                "16": {
                    "verse_nr": "16",
                    "verse": "Katonda yasuubiza Ibulayimu n\u2019Omwana we, naye tekigamba nti n\u2019abaana be ng\u2019abangi, naye yayogera ku omu, oyo ye Kristo."
                },
                "17": {
                    "verse_nr": "17",
                    "verse": "Kye \u014b\u014bamba kye kino: endagaano eyakakasibwa Katonda nga wayiseewo emyaka ebikumi bina mu asatu n\u2019efuuka etteeka, teyadibya ekyo ekyasuubizibwa."
                },
                "18": {
                    "verse_nr": "18",
                    "verse": "Kuba oba ng\u2019obusika bwesigamye ku mateeka, buba tebukyali bwa kisuubizo; naye yabuwa Ibulayimu olw\u2019okusuubiza."
                },
                "19": {
                    "verse_nr": "19",
                    "verse": "Kale lwaki amateeka gaateekebwawo? Gaagattibwa ku kisuubizo olw\u2019aboonoonyi okutuusa ezzadde eryasuubizibwa lwe lirikomawo, nga lyawulibbwa mu bamalayika olw\u2019omukono gw\u2019omutabaganya."
                },
                "20": {
                    "verse_nr": "20",
                    "verse": "Naye omutabaganya si w\u2019omu, naye Katonda ali omu."
                },
                "21": {
                    "verse_nr": "21",
                    "verse": "Amateeka galwanagana n\u2019ebyo Katonda bye yasuubiza? Kikafuuwe. Kubanga singa amateeka gaali galeeta obulamu, ddala ddala amateeka gandituwadde obutuukirivu."
                },
                "22": {
                    "verse_nr": "22",
                    "verse": "Naye ebyawandiikibwa bitegeeza nti ebintu byonna bifugibwa kibi, ekyasuubizibwa kiryoke kiweebwe abakkiriza olw\u2019okukkiriza mu Yesu Kristo."
                },
                "23": {
                    "verse_nr": "23",
                    "verse": "Naye okukkiriza nga tekunnajja, twafugibwanga mateeka, nga tusibibwa olw\u2019okukkiriza okugenda okubikkulwa;"
                },
                "24": {
                    "verse_nr": "24",
                    "verse": "ge gaali gatukuuma, amateeka galyoke gatutuuse eri Kristo, tulyoke tuweebwe obutuukirivu olw\u2019okumukkiriza."
                },
                "25": {
                    "verse_nr": "25",
                    "verse": "Naye okukkiriza bwe kwajja, ng\u2019olwo tetukyetaaga mateeka kutukuuma."
                },
                "26": {
                    "verse_nr": "26",
                    "verse": "Baana ba Katonda - Kubanga kaakano mwenna muli baana ba Katonda olw\u2019okukkiriza Yesu Kristo,"
                },
                "27": {
                    "verse_nr": "27",
                    "verse": "kubanga abaabatizibwa bonna mu Kristo, baayambala Kristo."
                },
                "28": {
                    "verse_nr": "28",
                    "verse": "Tewakyali kusosola wakati wa Muyudaaya na Muyonaani, wakati wa muddu na wa ddembe, wakati wa musajja na mukazi, kubanga mwenna muli omu mu Kristo Yesu."
                },
                "29": {
                    "verse_nr": "29",
                    "verse": "Kale kaakano nga bwe muli aba Kristo, muli zadde lya Ibulayimu, ng\u2019ekisuubizo ky\u2019abasika bwe kiri."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Naye \u014b\u014bamba nti omusika bw\u2019aba ng\u2019akyali mwana muto, tayawulwa na muddu, newaakubadde nga ye mukama wa byonna."
                },
                "2": {
                    "verse_nr": "2",
                    "verse": "Afugibwa abasigire n\u2019abawanika okutuusa lw\u2019akula n\u2019atuuka ku kigero kitaawe, kye yategeka."
                },
                "3": {
                    "verse_nr": "3",
                    "verse": "Era naffe bwe tutyo bwe twali tukyali bato, twafugibwanga obulombolombo obw\u2019ensi."
                },
                "4": {
                    "verse_nr": "4",
                    "verse": "Naye ekiseera bwe kyatuuka, Katonda n\u2019atuma Omwana we"
                },
                "5": {
                    "verse_nr": "5",
                    "verse": "eyazaalibwa omukazi ng\u2019afugibwa amateeka, tulyoke tufuuke abaana."
                },
                "6": {
                    "verse_nr": "6",
                    "verse": "Era kubanga tuli baana, Katonda yatuma Omwoyo w\u2019Omwana we okubeera mu mitima gyaffe, era kaakano tuyinza okwogera mu ddoboozi ery\u2019omwanguka nti, \u201cAba, Kitaffe.\u201d"
                },
                "7": {
                    "verse_nr": "7",
                    "verse": "Kale kaakano tokyali muddu, wabula oli mwana; era nga bw\u2019oli omwana oli musika ku bwa Katonda."
                },
                "8": {
                    "verse_nr": "8",
                    "verse": "Pawulo Alowooza ku Baggalatiya - Mmwe bwe mwali temunnamanya Katonda mwabanga baddu ba bitali Katonda."
                },
                "9": {
                    "verse_nr": "9",
                    "verse": "Naye kaakano mutegedde Katonda era naye abategedde, kale muyinza mutya okukyuka, ne mugoberera obulombolombo obunafu obutalina maanyi ne mwagala okufuuka abaddu baabwo?"
                },
                "10": {
                    "verse_nr": "10",
                    "verse": "Mukwata ennaku, n\u2019emyezi, n\u2019ebiro, n\u2019emyaka;"
                },
                "11": {
                    "verse_nr": "11",
                    "verse": "neeraliikirira si kulwa ng\u2019omulimu omunene gwe nakola mu mmwe gwali gwa bwereere."
                },
                "12": {
                    "verse_nr": "12",
                    "verse": "Abooluganda, mbeegayirira mubeere nga nze, kubanga nange ndi nga mmwe. Temulina kabi ke mwankola;"
                },
                "13": {
                    "verse_nr": "13",
                    "verse": "era mumanyi nga mu bunafu obw\u2019omubiri, mmwe be nasooka okubuulira Enjiri."
                },
                "14": {
                    "verse_nr": "14",
                    "verse": "Naye newaakubadde nga mwandinnyomye olw\u2019obulwadde bwange, temwangobaganya, wabula mwansembeza nga malayika wa Katonda, nga Yesu Kristo."
                },
                "15": {
                    "verse_nr": "15",
                    "verse": "Kale essanyu lyammwe lyadda wa? Kubanga ndi mujulirwa wammwe nti, mwali musobola okuggyamu amaaso gammwe ne mugampa okunnyamba singa kyali kyetaagisa."
                },
                "16": {
                    "verse_nr": "16",
                    "verse": "Kale kaakano nfuuse omulabe wammwe olw\u2019okubategeeza amazima?"
                },
                "17": {
                    "verse_nr": "17",
                    "verse": "Abo abalabika ng\u2019abaabassaako ennyo omwoyo tebabaagaliza birungi, okuggyako okwagala okubaggalira ebweru, mulyoke mudde ku luuyi lwabwe."
                },
                "18": {
                    "verse_nr": "18",
                    "verse": "Naye kirungi okunyiikiranga okukola ebirungi bulijjo, naye si lwe mbeera nammwe lwokka."
                },
                "19": {
                    "verse_nr": "19",
                    "verse": "Baana bange be nnumirwa nate ng\u2019alumwa okuzaala, okutuusa Kristo lw\u2019alibumbibwa mu mmwe,"
                },
                "20": {
                    "verse_nr": "20",
                    "verse": "nandyagadde okubeera nammwe kaakano, n\u2019okukyusa eddoboozi lyange kubanga ndi mweraliikirivu ku lwammwe."
                },
                "21": {
                    "verse_nr": "21",
                    "verse": "Agali ne Saala - Mumbulire, mmwe abaagala okufugibwa amateeka, lwaki temuwulira mateeka?"
                },
                "22": {
                    "verse_nr": "22",
                    "verse": "Kubanga kyawandiikibwa nti Ibulayimu yazaala abaana babiri aboobulenzi, omu yamuzaala mu mukazi omuddu, n\u2019omulala n\u2019amuzaala mu mukazi ow\u2019eddembe."
                },
                "23": {
                    "verse_nr": "23",
                    "verse": "Omwana ow\u2019omukazi omuddu yazaalibwa nga wa mubiri, naye omwana ow\u2019omukazi ow\u2019eddembe yazaalibwa lwa kusuubiza."
                },
                "24": {
                    "verse_nr": "24",
                    "verse": "Ebyo biri nga bya lugero; kubanga ezo ndagaano bbiri. Emu yava ku Lusozi Sinaayi, ye yazaala abaana ab\u2019obuddu, ye yava mu Agali."
                },
                "25": {
                    "verse_nr": "25",
                    "verse": "Agali lwe Lusozi Sinaayi oluli mu Buwalabu, era afaananyirizibwa ne Yerusaalemi eya kaakano kubanga ye ne bazzukulu be bali mu buddu."
                },
                "26": {
                    "verse_nr": "26",
                    "verse": "Naye Yerusaalemi eky\u2019omu ggulu ye mukazi ow\u2019eddembe, era ye nnyaffe."
                },
                "27": {
                    "verse_nr": "27",
                    "verse": "Kubanga kyawandiikibwa nti, \u201cSanyuka ggwe omugumba atazaala. Leekaanira waggulu mu ddoboozi ery\u2019omwanguka newaakubadde nga tozaalanga ku mwana. Kubanga ndikuwa abaana bangi, abaana abangi okusinga omukazi alina omusajja b\u2019alina.\u201d"
                },
                "28": {
                    "verse_nr": "28",
                    "verse": "Naye mmwe abooluganda muli baana abaasuubizibwa, nga Isaaka bwe yali."
                },
                "29": {
                    "verse_nr": "29",
                    "verse": "Naye mu biro biri ng\u2019eyazaalibwa omubiri bwe yayigganya oyo eyazaalibwa Omwoyo, ne kaakano bwe kiri."
                },
                "30": {
                    "verse_nr": "30",
                    "verse": "Naye Ebyawandiikibwa bigamba bitya? Bigamba nti, \u201cGoba omukazi omuddu n\u2019omwana we, kubanga omwana w\u2019omukazi omuddu talisikira wamu n\u2019omwana w\u2019omukazi ow\u2019eddembe.\u201d"
                },
                "31": {
                    "verse_nr": "31",
                    "verse": "Noolwekyo abooluganda tetuli baana ba mukazi omuddu naye tuli baana ab\u2019omukazi ow\u2019eddembe."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Eddembe mu Kristo - Kale nga Kristo bwe yatufuula ab\u2019eddembe, bwe mutyo munywerere mu ddembe eryo muleme kusibwa nate mu kikoligo ky\u2019obuddu."
                },
                "2": {
                    "verse_nr": "2",
                    "verse": "Ka mbategeeze nze Pawulo: Bwe mukomolebwa, nga Kristo taliiko ky\u2019abagasa."
                },
                "3": {
                    "verse_nr": "3",
                    "verse": "Era nziramu okutegeeza buli muntu akomolebwa nti alina ebbanja okutuukiriza amateeka gonna."
                },
                "4": {
                    "verse_nr": "4",
                    "verse": "Mwava mu Kristo mmwe abanoonya okufuna obutuukirivu olw\u2019amateeka. Mwava mu kisa."
                },
                "5": {
                    "verse_nr": "5",
                    "verse": "Kubanga ffe, ffe ku bw\u2019Omwoyo olw\u2019okukkiriza tulindirira n\u2019essuubi obutuukirivu."
                },
                "6": {
                    "verse_nr": "6",
                    "verse": "Kubanga mu Kristo Yesu, okukomolebwa oba obutakomolebwa, tekulina maanyi, wabula okukkiriza kukola olw\u2019okwagala."
                },
                "7": {
                    "verse_nr": "7",
                    "verse": "Mwali mutambula bulungi. Ani eyabasendasenda n\u2019abaggya ku kugondera amazima?"
                },
                "8": {
                    "verse_nr": "8",
                    "verse": "Okusendebwasendebwa okwo, si kw\u2019oyo eyabayita."
                },
                "9": {
                    "verse_nr": "9",
                    "verse": "Ekizimbulukusa ekitono kizimbulukusa ekitole kyonna."
                },
                "10": {
                    "verse_nr": "10",
                    "verse": "Mbeesiga mu Mukama waffe nga temujja kulowooza kintu kirala kyonna. Naye oyo abateganya alisalirwa omusango ne bw\u2019aliba ani."
                },
                "11": {
                    "verse_nr": "11",
                    "verse": "Naye nze abooluganda, oba nga nkyayigiriza okukomolebwa, lwaki njigganyizibwa? Kale enkonge ey\u2019omusaalaba evuddewo."
                },
                "12": {
                    "verse_nr": "12",
                    "verse": "Nnandyagadde abo abaabateganya beeraawe."
                },
                "13": {
                    "verse_nr": "13",
                    "verse": "Obulamu bw\u2019Omwoyo - Kubanga mmwe abooluganda mwayitibwa lwa ddembe, noolwekyo eddembe teribawa bbeetu kugoberera bya mubiri. Naye olw\u2019okwagala buli omu abeerenga muweereza wa munne."
                },
                "14": {
                    "verse_nr": "14",
                    "verse": "Kubanga amateeka gonna gatuukirizibwa mu tteeka lino nti: \u201cYagalanga muntu munno nga bwe weeyagala wekka.\u201d"
                },
                "15": {
                    "verse_nr": "15",
                    "verse": "Naye obanga munene\u014b\u014bana mwegendereze muleme okwezikiriza."
                },
                "16": {
                    "verse_nr": "16",
                    "verse": "Mbagamba nti, mutambulirenga mu Mwoyo, mu ngeri yonna, mulemenga kutuukiriza kwegomba kwa mubiri."
                },
                "17": {
                    "verse_nr": "17",
                    "verse": "Kubanga okwegomba kw\u2019omubiri kulwanagana n\u2019Omwoyo, n\u2019Omwoyo n\u2019alwanagana n\u2019omubiri; kubanga bino byombi bikontana, mulemenga okukola bye mwagala."
                },
                "18": {
                    "verse_nr": "18",
                    "verse": "Naye bwe mulu\u014b\u014bamizibwa Omwoyo, olwo nga temukyafugibwa mateeka."
                },
                "19": {
                    "verse_nr": "19",
                    "verse": "Ebikolwa by\u2019omubiri bya lwatu, bye bino: obwenzi, obukaba, obugwenyufu,"
                },
                "20": {
                    "verse_nr": "20",
                    "verse": "Okusinza bakatonda abalala, obufumu, obulabe, okuyomba, obuggya, obusungu, okwekuluntaza, okweyawula, okwesalamu,"
                },
                "21": {
                    "verse_nr": "21",
                    "verse": "ettima, obutamiivu, ebinyumu, n\u2019ebirala ebiri ng\u2019ebyo. Ka mbategeeze nate nga bwe nasooka okubabuulira nti buli akola ebyo talina mugabo mu bwakabaka bwa Katonda."
                },
                "22": {
                    "verse_nr": "22",
                    "verse": "Naye ebibala eby\u2019Omwoyo bye bino: okwagala, essanyu, emirembe, obugumiikiriza, ekisa, obulungi, obwesigwa,"
                },
                "23": {
                    "verse_nr": "23",
                    "verse": "obuwombeefu, okwefuga; awali ebyo tewali tteeka libiwakanya."
                },
                "24": {
                    "verse_nr": "24",
                    "verse": "N\u2019abo aba Kristo Yesu baakomerera omubiri n\u2019okwegomba kwagwo, n\u2019omululu gwagwo."
                },
                "25": {
                    "verse_nr": "25",
                    "verse": "Kale bwe tuba abalamu ku bw\u2019Omwoyo, tugobererenga okulu\u014b\u014bamizibwa kw\u2019Omwoyo."
                },
                "26": {
                    "verse_nr": "26",
                    "verse": "Tulemenga okwemanya, n\u2019okunyizaganya, n\u2019okukwatiragananga obuggya."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Abooluganda omuntu bw\u2019abanga alina ekibi ky\u2019akoze, mmwe ab\u2019omwoyo mumulu\u014b\u014bamyenga mu buwombeefu nga mwegendereza si kulwa nga nammwe mugwa mu kukemebwa."
                },
                "2": {
                    "verse_nr": "2",
                    "verse": "Muyambaganenga, bwe mutyo bwe munaatuukirizanga etteeka lya Kristo."
                },
                "3": {
                    "verse_nr": "3",
                    "verse": "Kubanga omuntu yenna bwe yeerowooza okuba owa waggulu so nga si bw\u2019ali, yeerimbarimba."
                },
                "4": {
                    "verse_nr": "4",
                    "verse": "Naye buli muntu yeekebere akakase omulimu ggwe, yenyumirize ye yekka so si mu muntu omulala."
                },
                "5": {
                    "verse_nr": "5",
                    "verse": "Kubanga buli muntu aneetikkanga obuvunaanyizibwa bwe."
                },
                "6": {
                    "verse_nr": "6",
                    "verse": "Oyo ayigirizibwa ekigambo kya Katonda, agabanirenga wamu n\u2019amuyigiriza ku birungi byonna by\u2019alina."
                },
                "7": {
                    "verse_nr": "7",
                    "verse": "Temubuzibwabuzibwanga, Katonda tasekererwa, kubanga omuntu ky\u2019asiga era ky\u2019alikungula."
                },
                "8": {
                    "verse_nr": "8",
                    "verse": "Kubanga oyo asiga eri omubiri gwe, alikungula ebiggwaawo. Naye oyo asiga eri omwoyo, alikungula obulamu obutaggwaawo."
                },
                "9": {
                    "verse_nr": "9",
                    "verse": "Kale tulemenga okuterebuka mu kukola obulungi, kubanga oluvannyuma tulikungula emikisa, bwe tutaggwaamu maanyi."
                },
                "10": {
                    "verse_nr": "10",
                    "verse": "Noolwekyo, buli lwe kinaabanga kisobose tukolerenga abantu bonna ebirungi, na ddala ab\u2019omu nnyumba ey\u2019okukkiriza."
                },
                "11": {
                    "verse_nr": "11",
                    "verse": "Si kukomola wabula abantu abaggya - Mulabe, bwe nnabawandiikira n\u2019omukono gwange mu nnukuta ennene!"
                },
                "12": {
                    "verse_nr": "12",
                    "verse": "Abo abanoonya okweraga mu mubiri be babawaliriza okukomolebwa mu mubiri, balemenga okuyigganyizibwanga olw\u2019omusaalaba gwa Kristo, balyoke beenyumirize olw\u2019omubiri gwammwe."
                },
                "13": {
                    "verse_nr": "13",
                    "verse": "Kubanga n\u2019abo bennyini abakomolebwa tebakwata mateeka, naye baagala mukomolebwe balyoke beenyumirize olw\u2019omubiri gwammwe."
                },
                "14": {
                    "verse_nr": "14",
                    "verse": "Naye nze sigenda kwenyumiririza mu kintu kyonna okuggyako omusaalaba gwa Mukama waffe Yesu Kristo, kubanga olw\u2019omusaalaba ogwo, nkomereddwa eri ensi, n\u2019ensi ekomereddwa eri nze."
                },
                "15": {
                    "verse_nr": "15",
                    "verse": "Kubanga okukomolebwa oba obutakomolebwa si kintu, wabula ekikulu kye kitonde ekiggya."
                },
                "16": {
                    "verse_nr": "16",
                    "verse": "N\u2019abo bonna abanaatambuliranga mu tteeka eryo, emirembe gibeerenga ku bo, n\u2019okusaasirwa, ne ku Isirayiri ya Katonda."
                },
                "17": {
                    "verse_nr": "17",
                    "verse": "Okuva kaakano tewabanga muntu n\u2019omu anteganya, kubanga nnina enkovu za Yesu ku mubiri gwange."
                },
                "18": {
                    "verse_nr": "18",
                    "verse": "Abooluganda, ekisa kya Mukama waffe Yesu Kristo kibeerenga nammwe n\u2019omwoyo gwammwe. Amiina."
                }
            }
        }
    }
}