{
    "version": "LCB",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pawulo, omusibe wa Kristo Yesu, n\u2019owooluganda Timoseewo, tuwandiikira ggwe Firemooni, mukozi munnaffe omwagalwa,"
                },
                "2": {
                    "verse_nr": "2",
                    "verse": "ne Apofiya mwannyinaffe, ne Alukipo mulwanyi munnaffe, n\u2019Ekkanisa yonna eku\u014b\u014baanira mu nnyumba yo."
                },
                "3": {
                    "verse_nr": "3",
                    "verse": "Ekisa n\u2019emirembe ebiva eri Katonda Kitaffe ne Mukama waffe Yesu Kristo bibeerenga nammwe."
                },
                "4": {
                    "verse_nr": "4",
                    "verse": "Okusaba n\u2019okwebaza - Bulijjo bwe mba nga nkusabira neebaza Katonda,"
                },
                "5": {
                    "verse_nr": "5",
                    "verse": "kubanga buli kiseera mpulira nga bw\u2019olina okwagala n\u2019okukkiriza eri Mukama waffe Yesu n\u2019eri abatukuvu bonna."
                },
                "6": {
                    "verse_nr": "6",
                    "verse": "Nsaba nti nga bw\u2019ogenda otegeeza abantu okukkiriza kwo, nabo kubanyweze mu bulamu bwabwe, nga bategeerera ddala ebirungi byonna ebiri mu ffe ku bwa Kristo."
                },
                "7": {
                    "verse_nr": "7",
                    "verse": "Nsanyuka nnyo era ne nziramu amaanyi olw\u2019okwagala kwo, kubanga emitima gy\u2019abatukuvu giziddwa buggya ku lulwo owooluganda."
                },
                "8": {
                    "verse_nr": "8",
                    "verse": "Pawulo yeegayiririra Onesimo - Noolwekyo newaakubadde era, nga nnina obuvumu mu Kristo, nga nandisobodde okukulagira okukola ekyo ky\u2019osaanira okukola,"
                },
                "9": {
                    "verse_nr": "9",
                    "verse": "naye okwagala kwange gy\u2019oli kumpaliriza okukusaba obusabi, nze, Pawulo, kaakano akaddiye, era ali mu kkomera olwa Kristo Yesu;"
                },
                "10": {
                    "verse_nr": "10",
                    "verse": "nkwegayirira ku bikwata ku mwana wange Onesimo gwe nayamba okukkiriza Mukama waffe nga ndi mu njegere, mu busibe,"
                },
                "11": {
                    "verse_nr": "11",
                    "verse": "Onesimo oyo, gye buvuddeko ataali wa mugaso gy\u2019oli, naye kaakano nga wa mugaso nnyo gye tuli ffembi,"
                },
                "12": {
                    "verse_nr": "12",
                    "verse": "gwe naaweereza gy\u2019oli nga n\u2019omutima gwange gujjirako,"
                },
                "13": {
                    "verse_nr": "13",
                    "verse": "oyo gwe nandyagadde okwesigaliza, ampeereze nga ndi mu busibe olw\u2019enjiri, mu kifo kyo mwe wandibadde onnyambira,"
                },
                "14": {
                    "verse_nr": "14",
                    "verse": "naye ne saagala kukikola nga tonzikirizza. Saagala okole eky\u2019ekisa olwokubanga oteekwa, wabula kikole lwa kweyagalira."
                },
                "15": {
                    "verse_nr": "15",
                    "verse": "Kiyinzika okuba nga Onesimo yakwawukanako okumala akaseera, oluvannyuma alyoke abeere naawe ebbanga lyonna,"
                },
                "16": {
                    "verse_nr": "16",
                    "verse": "nga takyali muddu buddu, naye ng\u2019asingako awo, ng\u2019afuuse owooluganda omwagalwa ennyo, na ddala gye ndi. Kaakano ajja kubeera wa mugaso nnyo gy\u2019oli mu mubiri ne mu Mukama waffe."
                },
                "17": {
                    "verse_nr": "17",
                    "verse": "Obanga ddala ndi munno, mwanirize mu ngeri y\u2019emu nga bwe wandinnyanirizza singa nze mbadde nzize."
                },
                "18": {
                    "verse_nr": "18",
                    "verse": "Obanga waliwo ekintu ekibi kye yakukola, oba ekintu ky\u2019omubanja, kimbalirweko."
                },
                "19": {
                    "verse_nr": "19",
                    "verse": "Kino nkiwandiika mu mukono gwange nze, Pawulo, nti ndikusasula. Sijja kukugamba nti olina ebbanja lyange."
                },
                "20": {
                    "verse_nr": "20",
                    "verse": "Munnange owooluganda, nkolera ekikolwa kino ekiraga okwagala, omutima gwange guddemu amaanyi mu Kristo."
                },
                "21": {
                    "verse_nr": "21",
                    "verse": "Nkuwandiikidde ebbaluwa eno nga neesigira ddala nga kye nkusaba ojja kukikola n\u2019okusingawo!"
                },
                "22": {
                    "verse_nr": "22",
                    "verse": "Nninayo n\u2019ekirala kye nkusaba; nkusaba ontegekere we ndisula, kubanga nnina essuubi, nga Katonda okusaba kwammwe ajja kukuddamu anzikirize nkomewo gye muli."
                },
                "23": {
                    "verse_nr": "23",
                    "verse": "Okusiibula - Epafula, musibe munnange olw\u2019okubuulira Enjiri ya Kristo Yesu, abalamusizza."
                },
                "24": {
                    "verse_nr": "24",
                    "verse": "Ne bakozi bannange bano: Makko, ne Alisutaluuko, ne Dema, ne Lukka nabo babalamusizza."
                },
                "25": {
                    "verse_nr": "25",
                    "verse": "Ekisa kya Mukama waffe Yesu Kristo kibeerenga n\u2019omwoyo gwammwe."
                }
            }
        }
    }
}