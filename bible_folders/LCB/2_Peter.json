{
    "version": "LCB",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze Simooni Peetero omuddu era omutume wa Yesu Kristo mpandiikira abo abaafuna okukkiriza okw\u2019omuwendo nga ffe, mu butuukirivu bwa Katonda waffe era Omulokozi waffe Yesu Kristo,"
                },
                "2": {
                    "verse_nr": "2",
                    "verse": "ekisa n\u2019emirembe byeyongerenga mu mmwe nga mutegeera Katonda ne Yesu Mukama waffe."
                },
                "3": {
                    "verse_nr": "3",
                    "verse": "Okuyita n\u2019okulonda kwa Katonda - Kubanga mu maanyi g\u2019obwakatonda bwe, mwe twaweerwa ebintu byonna olw\u2019obulamu buno n\u2019okutya Katonda mu kumanya oyo eyatuyita olw\u2019ekitiibwa kye n\u2019obulungi bwe ye."
                },
                "4": {
                    "verse_nr": "4",
                    "verse": "Ebyo bye byatuweesa ebisuubizo eby\u2019omuwendo ebikulu, mu byo mulyoke mugabanire awamu obuzaaliranwa bw\u2019obwakatonda, muwone okuzikirira okuva mu kwegomba okubi okw\u2019omu nsi."
                },
                "5": {
                    "verse_nr": "5",
                    "verse": "Noolwekyo mufubenga nnyo, okukkiriza kwammwe mukwongereko obulungi, ne ku bulungi mwongereko okutegeera,"
                },
                "6": {
                    "verse_nr": "6",
                    "verse": "ne ku kutegeera mwongereko okwefuganga, ne ku kwefuganga mwongereko obugumiikiriza, ne ku bugumiikiriza mwongereko okutya Katonda,"
                },
                "7": {
                    "verse_nr": "7",
                    "verse": "ne ku kutya Katonda mwongereko okufaayo ku booluganda abalala bonna ne ku kufaayo ku booluganda bonna abalala mwongereko okwagalananga."
                },
                "8": {
                    "verse_nr": "8",
                    "verse": "Kubanga bwe muba n\u2019ebyo ne byeyongera obungi, bibafuula ba mugaso era ababala ebibala olw\u2019okutegeera Mukama waffe Yesu Kristo."
                },
                "9": {
                    "verse_nr": "9",
                    "verse": "Oyo atalina ebyo muzibe wa maaso era awunaawuna, era yeerabidde bwe yanaazibwako ebibi bye eby\u2019edda."
                },
                "10": {
                    "verse_nr": "10",
                    "verse": "Kale, abooluganda mweyongerenga okunywerera mu kulondebwa kwammwe ne mu kuyitibwa kwammwe. Kubanga bwe munaakolanga bwe mutyo temulyesittala n\u2019omulundi n\u2019ogumu."
                },
                "11": {
                    "verse_nr": "11",
                    "verse": "Era mulyanirizibwa n\u2019essanyu lingi nnyo mu bwakabaka bwa Mukama waffe era Omulokozi waffe Yesu Kristo."
                },
                "12": {
                    "verse_nr": "12",
                    "verse": "Noolwekyo, ebyo nzija kubibajjukizanga buli kiseera, newaakubadde nga mubimanyi, era nga ddala munyweredde mu mazima ge mwategeera."
                },
                "13": {
                    "verse_nr": "13",
                    "verse": "Era ndowooza nti ki\u014b\u014bwanira nga nkyali mu mubiri guno, okubakubirizanga nga nneeyongera okubibajjukiza."
                },
                "14": {
                    "verse_nr": "14",
                    "verse": "Kubanga mmanyi nga nnaatera okuva mu mubiri guno, nga Mukama waffe Yesu Kristo bwe yantegeeza."
                },
                "15": {
                    "verse_nr": "15",
                    "verse": "Kyenva nfuba ennyo okukola kyonna kye nsobola, ne bwe ndivaawo mube ng\u2019ebyo byonna mubijjukira."
                },
                "16": {
                    "verse_nr": "16",
                    "verse": "Kubanga tetwagoberera ngero bugero ezaagunjibwa wabula twabategeeza ebyo bye twalabirako ddala, eby\u2019amaanyi n\u2019okukomawo kwa Mukama waffe Yesu Kristo, era n\u2019obukulu bwe."
                },
                "17": {
                    "verse_nr": "17",
                    "verse": "Kubanga Katonda Kitaffe yamuwa ekitiibwa n\u2019ettendo, eddoboozi bwe lyawulikika okuva mu ggulu mu kitiibwa ekingi ekimasamasa nti, \u201cOno ye Mwana wange omwagalwa gwe nsanyukira ennyo.\u201d"
                },
                "18": {
                    "verse_nr": "18",
                    "verse": "Ffe bwe twali awamu naye ku lusozi olutukuvu, twawulirira ddala eddoboozi eryo eryava mu ggulu."
                },
                "19": {
                    "verse_nr": "19",
                    "verse": "Kyetuvudde tweyongera okukakasa ebyo bannabbi bye baategeeza, era bwe munaabigonderanga munaabanga mukoze bulungi. Kubanga biri ng\u2019ettaala eyaka mu kizikiza okutuusa obudde lwe bukya, emunyeenye ey\u2019enkya n\u2019eryoka eyaka mu mitima gyammwe."
                },
                "20": {
                    "verse_nr": "20",
                    "verse": "Okusooka mukimanye nga buli bunnabbi obuli mu byawandiikibwa, tewali ayinza kubunnyonnyola ku bubwe yekka."
                },
                "21": {
                    "verse_nr": "21",
                    "verse": "Kubanga bannabbi tebaayogeranga byabwe ku bwabwe, wabula baategeezanga ebyo Katonda bye yabalagiranga nga Mwoyo Mutukuvu bwe yabibawanga."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Abayigiriza ab\u2019Obulimba - Naye waaliwo ne bannabbi ab\u2019obulimba mu bantu, era nga bwe walibaawo abayigiriza ab\u2019obulimba mu mmwe. Baliyingiza mu nkiso enjigiriza enkyamu etwala abantu mu kuzikirira. Balyegaana ne Mukama waffe, ne beereetako okuzikirira okw\u2019amangu."
                },
                "2": {
                    "verse_nr": "2",
                    "verse": "Abantu bangi baligoberera empisa zaabwe ez\u2019obukaba ne bavumaganyisa ekkubo ery\u2019amazima;"
                },
                "3": {
                    "verse_nr": "3",
                    "verse": "balibafunamu amagoba mangi nga bakozesa ebigambo eby\u2019obulimba olw\u2019omululu gwabwe. Abo Katonda yabasalira dda omusango era n\u2019okuzikirizibwa kwabwe tekubuusibwabuusibwa."
                },
                "4": {
                    "verse_nr": "4",
                    "verse": "Katonda teyasaasira bamalayika abaayonoona, wabula yabasuula mu lukonko oluwanvu olujjudde ekizikiza, gye bali, nga basibiddwa mu njegere nga balindirira olunaku olw\u2019okusalirwako omusango."
                },
                "5": {
                    "verse_nr": "5",
                    "verse": "N\u2019ensi ey\u2019edda teyagisaasira, n\u2019aleeta amataba ku nsi okuzikiriza abo abataamutya, n\u2019alokolako Nuuwa eyabuulira obutuukirivu wamu n\u2019abalala musanvu."
                },
                "6": {
                    "verse_nr": "6",
                    "verse": "Era yasalira omusango abaali mu bibuga by\u2019e Sodomu n\u2019e Ggomola bwe yabazikiriza, ne bisirikka mu muliro, bw\u2019atyo n\u2019alaga ebyo ebigenda okutuuka ku buli atatya Katonda."
                },
                "7": {
                    "verse_nr": "7",
                    "verse": "Kyokka n\u2019awonya Lutti, omutuukirivu, eyalumwanga ennyo olw\u2019obulamu obw\u2019abantu abo abajeemu."
                },
                "8": {
                    "verse_nr": "8",
                    "verse": "Olw\u2019okubanga yababeerangamu, buli lunaku, yalabanga era n\u2019awuliranga ebikolwa eby\u2019obujeemu bye baakolanga, ekyo ne kimuleetera okunyolwa mu mwoyo gwe omutuukirivu."
                },
                "9": {
                    "verse_nr": "9",
                    "verse": "Mukama amanyi okuwonya n\u2019okuggya mu kugezesebwa abamutya, n\u2019abonereza abatali bakkiriza okutuusa ku lunaku olw\u2019okusalirako omusango,"
                },
                "10": {
                    "verse_nr": "10",
                    "verse": "n\u2019okusingira ddala abo abagoberera okwegomba kwabwe okw\u2019omubiri ne banyooma abakulembeze baabwe. Tebaliiko kye batya, beerowoozaako bokka, era tebakwatibwa na nsonyi kuvuma baakitiibwa."
                },
                "11": {
                    "verse_nr": "11",
                    "verse": "Kyokka bo bamalayika newaakubadde be basinga abayigiriza abo amaanyi n\u2019obuyinza, bwe batwala ensonga ezo eri Mukama waffe tebakozesa lulimi luvuma."
                },
                "12": {
                    "verse_nr": "12",
                    "verse": "Abantu bali bavuma ne bye batategeera, bali ng\u2019ensolo obusolo ezitaliimu magezi ezikwatibwa okuttibwa ne zizikirizibwa; era nabo okufaanana ng\u2019ensolo ezo, bagenda kuzikirizibwa."
                },
                "13": {
                    "verse_nr": "13",
                    "verse": "Abantu abo bagenda kubonerezebwa olw\u2019ebibi bye bakola. Kubanga buli lunaku bagoberera okwegomba kwabwe olw\u2019okwesanyusa, era abantu abo bakwasa mmwe ensonyi era babaswaza bwe beegatta nammwe mu mbaga zammwe, nga bakola effujjo mu masanyu gaabwe."
                },
                "14": {
                    "verse_nr": "14",
                    "verse": "Balina amaaso agajjude obukaba, tebalekaayo kukola kibi buli kiseera boonoona era basendasenda abatali banywevu, bajjudde omululu. Baana abaakolimirwa,"
                },
                "15": {
                    "verse_nr": "15",
                    "verse": "abaakyama ne bava mu kkubo okufaanana nga Balamu mutabani wa Beyoli, eyayagala empeera ey\u2019obutali butuukirivu."
                },
                "16": {
                    "verse_nr": "16",
                    "verse": "Kyokka endogoyi etayogera, Katonda bwe yagyogeza n\u2019emumanya olw\u2019obujeemu bwe n\u2019eziyiza eddalu lya nnabbi oyo."
                },
                "17": {
                    "verse_nr": "17",
                    "verse": "Abantu abo nzizi ezitaliimu mazzi. Bali ng\u2019ebire ebitwalibwa embuyaga, era baterekeddwa ekifo eky\u2019ekizikiza ekikutte be zigizigi."
                },
                "18": {
                    "verse_nr": "18",
                    "verse": "Boogera ebigambo eby\u2019okwekuluntaza era ebitaliimu nsa. Mu kwegomba kw\u2019omubiri ne mu bukaba bwabwe basendasenda abo abali okumpi n\u2019okubadduka abakyatambulira mu kibi."
                },
                "19": {
                    "verse_nr": "19",
                    "verse": "Babasuubiza eddembe, so nga bo bennyini baddu ba bikolwa ebibi eby\u2019okuzikirira. Kubanga omuntu afuuka muddu w\u2019ekyo ekimufuga."
                },
                "20": {
                    "verse_nr": "20",
                    "verse": "Era abantu bwe bategeera Mukama waffe era Omulokozi waffe Yesu Kristo, ne badduka okuva mu bintu ebyo eby\u2019ensi ebyonoona era ebitwala abantu mu kuzikirira, ate ne bava awo ne babiddamu, bibasibira ddala era obulamu bwabwe bufuuka bubi nnyo okusinga bwe bwali okusooka."
                },
                "21": {
                    "verse_nr": "21",
                    "verse": "Ekyandisinze be bantu abo obutategeerera ddala kkubo lya Mukama waffe ery\u2019obutuukirivu, eriggya abantu mu kuzikirira, okusinga lwe bamala okulitegeera, ate ne bava ku biragiro ebitukuvu bye baaweebwa."
                },
                "22": {
                    "verse_nr": "22",
                    "verse": "Olugero olwagerebwa kyeluva lutuukirira ku bo olugamba nti, \u201cEmbwa eridde ebisesemye byayo,\u201d na luno nti: \u201cEmbizzi eva okunaazibwa ezzeeyo okwekulukuunya mu bitosi.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Olunaku lwa Mukama - Abaagalwa, eno y\u2019ebbaluwa eyookubiri gye mbawandiikira. Mu bbaluwa zombi ngezezzaako okubakubiriza mutegeerere ddala ebyo ebituufu era ebisaana."
                },
                "2": {
                    "verse_nr": "2",
                    "verse": "Mujjukire ebyo ebyayogerwa bannabbi abatukuvu n\u2019ekiragiro kya Mukama waffe era Omulokozi waffe ekyaweebwa abatume bammwe."
                },
                "3": {
                    "verse_nr": "3",
                    "verse": "Ekisooka, mutegeerere ddala nga mu nnaku ez\u2019oluvannyuma abantu abagoberera okwegomba kw\u2019omubiri gwabwe balijja mu mmwe nga babasekerera,"
                },
                "4": {
                    "verse_nr": "4",
                    "verse": "nga bwe bagamba nti, \u201cEyasuubiza nti alijja, aluwa? Kubanga kasookedde bajjajjaffe bafa, ebintu byonna biri nga bwe byabanga okuva ensi lwe yatondebwa!\u201d"
                },
                "5": {
                    "verse_nr": "5",
                    "verse": "Beefuula abatamanyi nti edda Katonda yalagira bulagizi, era olw\u2019ekigambo eggulu n\u2019ensi ne bitondebwa. Olw\u2019ekigambo kya Katonda ensi yatondebwa ng\u2019eggyibwa mu mazzi era n\u2019ebeera wakati w\u2019amazzi."
                },
                "6": {
                    "verse_nr": "6",
                    "verse": "Era olw\u2019ekigambo ekyo ensi eyo ey\u2019edda, amazzi gaagisaanyaawo n\u2019ezikirira."
                },
                "7": {
                    "verse_nr": "7",
                    "verse": "Era olw\u2019ekigambo ekyo, eggulu n\u2019ensi ebiriwo kaakano bikuumibwa nga birindiridde okwokebwa omuliro ku lunaku olw\u2019okusalirako omusango, n\u2019okuzikirizibwa kw\u2019abo abatatya Katonda."
                },
                "8": {
                    "verse_nr": "8",
                    "verse": "Naye, abooluganda, temusaana, kwerabira nti mu maaso ga Mukama emyaka olukumi giri ng\u2019olunaku olumu, era n\u2019olunaku olumu luli ng\u2019emyaka olukumi."
                },
                "9": {
                    "verse_nr": "9",
                    "verse": "Mukama waffe taludde kutuukiriza ekyo kye yasuubiza ng\u2019abamu bwe balowooza. Wabula ye akyabagumiikiriza, nga tayagala muntu yenna kubula, naye bonna beenenye."
                },
                "10": {
                    "verse_nr": "10",
                    "verse": "Naye olunaku lwa Mukama waffe lulijja ng\u2019omubbi bw\u2019ajja nga tewali n\u2019omu amanyi; eggulu lirivaawo nga liwuuma nnyo, n\u2019ebiririko birizikirizibwa n\u2019omuliro, era ensi n\u2019ebintu ebigirimu birisirikka."
                },
                "11": {
                    "verse_nr": "11",
                    "verse": "Kale obanga ebintu byonna bya kuzikirizibwa, mugwanidde kubeeranga bantu ba mpisa ntukuvu era abatya Katonda,"
                },
                "12": {
                    "verse_nr": "12",
                    "verse": "nga mulindirira era nga mwegomba nnyo olunaku lwa Katonda okutuuka, olunaku obwengula bwonna bwe buryokebwa ne buzikirizirwa n\u2019ebiburimu ne bisaanuuka ne bisirikka."
                },
                "13": {
                    "verse_nr": "13",
                    "verse": "Naye nga Katonda bwe yatusuubiza, tulindirira obwengula obuggya n\u2019ensi empya omuli obutuukirivu."
                },
                "14": {
                    "verse_nr": "14",
                    "verse": "Kale, abaagalwa, nga bwe mulindirira ebintu ebyo okubaawo mufubenga nnyo okuba abalongoofu abataliiko kya kunenyezebwa nga mulina emirembe."
                },
                "15": {
                    "verse_nr": "15",
                    "verse": "Kyokka mulowoozenga ku kubonyaabonyezebwa okw\u2019obulokozi bwa Mukama waffe, nga ne muganda waffe omwagalwa Pawulo kye yabategeeza mu bbaluwa ze yabawandiikira mu magezi Katonda ge yamuwa."
                },
                "16": {
                    "verse_nr": "16",
                    "verse": "Weewaawo ebbaluwa ze zirimu bingi ebizibu okutegeera, kyokka buli lw\u2019awandiika aba ayogera ku nsonga ezo; wabula bo abatamanyi era abatali banywevu babinnyonnyola nga bwe bannyonnyola ebyawandiikibwa ebirala ne beereetako okuzikirira."
                },
                "17": {
                    "verse_nr": "17",
                    "verse": "Kale, mmwe abaagalwa, ebyo nga bwe mubitegedde, mwekuume muleme kukyamizibwa abantu abo abajeemu, si kulwa nga babaleetera okugwa ne muva we munyweredde."
                },
                "18": {
                    "verse_nr": "18",
                    "verse": "Mweyongere okukula mu kisa ne mu kutegeera Mukama waffe era Omulokozi waffe Yesu Kristo. Oyo aweebwenga ekitiibwa kaakano n\u2019emirembe gyonna. Amiina."
                }
            }
        }
    }
}