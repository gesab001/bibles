{
    "version": "LCB",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Okulamusa - Nze Pawulo ne Timoseewo abaddu ba Kristo Yesu tuwandiikira abatukuvu bonna mu Kristo Yesu abali mu Firipi, awamu n\u2019abalabirizi n\u2019abadiikoni;"
                },
                "2": {
                    "verse_nr": "2",
                    "verse": "ekisa n\u2019emirembe ebiva eri Katonda Kitaffe ne Mukama waffe Yesu Kristo, bibeerenga nammwe."
                },
                "3": {
                    "verse_nr": "3",
                    "verse": "Okwebaza n\u2019okusaba Katonda - Nneebaza Katonda wange buli lwe mbajjukira,"
                },
                "4": {
                    "verse_nr": "4",
                    "verse": "era buli lwe mbasabira mwenna nsaba nga nzijudde essanyu."
                },
                "5": {
                    "verse_nr": "5",
                    "verse": "Kubanga okuviira ddala ku lunaku olwasooka n\u2019okutuusiza ddala kaakano mwetaba wamu nange mu njiri."
                },
                "6": {
                    "verse_nr": "6",
                    "verse": "Nkakasiza ddala nti oyo eyatandika omulimu omulungi mu mmwe, aligutuukiriza okutuusa ku lunaku lwa Kristo Yesu."
                },
                "7": {
                    "verse_nr": "7",
                    "verse": "Kino kituufu okubalowoozaako bwe ntyo mwenna, kubanga mundowoozaako mu kusibibwa kwange ne mu kulwanirira Enjiri, ne mu kuginyweza, nga mwenna mwetaba wamu nange mu kisa."
                },
                "8": {
                    "verse_nr": "8",
                    "verse": "Katonda ye mujulirwa wange nga mwenna bwe mbaagala n\u2019okwagala okuva eri Kristo Yesu."
                },
                "9": {
                    "verse_nr": "9",
                    "verse": "Mbasabira nti okwagala kwammwe kweyongerenga, era mujjule amagezi n\u2019okutegeera,"
                },
                "10": {
                    "verse_nr": "10",
                    "verse": "mulyoke mulonde ekisinga obulungi, olunaku lwa Kristo bwe lulituuka lubasange nga muli balongoofu abataliiko kamogo,"
                },
                "11": {
                    "verse_nr": "11",
                    "verse": "nga mujjudde ekibala eky\u2019obutuukirivu ku bwa Yesu Kristo, olw\u2019okuweesa Katonda ekitiibwa n\u2019okumutendereza."
                },
                "12": {
                    "verse_nr": "12",
                    "verse": "Obusibe bwa Pawulo bubunyisa Njiri - Abooluganda, njagala mmwe mutegeere kaakano nti ebimu ebyambaako byongera bwongezi kubunyisa Njiri,"
                },
                "13": {
                    "verse_nr": "13",
                    "verse": "n\u2019okusibibwa kwange kulyoke kulabise Kristo eri olusiisira lwonna olw\u2019abaserikale ba kabaka n\u2019eri abalala bonna."
                },
                "14": {
                    "verse_nr": "14",
                    "verse": "N\u2019abooluganda mu Mukama waffe abasinga obungi beeyongedde okuguma olw\u2019okusibibwa kwange, era nga bamaliridde okwa\u014b\u014banga okubuulira nga tebatya."
                },
                "15": {
                    "verse_nr": "15",
                    "verse": "Weewaawo abamu bategeeza abantu Kristo lwa buggya na kuvuganya, naye abalala bakikola mu mwoyo mulungi."
                },
                "16": {
                    "verse_nr": "16",
                    "verse": "Bano bakikola lwa kwagala, kubanga bamanyi nga nalondebwa lwa kulwanirira Njiri."
                },
                "17": {
                    "verse_nr": "17",
                    "verse": "Naye bali bategeeza Kristo lwa kuvuganya, so si mu mazima, nga balowooza nti banaayongera okunnakuwaza mu busibe bwe ndimu."
                },
                "18": {
                    "verse_nr": "18",
                    "verse": "Naye nze nfaayo ki? Kristo bw\u2019abuulirwa, mu buli ngeri, oba za bukuusa oba za mazima, nze nsanyuka busanyusi. Era nzija kweyongera okusanyuka."
                },
                "19": {
                    "verse_nr": "19",
                    "verse": "Kubanga mmanyi nti olw\u2019okunsabira n\u2019olw\u2019amaanyi g\u2019Omwoyo wa Yesu Kristo, ndifuna okulokolebwa kwange."
                },
                "20": {
                    "verse_nr": "20",
                    "verse": "Neesiga era nsubirira ddala nti sijja kuswala mu nsonga n\u2019emu, wabula ne kaakano nzija kuguma nga bulijjo, Kristo agulumizibwe mu mubiri gwange, oba okuyita mu bulamu oba okuyita mu kufa."
                },
                "21": {
                    "verse_nr": "21",
                    "verse": "Nze mba mulamu lwa Kristo era ne bwe nfa mba ngobolodde."
                },
                "22": {
                    "verse_nr": "22",
                    "verse": "Naye obanga bwe mba omulamu mu mubiri ng\u2019ekyo kibala ky\u2019okufuba kwange, simanyi kye nnaalondawo."
                },
                "23": {
                    "verse_nr": "23",
                    "verse": "Nkwatiddwa buli luuyi; nneegomba okuva mu bulamu buno \u014b\u014bende mbeere ne Kristo, kubanga ekyo kisingako obulungi."
                },
                "24": {
                    "verse_nr": "24",
                    "verse": "Naye okusigala mu mubiri kye kisinga okwetaagibwa ku lwammwe"
                },
                "25": {
                    "verse_nr": "25",
                    "verse": "Ekyo nkikakasa era nkimanyi nti nzija kuba nga nkyaliwo mbeere nammwe, mulyoke mweyongere okusanyuka n\u2019okukula mu kukkiriza,"
                },
                "26": {
                    "verse_nr": "26",
                    "verse": "bwe ndikomawo gye muli mulyoke mweyongere okwenyumiririza mu Kristo ku lwange."
                },
                "27": {
                    "verse_nr": "27",
                    "verse": "Naye kirungi obulamu bwammwe bubeerenga nga bwe kisaanira Enjiri ya Kristo; ne bwe ndijja oba ne bwe sirijja kubalaba, mpulire nti muli banywevu era mwegasse mu mwoyo gumu, nga mulwanirira okukkiriza okw\u2019enjiri n\u2019emmeeme emu."
                },
                "28": {
                    "verse_nr": "28",
                    "verse": "Temutyanga abo ababawakanya kubanga ke kabonero akakakasa nti balizikirizibwa, naye mmwe mulirokolebwa, era ekyo kiva eri Katonda."
                },
                "29": {
                    "verse_nr": "29",
                    "verse": "Kubanga mwaweebwa omukisa, ku lwa Kristo, si mu kumukkiriza kyokka, naye n\u2019okubonaabona ku lulwe."
                },
                "30": {
                    "verse_nr": "30",
                    "verse": "Olutalo lwe mwalaba nga nnwana, era lwe muwulira lwe ndiko kaakano, nammwe lwe muliko."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mulabire ku Kristo - Kale bwe wabaawo okubazaamu endasi kwonna mu Kristo, oba okusanyusa kwonna okw\u2019okwagala, oba okussa ekimu mu mwoyo, oba okwagala okw\u2019engeri yonna, oba okusaasira,"
                },
                "2": {
                    "verse_nr": "2",
                    "verse": "mutuukirize essanyu lyange, mulowoozenga bumu, nga mulina okwagala, n\u2019omwoyo gumu, nga mulowooza bumu,"
                },
                "3": {
                    "verse_nr": "3",
                    "verse": "nga temukola kintu na kimu olw\u2019okuvuganya wadde okwewaana okutaliimu, wabula mu bwetoowaze nga buli muntu agulumiza munne okusinga bwe mwegulumiza mwekka,"
                },
                "4": {
                    "verse_nr": "4",
                    "verse": "nga buli muntu tatunuulira bibye yekka, naye ng\u2019afaayo ne ku by\u2019abalala."
                },
                "5": {
                    "verse_nr": "5",
                    "verse": "Mubengamu endowooza eri eyali mu Kristo Yesu,"
                },
                "6": {
                    "verse_nr": "6",
                    "verse": "ye newaakubadde nga yali mu kifaananyi kya Katonda, Teyeerowooza kwenkanankana ne Katonda,"
                },
                "7": {
                    "verse_nr": "7",
                    "verse": "wabula yeewaayo n\u2019afuuka ng\u2019omuddu, era n\u2019azaalibwa ng\u2019omuntu, era n\u2019alabikira mu kifaananyi ky\u2019omuntu,"
                },
                "8": {
                    "verse_nr": "8",
                    "verse": "ne yeetoowaza, n\u2019aba muwulize n\u2019okutuukira ddala ku kufa, ate okufa okw\u2019okukomererwa ku musaalaba."
                },
                "9": {
                    "verse_nr": "9",
                    "verse": "Katonda kyeyava amugulumiza, n\u2019amuwa erinnya erisinga amannya gonna;"
                },
                "10": {
                    "verse_nr": "10",
                    "verse": "buli vviivi ery\u2019abo abali mu ggulu n\u2019abali ku nsi, era n\u2019abali wansi w\u2019ensi liryoke lifukaamirirenga erinnya lya Yesu,"
                },
                "11": {
                    "verse_nr": "11",
                    "verse": "era buli lulimi lwatulenga nga Yesu Kristo ye Mukama, Katonda Kitaffe aweebwe ekitiibwa."
                },
                "12": {
                    "verse_nr": "12",
                    "verse": "Okwakira Ensi - Noolwekyo abaagalwa, nga bwe muli abawulize bulijjo nga ndi nammwe, kaakano nga bwe siri nammwe mube bawulize nnyo n\u2019okusinga bwe mwali. Munyiikirenga okukola ebiraga nti mwalokolebwa, nga mutya era nga mukankana."
                },
                "13": {
                    "verse_nr": "13",
                    "verse": "Kubanga Katonda yakolera mu mmwe, era yabaagazisa n\u2019abasobozesa okukola by\u2019ayagala, olw\u2019okumusanyusa."
                },
                "14": {
                    "verse_nr": "14",
                    "verse": "Buli kye mukola mukikolenga awatali kwemulugunya wadde empaka,"
                },
                "15": {
                    "verse_nr": "15",
                    "verse": "mulyoke mube nga temuliiko kyakunenyezebwa nga muli balongoofu, mube abaana ba Katonda abatalina bbala, wakati mu mulembe ogwakyama era omwonoonefu, mwe mubeere ekyokulabirako eky\u2019amaanyi mu nsi,"
                },
                "16": {
                    "verse_nr": "16",
                    "verse": "nga munyweza ekigambo ky\u2019obulamu gye bali, ndyoke mbeere n\u2019eky\u2019okwenyumiriza ku lunaku lwa Kristo, okulaga nti ssaddukira bwereere so ssaateganira busa."
                },
                "17": {
                    "verse_nr": "17",
                    "verse": "Naye singa ddala nfukibwa ng\u2019ekiweebwayo ekyokunywa ku ssaddaaka ne ku kuweereza okw\u2019obwakabona okw\u2019okukkiriza kwammwe, nsanyukira wamu nammwe mwenna."
                },
                "18": {
                    "verse_nr": "18",
                    "verse": "Era nammwe musanyukire wamu nange."
                },
                "19": {
                    "verse_nr": "19",
                    "verse": "Timoseewo ne Epafuladito - Mukama waffe Yesu bw\u2019alisiima nsuubira okubatumira mangu Timoseewo, ndyoke ntereere omwoyo nga ntegedde ebibafaako."
                },
                "20": {
                    "verse_nr": "20",
                    "verse": "Kubanga tewali mulala alina ndowooza nga yange,"
                },
                "21": {
                    "verse_nr": "21",
                    "verse": "kubanga abalala bonna beenoonyeza byabwe ku bwabwe, so si ebya Yesu Kristo."
                },
                "22": {
                    "verse_nr": "22",
                    "verse": "Naye ye Timoseewo mumumanyi nga bw\u2019asaanira, kubanga aweerereza wamu nange, ng\u2019omwana bw\u2019akolera awamu ne kitaawe nga tukola omulimu gw\u2019okubuulira Enjiri."
                },
                "23": {
                    "verse_nr": "23",
                    "verse": "Kale oyo gwe nsuubira okubatumira amangu ddala nga naakamanya nga bwe nnaabeera."
                },
                "24": {
                    "verse_nr": "24",
                    "verse": "Naye nkakasa nti Mukama waffe bw\u2019alisiima, nange nze kennyini sirimala bbanga ddene nga sinnajja eyo."
                },
                "25": {
                    "verse_nr": "25",
                    "verse": "Era ndabye nga kisaanye okubatumira owooluganda Epafuladito mukozi munnange, era mulwanyi munnange, naye ate nga mutume wammwe, omuweereza ow\u2019eby\u2019obwakabona ow\u2019eby\u2019etaago byange,"
                },
                "26": {
                    "verse_nr": "26",
                    "verse": "ayagala ennyo okubalaba, mwenna, eyeeraliikirira ennyo olw\u2019obutabalaba, kubanga mwawulira nga yalwala."
                },
                "27": {
                    "verse_nr": "27",
                    "verse": "Ddala yalwala era yali kumpi n\u2019okufa. Kyokka Katonda yamusaasira, naye era teyasaasira ye yekka, wabula nange yansaasira ennaku n\u2019eteenneeyongera."
                },
                "28": {
                    "verse_nr": "28",
                    "verse": "Noolwekyo nayagala nnyo okumutuma gye muli mulyoke musanyuke okumulaba nate, ekyo kikendeeze ku nnaku gye nnina."
                },
                "29": {
                    "verse_nr": "29",
                    "verse": "Kale mumwanirize nnyo n\u2019essanyu lyonna mu Mukama waffe, era abantu abali ng\u2019oyo mubassangamu ekitiibwa,"
                },
                "30": {
                    "verse_nr": "30",
                    "verse": "kubanga yabulako katono okufa ng\u2019ali ku mulimu gwa Kristo, ng\u2019akola ebyo bye mwandinkoledde singa mwali nange."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Obutuukirivu obwa Nnama ddala - Ebisigaddeyo, baganda bange, musanyukirenga mu Mukama waffe. Okuddamu ebyo bye nnabawandiikira edda tekunkooya kubanga kyongera kubanyweza."
                },
                "2": {
                    "verse_nr": "2",
                    "verse": "Mwekuumenga embwa, era mwekuumenga ab\u2019empisa embi, era mwekuumenga abakomola omubiri."
                },
                "3": {
                    "verse_nr": "3",
                    "verse": "Kubanga ffe bakomole, abasinza Katonda ng\u2019Omwoyo bw\u2019atulu\u014b\u014bamya, era twenyumiririza mu Kristo Yesu so tetwesiga mubiri."
                },
                "4": {
                    "verse_nr": "4",
                    "verse": "Ne bwe kwandibadde okwesiga omubiri, omuntu omulala yenna bw\u2019alowooza okuba n\u2019obwesige mu mubiri, nze musinga."
                },
                "5": {
                    "verse_nr": "5",
                    "verse": "Kubanga nze nakomolebwa ku lunaku olw\u2019omunaana. Ndi Muyisirayiri, ow\u2019omu kika kya Benyamini, Omwebbulaniya wawu, era mu mateeka ndi Mufalisaayo,"
                },
                "6": {
                    "verse_nr": "6",
                    "verse": "eyanyiikira okuyigganya ekkanisa, eyali omutuukirivu mu mateeka, nga siriiko kya kunenyezebwa."
                },
                "7": {
                    "verse_nr": "7",
                    "verse": "Naye ebyo byonna ebyali omugabo gye ndi, nabiraba nga butaliimu."
                },
                "8": {
                    "verse_nr": "8",
                    "verse": "Naye okusinga byonna, byonna mbiraba ng\u2019okufiirwa, kubanga okutegeera Kristo Yesu Mukama wange, kusinga ebirala byonna. Olwa Kristo nafiirwa ebintu byonna, era mbiraba ng\u2019ebisasiro, ndyoke ngobolole Kristo,"
                },
                "9": {
                    "verse_nr": "9",
                    "verse": "ndabikire mu ye nga sirina butuukirivu bwange ku bwange obuva mu kukwata amateeka, wabula nga nnina obutuukirivu obuva mu kukkiriza Kristo, era obuva eri Katonda obwesigamye ku kukkiriza."
                },
                "10": {
                    "verse_nr": "10",
                    "verse": "Njagala okussa ekimu mu bibonoobono bye, nga mmufaanana mu kufa kwe, mmumanye era ntegeere amaanyi g\u2019okuzuukira kwe,"
                },
                "11": {
                    "verse_nr": "11",
                    "verse": "nga nsuubira nga nange ndizuukira."
                },
                "12": {
                    "verse_nr": "12",
                    "verse": "Sigamba nti mmaze okufuna oba nti mmaze okutuukirira, wabula nfuba okufuna ekyo Kristo Yesu kye yagenderera nfune."
                },
                "13": {
                    "verse_nr": "13",
                    "verse": "Abooluganda, mmanyi nti sinnakifuna, naye kye nkola kwe kwerabira ebyo ebiri emabega ne nduubirira ebyo ebiri mu maaso."
                },
                "14": {
                    "verse_nr": "14",
                    "verse": "Nduubirira okutuuka awawakanirwa awali empeera ey\u2019okuyita kwa Katonda okwa waggulu mu Kristo Yesu."
                },
                "15": {
                    "verse_nr": "15",
                    "verse": "Noolwekyo ffe ffenna abatuukiridde ekyo kye tusaana okulowoozanga, naye obanga mulowooza bulala, na kino Katonda alikibabikkulira."
                },
                "16": {
                    "verse_nr": "16",
                    "verse": "Naye ka tunywerere ku ekyo kye tutuuseeko."
                },
                "17": {
                    "verse_nr": "17",
                    "verse": "Kale, abooluganda, mwegatte n\u2019abo abangoberera era mugobererenga abo abatambulira mu ebyo bye twabalaga."
                },
                "18": {
                    "verse_nr": "18",
                    "verse": "Ekyo newaakubadde nkibabuulidde emirundi emingi, nkiddamu nga nkaaba n\u2019amaziga, nti waliwo abalabe b\u2019omusaalaba gwa Kristo,"
                },
                "19": {
                    "verse_nr": "19",
                    "verse": "era ekibalindiridde kwe kuzikirira, kubanga okulya kubafuukidde katonda waabwe, ebyo ebyandibakwasizza ensonyi kye kitiibwa kyabwe era balowooza bintu bya mu nsi."
                },
                "20": {
                    "verse_nr": "20",
                    "verse": "Kyokka ffe obutaka bwaffe buli mu ggulu, era Omulokozi, Mukama waffe Yesu Kristo, gye tumulindirira okuva."
                },
                "21": {
                    "verse_nr": "21",
                    "verse": "Kale bw\u2019alijja emibiri gyaffe gino eminafu egifa aligifuula ng\u2019ogugwe ogw\u2019ekitiibwa, ng\u2019akozesa amaanyi okussa ebintu byonna mu buyinza bwe."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Okuyigiriza - Kale, baganda bange abaagalwa, era be nnumirirwa omwoyo, mmwe ssanyu lyange era mmwe ngule yange; noolwekyo abaagalwa, muyimirire mu Mukama waffe."
                },
                "2": {
                    "verse_nr": "2",
                    "verse": "Ewudiya ne Sintuke mbeegayirira mukkiriziganye mu Mukama waffe."
                },
                "3": {
                    "verse_nr": "3",
                    "verse": "Era ggwe mukozi munnange, nkusaba oyambenga abakazi abo, kubanga baakolera wamu nange omulimu gw\u2019okubunyisa Enjiri. Abo awamu ne Kerementi, era ne bakozi bannange abalala, amannya gaabwe gawandiikiddwa mu kitabo ky\u2019obulamu."
                },
                "4": {
                    "verse_nr": "4",
                    "verse": "Musanyukirenga mu Mukama waffe bulijjo. Nziramu okubagamba nti musanyukenga."
                },
                "5": {
                    "verse_nr": "5",
                    "verse": "Era mubeere n\u2019okuzibiikiriza eri abantu bonna. Mukama waffe, ali kumpi."
                },
                "6": {
                    "verse_nr": "6",
                    "verse": "Temweraliikiriranga kintu na kimu, wabula mu buli kintu mu kusabanga ne mu kwegayiriranga awamu n\u2019okwebazanga, mutegeezenga Katonda bye mwetaaga."
                },
                "7": {
                    "verse_nr": "7",
                    "verse": "N\u2019emirembe gya Katonda, egisukkiridde okutegeera kwammwe ginaabakuumanga amagezi gammwe n\u2019emitima gyammwe mu Kristo Yesu."
                },
                "8": {
                    "verse_nr": "8",
                    "verse": "Eky\u2019enkomerero, abooluganda, mulowoozenga ku buli kya mazima, na buli ekisiimibwa na buli kya butuukirivu, na buli kirongoofu, na buli kyagalibwa, na buli kyogerwako obulungi, era bwe wabangawo ekirungi oba bwe wabangawo ettendo, ebyo mubirowoozengako."
                },
                "9": {
                    "verse_nr": "9",
                    "verse": "Ebyo bye mwayiga, n\u2019ebyo bye mwafuna ne muwulira, ebyo mubirowoozengako."
                },
                "10": {
                    "verse_nr": "10",
                    "verse": "Okwebaza - Nasanyuka nnyo mu Mukama waffe, kubanga kaakano oluvannyuma lw\u2019ebbanga muzzeemu okundowoozaako buggya, kubanga mwali munzisaako nnyo omwoyo, naye temwalina mukisa ku kiraga."
                },
                "11": {
                    "verse_nr": "11",
                    "verse": "Soogera kino olwokubanga Ndiko kye nneetaaga, kubanga mu buli mbeera gye mbaamu nayiga okumalibwanga."
                },
                "12": {
                    "verse_nr": "12",
                    "verse": "Mmanyi okubeera nga sirina kantu, era mmanyi okuba nga nnina buli kimu. Mu buli ngeri ne mu bintu byonna nayiga ekyama ekiri mu kukkusibwa ne mu kuba omuyala, mu kuba n\u2019ebingi ne mu bwetaavu."
                },
                "13": {
                    "verse_nr": "13",
                    "verse": "Nnyinza okukola byonna mu oyo ampa amaanyi."
                },
                "14": {
                    "verse_nr": "14",
                    "verse": "Kyokka mukola bulungi okulumirirwa awamu nange mu kubonaabona kwange."
                },
                "15": {
                    "verse_nr": "15",
                    "verse": "Mmwe, Abafiripi, mumanyi nti bwe nava e Makedoniya nga nakatandika okubuulira Enjiri, tewali Kkanisa n\u2019emu eyampaayo akantu olw\u2019ebyo bye yafuna okuggyako mmwe mwekka."
                },
                "16": {
                    "verse_nr": "16",
                    "verse": "Kubanga ddala ddala bwe nnali mu Sessaloniika mwampeereza emirundi ebiri."
                },
                "17": {
                    "verse_nr": "17",
                    "verse": "Soogera kino lwa kubanga njagala okufuna ekirabo, wabula kye njagala kwe kulaba ng\u2019ekibala kyeyongera ku lwammwe."
                },
                "18": {
                    "verse_nr": "18",
                    "verse": "Naye kaakano nfunye bingi okusinga bye neetaaga, kino kisinzidde mu ebyo bye mwampeereza, Epafuladito bye yandeetera. Biri ng\u2019akaloosa akalungi ennyo aka ssaddaaka esanyusa era esiimibwa Katonda."
                },
                "19": {
                    "verse_nr": "19",
                    "verse": "Kale ne Katonda wange alibawa buli kye mwetaaga ng\u2019obugagga bwe obungi obuli mu Kristo Yesu bwe buli."
                },
                "20": {
                    "verse_nr": "20",
                    "verse": "Katonda Kitaffe aweebwenga ekitiibwa emirembe n\u2019emirembe. Amiina."
                },
                "21": {
                    "verse_nr": "21",
                    "verse": "Munnamusize buli mutukuvu mu Kristo Yesu; era n\u2019abooluganda abali wano nange babalamusizza."
                },
                "22": {
                    "verse_nr": "22",
                    "verse": "Era n\u2019abatukuvu bonna babatumidde, naye okusingira ddala abo abali mu lubiri lwa Kayisaali."
                },
                "23": {
                    "verse_nr": "23",
                    "verse": "Ekisa kya Mukama waffe Yesu Kristo kibeerenga nammwe. Amiina."
                }
            }
        }
    }
}