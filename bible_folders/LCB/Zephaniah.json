{
    "version": "LCB",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ekigambo kya MUKAMA ekyajjira Zeffaniya mutabani wa Kuusi, muzzukulu wa Gedaliya, muzzukulu wa Amaliya, muzzukulu wa Keezeekiya, mu mirembe gya Yosiya mutabani wa Amoni, Kabaka wa Yuda."
                },
                "2": {
                    "verse_nr": "2",
                    "verse": "Okulabula kw\u2019Omusango n\u2019Okuzikirizibwa kwa Yuda - \u201cNdizikiririza ddala byonna okuva ku nsi,\u201d bw\u2019ayogera MUKAMA."
                },
                "3": {
                    "verse_nr": "3",
                    "verse": "\u201cNdizikiriza abantu wamu n\u2019ensolo; ndizikiriza ebinyonyi eby\u2019omu bbanga n\u2019ebyennyanja; ababi balisigaza ntuumu ya kafakalimbo; bwe ndimalawo abantu okuva ku nsi,\u201d bw\u2019ayogera MUKAMA."
                },
                "4": {
                    "verse_nr": "4",
                    "verse": "Ndigololera ku Yuda omukono gwange, era ne ku abo bonna abali mu Yerusaalemi; era ekitundu kya Baali ekifisseewo n\u2019ennyumba ya Bakemali, bakabona abasinza ebifaananyi, ndibazikiriza okuva mu kifo kino,"
                },
                "5": {
                    "verse_nr": "5",
                    "verse": "abo abavuunamira eggye ery\u2019omu ggulu ku nnyumba waggulu, ne balisinza n\u2019abo abalayira mu linnya lya MUKAMA, ate nga balayira ne mu linnya lya Malukamu,"
                },
                "6": {
                    "verse_nr": "6",
                    "verse": "abo abadda emabega obutagoberera MUKAMA, wadde abo abatamunoonya newaakubadde okumwebuuzaako."
                },
                "7": {
                    "verse_nr": "7",
                    "verse": "Siriikirira awali MUKAMA Katonda, kubanga olunaku lwa MUKAMA luli kumpi. MUKAMA ategese ssaddaaka, era atukuzizza abagenyi be."
                },
                "8": {
                    "verse_nr": "8",
                    "verse": "Ku lunaku olwa ssaddaaka ya MUKAMA, ndibonereza abakungu n\u2019abaana ba Kabaka, n\u2019abo bonna abambadde ebyambalo ebitasaana."
                },
                "9": {
                    "verse_nr": "9",
                    "verse": "Awo ku lunaku olwo ndibonereza abo bonna abeewala okulinnya ku muziziko, n\u2019abo abajjuza ennyumba ya MUKAMA waabwe ebikolwa eby\u2019obukambwe n\u2019obulimba."
                },
                "10": {
                    "verse_nr": "10",
                    "verse": "Ku lunaku olwo, bw\u2019ayogera MUKAMA, eddoboozi ery\u2019okukaaba liriwulikika ku Mulyango ogw\u2019Ebyennyanja, okukaaba okuva ku luuyi olwokubiri, n\u2019okubwatuka okunene okuva ku nsozi."
                },
                "11": {
                    "verse_nr": "11",
                    "verse": "Mwekaabireko, mmwe abali mu matwale g\u2019akatale; abasuubuzi bammwe bonna zibasanze, n\u2019abo abeebinika ffeeza balizikirizibwa."
                },
                "12": {
                    "verse_nr": "12",
                    "verse": "Awo olulituuka mu biro ebyo ndimulisa Yerusaalemi n\u2019ettabaaza nga nnoonya, mbonereze abo bonna abalagajjavu abali ng\u2019omwenge ogutanasengejjebwa, abalowooza nti MUKAMA talibaako ne ky\u2019akolawo."
                },
                "13": {
                    "verse_nr": "13",
                    "verse": "Obugagga bwabwe bulinyagibwa, n\u2019ennyumba zaabwe zimenyebwemenyebwe. Ne bwe balizimba ennyumba tebalizituulamu, era balisimba ennimiro ez\u2019emizabbibu nazo tebalinywa wayini wamu."
                },
                "14": {
                    "verse_nr": "14",
                    "verse": "Olunaku lwa MUKAMA Olukulu - Olunaku lwa MUKAMA olukulu luli kumpi; ddala lunaatera okutuuka. Wuliriza! Omulwanyi alikaabira eyo ng\u2019aliko obuyinike bungi, n\u2019okukaaba ku lunaku lwa MUKAMA kujja kuba kungi nnyo."
                },
                "15": {
                    "verse_nr": "15",
                    "verse": "Olunaku olwo lunaku lwa busungu, lunaku lwa buyinike n\u2019okulaba ennaku, lunaku lwa mutawaana n\u2019okuzikirira, olunaku olw\u2019ekikome n\u2019ekizikiza, olunaku lw\u2019ebire n\u2019ekizikiza ekikutte ennyo;"
                },
                "16": {
                    "verse_nr": "16",
                    "verse": "olunaku olw\u2019okufuuwa ekkondeere n\u2019okulangirira olutalo ku bibuga ebiriko ebigo n\u2019eri eminaala emigulumivu."
                },
                "17": {
                    "verse_nr": "17",
                    "verse": "Ndireeta, obuyinike ku bantu, batambule ng\u2019abazibe b\u2019amaaso, kubanga bakoze ebibi mu maaso ga MUKAMA, omusaayi gwabwe guliyiyibwa ng\u2019enfuufu, n\u2019ebyenda byabwe bivundire kungulu."
                },
                "18": {
                    "verse_nr": "18",
                    "verse": "Effeeza yaabwe ne zaabu yaabwe tebiriyinza kubataasa ku lunaku olw\u2019obusungu bwa MUKAMA. Ensi yonna erizikirizibwa omuliro gw\u2019obuggya bwe, era alimalirawo ddala abo bonna abali mu nsi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Abalabe ba Isirayiri basalirwa omusango - Muku\u014b\u014baane, weewaawo, muku\u014b\u014baane, mmwe eggwanga eritalina nsonyi,"
                },
                "2": {
                    "verse_nr": "2",
                    "verse": "ekiseera ekyategekebwa nga tekinnatuuka, olunaku ne luba ng\u2019ebisusunku ebifuumulibwa, obusungu bwa MUKAMA nga tebunnabatuukako, ng\u2019olunaku olw\u2019obusungu bwa MUKAMA terunnabatuukako."
                },
                "3": {
                    "verse_nr": "3",
                    "verse": "Munoonye MUKAMA, mmwe mwenna abawombeefu ab\u2019omu nsi, abakola by\u2019alagira; munoonye obutuukirivu n\u2019obuwombeefu; mpozzi mulikwekebwa ku lunaku olw\u2019obusungu bwe."
                },
                "4": {
                    "verse_nr": "4",
                    "verse": "Obubaka eri Abafirisuuti - Gaza kirirekebwawo, ne Asukulooni kiriba matongo: abantu ba Asudodi baligobebwamu mu ttuntu, ne Ekuloni kirisimbulibwa."
                },
                "5": {
                    "verse_nr": "5",
                    "verse": "Zibasanze mmwe ababeera ku lubalama lw\u2019ennyanja, eggwanga ery\u2019Abakeresi! Ekigambo kya MUKAMA kikwolekedde, ggwe Kanani, ensi ey\u2019Abafirisuuti. Ndikuzikiriza so tewaliba asigalawo."
                },
                "6": {
                    "verse_nr": "6",
                    "verse": "Olubalama lw\u2019ennyanja ab\u2019Akeresi gye babeera luliba malundiro g\u2019abasumba n\u2019ebisulo by\u2019endiga."
                },
                "7": {
                    "verse_nr": "7",
                    "verse": "Olubalama lw\u2019ennyanja luliba lwa kitundu ky\u2019ennyumba ya Yuda ekyasigalawo era we banaalundiranga, ne mu nnyumba za Asukulooni mwe banaagalamiranga akawungeezi. MUKAMA Katonda waabwe alibalabirira, n\u2019akomyawo obugagga bwabwe."
                },
                "8": {
                    "verse_nr": "8",
                    "verse": "Obubaka eri Abamowaabu n\u2019Abamoni - Mpulidde okuvuma kwa Mowaabu n\u2019okusekerera kw\u2019Abamoni kwe bavumye abantu bange ne batiisatiisa ensi yaabwe."
                },
                "9": {
                    "verse_nr": "9",
                    "verse": "Kale nga bwe ndi omulamu, bw\u2019ayogera MUKAMA Ayinzabyonna, Katonda wa Isirayiri, ddala Mowaabu aliba nga Sodomu, n\u2019abaana ba Amoni nga Ggomola, ekifo emyennyango kye gyemala, n\u2019ebirombe by\u2019omunnyo, amatongo agolubeerera. Balinyagibwa abantu bange abaliba basigaddewo, n\u2019ekitundu ky\u2019eggwanga lyange ekifisseewo kiritwala ensi yaabwe."
                },
                "10": {
                    "verse_nr": "10",
                    "verse": "Eno y\u2019eriba empeera yaabwe olw\u2019amalala gaabwe, kubanga bavumye ne banyooma abantu ba MUKAMA Ayinzabyonna."
                },
                "11": {
                    "verse_nr": "11",
                    "verse": "MUKAMA aliba wa ntiisa gye bali bw\u2019alizikiriza bakatonda bonna ab\u2019ensi. Amawanga gonna ag\u2019oku mbalama zonna galimusinza, buli muntu ng\u2019asinziira mu nsi ye."
                },
                "12": {
                    "verse_nr": "12",
                    "verse": "Obubaka eri Abaesiyopiya - Nammwe Abaesiyopiya, mulittibwa n\u2019ekitala kyange."
                },
                "13": {
                    "verse_nr": "13",
                    "verse": "Obubaka eri Obwasuli - Aligololera omukono gwe ku bukiikakkono n\u2019azikiriza Obwasuli; n\u2019afuula Nineeve amatongo era ekikalu ng\u2019eddungu."
                },
                "14": {
                    "verse_nr": "14",
                    "verse": "Ente n\u2019endiga zinaagalamiranga wakati mu kyo, n\u2019ensolo zonna eza buli kika: ekiwuugulu era ne nnamunnungu banaasulanga ku mpagi zaakyo. Amaloboozi gaabyo ganaawulikikanga mu madirisa; kafakalimbo ajjudde mu miryango, n\u2019emikiikiro egy\u2019emivule giryelulwa."
                },
                "15": {
                    "verse_nr": "15",
                    "verse": "Kino kye kibuga ekya kyetwala, ekyayogeranga mu mutima gwakyo nti, Nze we ndi, tewali mulala wabula nze: nga kifuuse bifulukwa, ekifo ensolo ez\u2019omu nsiko we zigalamira! Buli muntu akiyitako aneesoozanga n\u2019akinyoomoola."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Obujeemu bwa Yerusaalemi - Zikisanze ekibuga ekijooga, ekijeemu era ekyonoonefu!"
                },
                "2": {
                    "verse_nr": "2",
                    "verse": "Tekigondera ddoboozi lya MUKAMA, wadde okukkiriza okubuulirirwa; tekyesiga MUKAMA; wadde okusemberera Katonda waakyo."
                },
                "3": {
                    "verse_nr": "3",
                    "verse": "Abakungu baakyo mpologoma eziwuluguma, era n\u2019abalamuzi baakyo misege gya kiro, bakirimululu abatafissaawo kantu."
                },
                "4": {
                    "verse_nr": "4",
                    "verse": "Bannabbi baakyo si ba buvunaanyizibwa era ba nkwe; bakabona baakyo baweebuusizza ekifo ekitukuvu, era bamenya amateeka."
                },
                "5": {
                    "verse_nr": "5",
                    "verse": "MUKAMA ali wakati mu kyo, mutuukirivu era tasobya. Buli nkya alamula mu bwenkanya, era buli lukya talemwa; naye atali mutuukirivu taswala."
                },
                "6": {
                    "verse_nr": "6",
                    "verse": "\u201cNsanyizzaawo amawanga, era ebigo byabwe bifufuggaziddwa; nzisizza enguudo zaabwe, ne wataba ayitamu. Ebibuga byabwe bizikiridde, ne watabaawo muntu n\u2019omu abeeramu."
                },
                "7": {
                    "verse_nr": "7",
                    "verse": "Nagamba eri ekibuga nti, \u2018Ddala onontya, era onokkiriza okubuulirirwa.\u2019 Ennyumba zaakyo tezandimaliddwawo, n\u2019ebibonerezo byange byonna tebyandimutuuseeko. Naye beesunganga nnyo okukola ebitasaana mu byonna bye baakolanga."
                },
                "8": {
                    "verse_nr": "8",
                    "verse": "Noolwekyo munnindirire,\u201d bw\u2019ayogera MUKAMA. Olunaku lwe ndiyimirira ne ntegeeza byonna kubanga mmaliridde okuku\u014b\u014baanya amawanga, ndireeta obwakabaka wamu okubayiwako obusungu bwange, n\u2019ekiruyi kyange kyonna. Omuliro ogw\u2019obuggya bwange gulisaanyaawo ensi yonna."
                },
                "9": {
                    "verse_nr": "9",
                    "verse": "Essuubi lya Isirayiri - \u201cMu biro ebyo ndirongoosa enjogera ey\u2019amawanga; bonna balikoowoola erinnya lya MUKAMA, okumuweereza n\u2019omwoyo gumu."
                },
                "10": {
                    "verse_nr": "10",
                    "verse": "Okuva emitala w\u2019emigga egy\u2019Obuwesiyopya, abo abansinza, abantu bange abasaasaana, balindeetera ssaddaaka."
                },
                "11": {
                    "verse_nr": "11",
                    "verse": "Ku lunaku olwo toliswala olw\u2019ebyo byonna by\u2019osobezza gye ndi: kubanga ndiggya wakati mu ggwe abo abeenyumiririza mu malala, toliddayo nate kwegulumiza ku lusozi lwange olutukuvu."
                },
                "12": {
                    "verse_nr": "12",
                    "verse": "Naye ndireka wakati mu ggwe abantu abakakkamu era abeetoowaze, abo abesiga erinnya lya MUKAMA."
                },
                "13": {
                    "verse_nr": "13",
                    "verse": "Ekitundu kya Isirayiri ekirisigalawo tebalikola bitali bya butuukirivu so tebalyogera bya bulimba wadde okuba abakuusa. Balirya, baligalamira, so tewaliba alibatiisa.\u201d"
                },
                "14": {
                    "verse_nr": "14",
                    "verse": "Oluyimba olw\u2019Essanyu - Yimba, ggwe omuwala wa Sayuuni; yogerera waggulu, ggwe Isirayiri; sanyuka ojaguze n\u2019omutima gwo gwonna, ggwe omuwala wa Yerusaalemi."
                },
                "15": {
                    "verse_nr": "15",
                    "verse": "MUKAMA akuggyeeko ekibonerezo kyo, agobyewo omulabe wo. Kabaka wa Isirayiri, MUKAMA, ali naawe; tokyaddayo kutya kabi konna."
                },
                "16": {
                    "verse_nr": "16",
                    "verse": "Ku lunaku olwo Yerusaalemi kirigambibwa nti, \u201cTotya, ggwe Sayuuni; emikono gyo gireme okuddirira."
                },
                "17": {
                    "verse_nr": "17",
                    "verse": "MUKAMA Katonda ali naawe, ow\u2019amaanyi alokola: alikusanyukira, alikukkakkanyiza mu kwagala kwe, alikusanyukira n\u2019okuyimba.\u201d"
                },
                "18": {
                    "verse_nr": "18",
                    "verse": "\u201cEnnaku eyabakwatanga olw\u2019embaga ezabaku\u014b\u014baanyanga ndigibaggyako; kubanga kibafuukidde omugugu."
                },
                "19": {
                    "verse_nr": "19",
                    "verse": "Laba, mu biro ebyo ndibonereza abo bonna abaakubonyaabonya: era ndinunula omulema, ne nku\u014b\u014baanya n\u2019abo abaasaasaanyizibwa; era ndibafuula ettendo ne mbawa ekitiibwa mu nsi zonna gye baaswazibwa."
                },
                "20": {
                    "verse_nr": "20",
                    "verse": "Mu biro ebyo ndibaku\u014b\u014baanya; mu kiseera ekyo ndibazza eka. Weewaawo ndibawa ekitiibwa n\u2019ettendo mu mawanga gonna ag\u2019omu nsi zonna, bwe ndikomyawo obugagga bwammwe nga mulaba,\u201d bw\u2019ayogera MUKAMA."
                }
            }
        }
    }
}