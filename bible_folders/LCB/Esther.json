{
    "version": "LCB",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nnabagereka Vasuti Aggyibwa ku Bukulu - Kino kye kyabaawo ku mirembe gya Akaswero, eyafuga amasaza kikumi mu abiri mu musanvu (127) okuva e Buyindi okutuuka e Buwesiyopya."
                },
                "2": {
                    "verse_nr": "2",
                    "verse": "Mu kiseera ekyo Kabaka Akaswero we yafugira mu lubiri e Susani,"
                },
                "3": {
                    "verse_nr": "3",
                    "verse": "mu mwaka ogwokusatu ogw\u2019obufuzi bwe, yagabula abakungu n\u2019abaami be abakulu embaga. Abaduumizi ba magye aga Buperusi ne Bumeedi, n\u2019abalangira n\u2019abakungu b\u2019amasaza bonna baagiriko."
                },
                "4": {
                    "verse_nr": "4",
                    "verse": "Yayolesa obugagga n\u2019ekitiibwa n\u2019ettendo eby\u2019obwakabaka bwe okumala emyezi mukaaga."
                },
                "5": {
                    "verse_nr": "5",
                    "verse": "Ennaku ezo bwe zaggwaako, Kabaka n\u2019agabula abantu bonna okuva ku asemberayo ddala okutuuka ku asingirayo ddala ekitiibwa embaga endala eyali mu luggya, mu lubiri e Susani okumala ennaku musanvu."
                },
                "6": {
                    "verse_nr": "6",
                    "verse": "Oluggya lwalimu entimbe ez\u2019engoye enjeru n\u2019eza bbululu, nga zisibiddwa n\u2019emiguwa egya linena omulungi n\u2019olugoye olwa kakobe nga lusibiddwa n\u2019empeta eza ffeeza ku mpagi ez\u2019amayinja aganyirira. Waaliwo n\u2019ebitanda ebya zaabu n\u2019effeeza ku lubalaza olwaliire n\u2019amayinja aganyirira, amamyufu, n\u2019ameeru, n\u2019aga kyenvu n\u2019amaddugavu."
                },
                "7": {
                    "verse_nr": "7",
                    "verse": "Mu kugabula kwa kabaka, wayini yaweerezebwa mu bikopo bya zaabu, nga buli kimu tekifanagana na kinnaakyo, ne wayini wa Kabaka yali mungi ddala."
                },
                "8": {
                    "verse_nr": "8",
                    "verse": "Buli mugenyi yanywanga nga bwe yayagala kubanga kabaka yalagira nti, \u201cBuli mugenyi anywe nga bw\u2019ayagala.\u201d"
                },
                "9": {
                    "verse_nr": "9",
                    "verse": "Ne Nnabagereka Vasuti naye n\u2019agabula abakyala embaga mu lubiri lwa Kabaka Akaswero."
                },
                "10": {
                    "verse_nr": "10",
                    "verse": "Awo ku lunaku olwomusanvu, Kabaka Akaswero mu ssanyu lingi olwa wayini gwe yali anywedde, n\u2019alagira abalaawe musanvu, abaamuweerezanga: Mekumani, ne Bizusa, ne Kalubona, ne Bigusa, ne Abagusa, ne Zesali ne Kalukasi,"
                },
                "11": {
                    "verse_nr": "11",
                    "verse": "okugenda okuyita Nnabagereka Vasuti ajje mu maaso ge ng\u2019atikkiddwa engule eya Nnabagereka, asobole okulaga obubalagavu bwe eri abantu n\u2019abakungu, kubanga yali mulungi, mubalagavu okukamala."
                },
                "12": {
                    "verse_nr": "12",
                    "verse": "Naye abaweereza bwe baatuusa ekiragiro kya kabaka, Nnabagareka Vasuti n\u2019agaana okugenda. Era ekyavaamu kabaka n\u2019asunguwala, era obusungu bwe ne bubuubuuka."
                },
                "13": {
                    "verse_nr": "13",
                    "verse": "Naye Kabaka yalina empisa ey\u2019okwebuuzanga ku bakugu mu by\u2019amateeka, era n\u2019ateesa n\u2019abasajja abagezigezi abategeera ebifa ku nsonga eyo."
                },
                "14": {
                    "verse_nr": "14",
                    "verse": "Amannya ga bakungu abo abakulu omusanvu mu bwakabaka bwe Buperusi ne Bumeedi ge gano: Kalusena, ne Sesali, ne Adumasa, ne Talusiisi, ne Meresi, ne Malusema ne Memukani. Bano be baamubeeranga ku lusegere."
                },
                "15": {
                    "verse_nr": "15",
                    "verse": "Awo Kabaka n\u2019ababuuza nti, \u201cOkusinziira ku mateeka, Nnabagereka Vasuti agwanidde kibonerezo ki olw\u2019obutagondera kiragiro kya Kabaka Akaswero ekimutuusibbwako abalaawe?\u201d"
                },
                "16": {
                    "verse_nr": "16",
                    "verse": "Memukani n\u2019addamu Kabaka n\u2019abakungu nti, \u201cNnabagereka Vasuti asobezza nnyo, ate si eri Kabaka yekka, naye n\u2019eri abakungu n\u2019abantu bonna ab\u2019omu bitundu byonna Kabaka Akaswero by\u2019afuga."
                },
                "17": {
                    "verse_nr": "17",
                    "verse": "Era olw\u2019enneeyisa Nnabagereka gye yeeyisizaamu, bwe kinaamanyibwa abakyala, nabo bajja kunyoomanga ba bbaabwe nga bagamba nti, \u2018Nga Kabaka Akaswero yalagira Nnabagereka Vasuti okuleetebwa gy\u2019ali, n\u2019ajeema.\u2019"
                },
                "18": {
                    "verse_nr": "18",
                    "verse": "Era olunaku lwa leero abakyala bonna mu Buperusi ne Bumeedi aba bakungu abawulidde ku nneeyisa ya Nnabagereka bajjanga kweyisa mu ngeri y\u2019emu eri abakungu ba Kabaka. Era obunyoomi wamu n\u2019obutabanguko tebuggwengawo mu maka."
                },
                "19": {
                    "verse_nr": "19",
                    "verse": "Noolwekyo Kabaka bw\u2019anaasiima, awe ekiragiro, era kiwandiikibwe mu mateeka ga Buperusi ne Bumeedi agatakyuka, nti Vasuti aleme okujja nate mu maaso ga Kabaka Akaswero. Ate n\u2019ekifo kye eky\u2019Obwannabagereka, kiweebwe omukazi omulala amusinga."
                },
                "20": {
                    "verse_nr": "20",
                    "verse": "Awo ekiragiro kya kabaka bwe kinaabuna mu bwakabaka bwonna, abakyala bonna banassangamu ba bbaabwe ekitiibwa okuva ku wawagulu okutuukira ddala ku wawansi asembayo.\u201d"
                },
                "21": {
                    "verse_nr": "21",
                    "verse": "Ekigambo ekyo kyasanyusa nnyo Kabaka n\u2019abakungu be, era Kabaka n\u2019akola ng\u2019ekiteeso kya Memukani bwe kyali."
                },
                "22": {
                    "verse_nr": "22",
                    "verse": "N\u2019aweereza obubaka eri ebitundu byonna eby\u2019obwakabaka buli ssaza ebbaluwa yaayo, era buli bantu mu lulimi lwabwe nga bugamba nti buli musajja afugenga mu nnyumba ye."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Eseza Aweebwa obwa Nnabagereka - Oluvannyuma, obusungu bwa Kabaka Akaswero bwe bwakkakkana, yasigala ng\u2019alowooza ku Vasuti, kye yakola, n\u2019ekyali kisaliddwawo."
                },
                "2": {
                    "verse_nr": "2",
                    "verse": "Awo abaddu ba Kabaka ne baleeta ekirowoozo nti, \u201cBanoonyeze Kabaka omuwala ku bawala abato abalungi nga mbeerera."
                },
                "3": {
                    "verse_nr": "3",
                    "verse": "Kabaka alonde ababaka mu buli kitundu mu bwakabaka bwe, bamuleetere abawala abato ababalagavu abalungi mu lubiri lwe e Susani bakuumibwe mu nnyumba y\u2019abakyala. Era Kegayi omulaawe wa Kabaka avunaanyizibwe abawala abo, ng\u2019abawa ne by\u2019okulungiya byonna bye beetaaga."
                },
                "4": {
                    "verse_nr": "4",
                    "verse": "Awo omuwala anasiimibwa kabaka, ye anafuuka Nnabagereka mu kifo kya Vasuti.\u201d Ekirowoozo ekyo kyasanyusa kabaka, era n\u2019akissa mu nkola."
                },
                "5": {
                    "verse_nr": "5",
                    "verse": "Mu biro ebyo mu lubiri e Susani, waaliyo Omuyudaaya ow\u2019omu kika kya Benyamini, erinnya lye Moluddekaayi, mutabani wa Yayiri, muzzukulu wa Simeeyi, muzzukulu wa Kiisi,"
                },
                "6": {
                    "verse_nr": "6",
                    "verse": "eyawaambibwa Nebukadduneeza, Kabaka we Babulooni n\u2019aleetebwa mu buwa\u014b\u014banguse nga y\u2019omu ku basibe abaasibibwa ne Yekoniya, eyali Kabaka wa Yuda, okuva e Yerusaalemi."
                },
                "7": {
                    "verse_nr": "7",
                    "verse": "Moluddekaayi yalina omuwala omuto erinnya lye Kadasa, gwe yalinako oluganda, eyakulira mu mikono gye, kubanga yali mulekwa nga yafiirwa kitaawe ne nnyina. Erinnya ly\u2019omuwala ono eddala nga ye Eseza, era yali ng\u2019alabika bulungi nnyo."
                },
                "8": {
                    "verse_nr": "8",
                    "verse": "Awo olwatuuka ekiragiro kya Kabaka bwe kyalangirirwa, abawala bangi, nga ne Eseza mwali ne baleetebwa mu lubiri e Susani ne bakwasibwa Kegayi eyali alabirira abakyala ba Kabaka."
                },
                "9": {
                    "verse_nr": "9",
                    "verse": "Eseza n\u2019asiimibwa Kegayi, era n\u2019amuwa ebintu eby\u2019okulungiya, n\u2019emmere ey\u2019enjawulo. Era yamuwa n\u2019abazaana musanvu abaalondebwa okuva mu lubiri lwa Kabaka, era n\u2019amuteeka mu kifo ekisinga obulungi awakuumibwa abakyala."
                },
                "10": {
                    "verse_nr": "10",
                    "verse": "Eseza yali tamanyiddwa ggwanga lye, wadde ekika kye, kubanga Moluddekaayi yali amugaanye okulyogera."
                },
                "11": {
                    "verse_nr": "11",
                    "verse": "Buli lunaku Moluddekaayi yalagangako mu luggya lw\u2019ennyumba ya bakyala okumanya ebyafanga ku Eseza."
                },
                "12": {
                    "verse_nr": "12",
                    "verse": "Awo oluwalo lwa buli muwala bwe lwatuukanga okugenda eri Kabaka Akaswero, omuwala oyo yalinanga okuba ng\u2019amaze emyezi kkumi n\u2019ebiri egy\u2019okufumbirirwa, ng\u2019era mu bbanga eryo, emyezi omukaaga aba ng\u2019akozesa amafuta ag\u2019omugavu n\u2019emyezi omukaaga omulala nga yeyambisa obuwoowo n\u2019ebintu ebirala ebifumbirira."
                },
                "13": {
                    "verse_nr": "13",
                    "verse": "Bw\u2019atyo omuwala n\u2019alyokanga agenda eri Kabaka. Omuwala bwe yatuukanga okugenda ewa Kabaka yabanga wa ddembe okuweebwa kyonna ky\u2019ayagala okuva mu nnyumba y\u2019abakyala."
                },
                "14": {
                    "verse_nr": "14",
                    "verse": "Yagendangayo kawungeezi, ate bwe bwakeeranga, n\u2019addayo mu kifo ekirala era eky\u2019abakyala ekyalabirirwanga Saasugazi, omulaawe wa Kabaka eyakuumanga abakyala ba Kabaka abalala. Era omuwala oyo teyaddanga wa Kabaka wabula ng\u2019amusiimye, era ng\u2019amutumizza."
                },
                "15": {
                    "verse_nr": "15",
                    "verse": "Awo oluwalo lwa Eseza omuwala eyakuzibwa Moluddekaayi, ate nga muwala wa Abikayiri, eyalina oluganda ku Moluddekaayi, bwe lwatuuka okugenda eri Kabaka, Eseza talina birala bye yasaba okuggyako ebyo Kegayi, omulaawe wa Kabaka bye yamuwa. Era Eseza n\u2019aganja mu maaso g\u2019abo bonna abaamutunuulira."
                },
                "16": {
                    "verse_nr": "16",
                    "verse": "Yatwalibwa eri Kabaka Akaswero mu lubiri lwe mu mwezi ogw\u2019ekkumi, gwe mwezi Tebesi, mu mwaka ogw\u2019omusanvu ogw\u2019okufuga kwe."
                },
                "17": {
                    "verse_nr": "17",
                    "verse": "Kabaka n\u2019ayagala nnyo Eseza okukira abakyala abalala bonna, era n\u2019aganja mu maaso ge okusinga abawala embeerera bonna. N\u2019amutikkira engule okuba Nnabagereka mu kifo kya Vasuti."
                },
                "18": {
                    "verse_nr": "18",
                    "verse": "Awo Kabaka n\u2019akolera Eseza embaga ennene, n\u2019ayita abakungu be wamu n\u2019abaami be, era n\u2019alangirira abantu okusonyiyibwa emisolo mu bitundu byonna, ate n\u2019agaba n\u2019ebirabo nga bwe yayagala."
                },
                "19": {
                    "verse_nr": "19",
                    "verse": "Moluddekaayi Agwa mu Lukwe lw\u2019Okutta Kabaka - Olunaku olumu Moluddekaayi bwe yali ng\u2019atudde ku wankaaki w\u2019olubiri lwa Kabaka, abawala ne baku\u014b\u014baanira eri Kabaka omulundi ogwokubiri."
                },
                "20": {
                    "verse_nr": "20",
                    "verse": "Eseza yakuuma ekyama Moluddekaayi kye yali amukuutidde, eky\u2019obutayogera ekika kye newaakubadde eggwanga lye."
                },
                "21": {
                    "verse_nr": "21",
                    "verse": "Awo mu biro ebyo Moluddekaayi ng\u2019atudde ku wankaaki wa Kabaka, abalaawe ba Kabaka babiri, Bigusani ne Teresi, ku abo abaakuumanga omulyango, ne banyiigira Kabaka Akaswero, era ne bateesa okumutemula."
                },
                "22": {
                    "verse_nr": "22",
                    "verse": "Naye Moluddekaayi n\u2019agwa mu lukwe olwo, n\u2019ategeezaako Eseza Nnabagereka, eyagenda n\u2019abuulira Kabaka nga Moluddekaayi bwe yamutegeeza."
                },
                "23": {
                    "verse_nr": "23",
                    "verse": "Awo ekigambo ekyo bwe baakyekenneenya, ne kirabika nga kituufu, abasajja abo bombi ne bawanikibwa ku kalabba. Awo ebigambo bino byonna ne biwandiikibwa mu kitabo eky\u2019ebyafaayo ebya buli lunaku mu maaso ga Kabaka."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Olukwe lwa Kamani Okusaanyaawo Abayudaaya - Oluvannyuma lw\u2019ebyo Kabaka Akaswero n\u2019akuza Kamani mutabani wa Kammedasa, Omwagaagi era n\u2019amusukkiriza n\u2019amuwa n\u2019entebe ey\u2019ekitiibwa okusinga abakungu abalala bonna."
                },
                "2": {
                    "verse_nr": "2",
                    "verse": "Era abaddu ba Kabaka bonna abaabeeranga ku wankaaki wa Kabaka baamufukaamiriranga ne bamuwa ekitiibwa, kubanga kyali kiragiro ekyava eri Kabaka. Naye Moluddekaayi teyamufukaamirira wadde okumussaamu ekitiibwa."
                },
                "3": {
                    "verse_nr": "3",
                    "verse": "Awo abagalagala ba Kabaka ab\u2019oku wankaaki ne babuuza Moluddekaayi nti, \u201cNsonga ki ekulobera okugondera ekiragiro kya Kabaka?\u201d"
                },
                "4": {
                    "verse_nr": "4",
                    "verse": "Buli lunaku baayogeranga naye ku nsonga eyo naye ye n\u2019agaana okubawuliriza. Ekyavaamu kwe kubuulira Kamani ku nsonga y\u2019emu, balabe oba Moluddekaayi anaakyusa ku nneeyisa ye, kubanga yali yabategeezaako nti Muyudaaya."
                },
                "5": {
                    "verse_nr": "5",
                    "verse": "Awo Kamani bwe yalaba nga Moluddekaayi tamufukaamirira wadde okumussaamu ekitiibwa, Kamani n\u2019asunguwala nnyo."
                },
                "6": {
                    "verse_nr": "6",
                    "verse": "Bwe yategeera abantu ba Moluddekaayi kye bali, Kamani n\u2019alaba ng\u2019okumutta yekka tekigasa. Kamani n\u2019anoonya engeri gy\u2019ayinza okuzikiriza abantu ba Moluddekaayi, Abayudaaya bonna mu bwakabaka bwonna obwa Akaswero."
                },
                "7": {
                    "verse_nr": "7",
                    "verse": "Awo mu mwezi ogw\u2019olubereberye ogwa Nisani, mu mwaka ogw\u2019ekkumi n\u2019ebiri ogwa kabaka Akaswero, ne bakuba Puli, ke kalulu, mu maaso ga Kamani okufuna olunaku n\u2019omwezi, era omwezi ogw\u2019ekkumi n\u2019ebiri ogwa Adali ne gulondebwa."
                },
                "8": {
                    "verse_nr": "8",
                    "verse": "Awo Kamani n\u2019agamba Kabaka Akaswero nti, \u201cWaliwo abantu abasaasaanye ate nga beeyawudde ku mawanga mu bitundu byonna eby\u2019obwakabaka bwo; n\u2019amateeka gaabwe ga njawulo ku g\u2019abantu abalala bonna, era tebakuuma mateeka ga Kabaka. Noolwekyo tekigasa Kabaka kubagumiikiriza."
                },
                "9": {
                    "verse_nr": "9",
                    "verse": "Kabaka bw\u2019anasiima, kiwandiikibwe era kiyisibwe, n\u2019okuzikirizibwa bazikirizibwe: nange ndisasula ttalanta eza ttani ebikumi bisatu mu nsavu mu ttaano ebya ffeeza mu ggwanika lya Kabaka.\u201d"
                },
                "10": {
                    "verse_nr": "10",
                    "verse": "Awo kabaka n\u2019aggya empeta ye ku ngalo ye n\u2019agiwa Kamani mutabani wa Kammedasa Omwagaagi omulabe w\u2019Abayudaaya."
                },
                "11": {
                    "verse_nr": "11",
                    "verse": "Ate era Kabaka n\u2019agamba Kamani nti, \u201cEnsimbi zikuweereddwa n\u2019abantu bakole nga bw\u2019osiima.\u201d"
                },
                "12": {
                    "verse_nr": "12",
                    "verse": "Ne bayita abawandiisi ba Kabaka ku lunaku olw\u2019ekkumi n\u2019essatu mu mwezi ogw\u2019olubereberye, ne bawandiika byonna nga Kamani bwe yalagira, ne bawandiikira abaamasaza ne bagavana ba buli kitundu, n\u2019abakungu ba buli ggwanga; era n\u2019eri buli kitundu ng\u2019empandiika yaakyo bwe yali, n\u2019eri buli ggwanga ng\u2019olulimi lwabwe bwe lwali; byawandiikibwa mu linnya lya Kabaka Akaswero era ne biteekebwako akabonero n\u2019empeta ya Kabaka."
                },
                "13": {
                    "verse_nr": "13",
                    "verse": "Ebbaluwa zaatwalibwa ababaka mu bitundu byonna ebya Kabaka n\u2019ekiragiro, eky\u2019okuzikiriza, n\u2019okutta n\u2019okumalawo Abayudaaya bonna, abato n\u2019abakadde, abaana abato n\u2019abakazi mu lunaku lumu olw\u2019ekkumi n\u2019essatu mu mwezi ogw\u2019ekkumi n\u2019ebiri ogwa Adali, awamu n\u2019okunyaga ebyabwe byonna."
                },
                "14": {
                    "verse_nr": "14",
                    "verse": "Ebyaggyibwa mu kiwandiike ne biraalikibwa eri amawanga gonna, ekiragiro ne kirangirirwa mu buli kitundu, balyoke beeteekereteekere olunaku olwo."
                },
                "15": {
                    "verse_nr": "15",
                    "verse": "Awo ababaka ne banguwa okugenda olw\u2019ekiragiro kya Kabaka, etteeka ne libuulirwa mu lubiri lw\u2019e Susani. Awo Kabaka ne Kamani ne batuula okunywa; naye ekibuga kya Susani ne kisasamala."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Moluddekaayi Akkirizisa Eseza Okuyamba Abayudaaya - Awo Moluddekaayi bwe yategeera byonna ebyakolebwa, n\u2019ayuza ebyambalo bye n\u2019ayambala ebibukutu ne yeesiiga evvu, n\u2019afuluma n\u2019agenda mu kibuga wakati, n\u2019akaaba n\u2019eddoboozi ddene olw\u2019ennaku ennyingi:"
                },
                "2": {
                    "verse_nr": "2",
                    "verse": "naye n\u2019akoma ku wankaaki wa kabaka, kubanga tewali eyakirizibwanga okuyingira mu mulyango gwa Kabaka ng\u2019ayambadde ebibukutu."
                },
                "3": {
                    "verse_nr": "3",
                    "verse": "Mu buli kitundu ekiragiro kya Kabaka n\u2019etteeka lye gye byatuukanga ne waba okukuba ebiwoobe bingi n\u2019okusiiba n\u2019okukaaba amaziga mangi mu Bayudaaya era bangi ku bo ne bambala ebibukutu."
                },
                "4": {
                    "verse_nr": "4",
                    "verse": "Awo abaweereza ba Eseza abakazi n\u2019abalaawe be ne bajja gyali okumutegeeza ku bibadde wo, era Nnabagereka n\u2019anakuwala nnyo: n\u2019aweereza Moluddekaayi ebyambalo yeyambulemu ebibukutu bye yali ayambadde naye Moluddekaayi n\u2019atabikkiriza."
                },
                "5": {
                    "verse_nr": "5",
                    "verse": "Eseza n\u2019atumya Kasaki omu ku balaawe ba Kabaka, gwe yali ataddewo okumuweereza n\u2019amukuutira okugenda okumanya ekizibu ekyali kituuse ku Moluddekaayi era n\u2019ensonga."
                },
                "6": {
                    "verse_nr": "6",
                    "verse": "Awo Kasaki n\u2019afuluma n\u2019agenda ebweru mu kifo ekigazi eky\u2019ekibuga ekyayolekera omulyango gwa Kabaka, Moluddekaayi gye yali."
                },
                "7": {
                    "verse_nr": "7",
                    "verse": "Moluddekaayi n\u2019amutegeeza byonna ebyamutuukako, n\u2019omuwendo gw\u2019ensimbi Kamani gwe yali asuubizza okuteeka mu ggwanika lya Kabaka olw\u2019okuzikiriza Abayudaaya."
                },
                "8": {
                    "verse_nr": "8",
                    "verse": "Era n\u2019amuwa n\u2019ebyaggyibwa mu kiwandiiko eky\u2019etteeka eryalaalikibwa mu Susani, okuliraga Eseza n\u2019okulimunnyonnyola ate era n\u2019okukuutira Eseza okugenda amwegayiririre ye n\u2019abantu be eri Kabaka."
                },
                "9": {
                    "verse_nr": "9",
                    "verse": "Amangwago Kasaki n\u2019agenda n\u2019abuulira Eseza ebigambo Moluddekaayi bye yali amutegeezezza."
                },
                "10": {
                    "verse_nr": "10",
                    "verse": "Awo Eseza n\u2019alagira Kasaki okuzzaayo obubaka ewa Moluddekaayi nti,"
                },
                "11": {
                    "verse_nr": "11",
                    "verse": "\u201cAbakungu ba kabaka bonna n\u2019abantu bonna ab\u2019omu bitundu byonna eby\u2019obwakabaka bakimanyi nti tewali musajja oba mukyala eyeeyanjula mu maaso ga Kabaka mu luggya olw\u2019omunda ng\u2019atayitiddwa kabaka. Era waliwo n\u2019etteeka nti akolanga bw\u2019atyo attibwenga, wabula nga Kabaka amugololedde omuggo gwe ogwa zaabu, n\u2019aba omulamu. Naye wayiseewo ennaku amakumi asatu kasookedde mpitibwa kugenda wa kabaka.\u201d"
                },
                "12": {
                    "verse_nr": "12",
                    "verse": "Ebigambo ebyo bwe byatuuka ku Moluddekaayi,"
                },
                "13": {
                    "verse_nr": "13",
                    "verse": "Moluddekaayi n\u2019amuddamu nti, \u201cTolowooza nti olw\u2019okuba oli mu lubiri lwa Kabaka, gwe onowonawo wekka mu Bayudaaya bonna."
                },
                "14": {
                    "verse_nr": "14",
                    "verse": "Kubanga ggwe bw\u2019onoosirika mu kiseera kino, okubeerwa n\u2019okulokolebwa kw\u2019Abayudaaya kuliva awalala, naye ggwe n\u2019ennyumba ya Kitaawo mulizikizibwa. Ate ani amanyi obanga wafuulibwa Nnabagereka lwa kiseera kino?\u201d"
                },
                "15": {
                    "verse_nr": "15",
                    "verse": "Awo Eseza n\u2019aweereza obubaka eri Moluddekaayi nti,"
                },
                "16": {
                    "verse_nr": "16",
                    "verse": "\u201cGenda oku\u014b\u014baanye Abayudaaya bonna abali mu Susani, musiibe ku lwange, so temulya wadde okunywa ekintu emisana n\u2019ekiro okumala ennaku ssatu. Nze n\u2019abaweereza bange abakyala tunaasiibira wamu nammwe. Ekyo nga kiwedde, ndigenda eri Kabaka, newaakubadde nga tekikkirizibwa mu mateeka. Bwe ndiba ow\u2019okuzikirira, nzikirira.\u201d"
                },
                "17": {
                    "verse_nr": "17",
                    "verse": "Amangwago Moluddekaayi n\u2019agenda, era n\u2019akola byonna Eseza bye yamulagira."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Eseza Yeegayirira Kabaka - Awo ku lunaku olwokusatu, Kabaka yali atudde ku ntebe ey\u2019obwakabaka mu kisenge ekinene ekyolekera omulyango, Eseza n\u2019ayambala ebyambalo bye ebyobwannabagereka, n\u2019ayimirira mu luggya olw\u2019omunda olwokubiri okwolekera ekisenge ekyo ekinene."
                },
                "2": {
                    "verse_nr": "2",
                    "verse": "Kabaka bwe yalengera Nnabagereka Eseza ng\u2019ayimiridde mu luggya, n\u2019aganja mu maaso ge era n\u2019amugololera omuggo ogwa zaabu ogwali mu mukono gwe. Awo Eseza n\u2019asembera n\u2019akoma ku musa gw\u2019omuggo."
                },
                "3": {
                    "verse_nr": "3",
                    "verse": "Kabaka n\u2019alyoka amubuuza nti, \u201cOyagala ki Nnabagereka Eseza? Era kiki ky\u2019osaba? Onookiweebwa ne bwe kinaaba ekitundu ky\u2019obwakabaka.\u201d"
                },
                "4": {
                    "verse_nr": "4",
                    "verse": "Awo Eseza n\u2019addamu nti, \u201cKabaka bw\u2019anaasiima, ajje ne Kamani leero ku mbaga gye nfumbidde Kabaka.\u201d"
                },
                "5": {
                    "verse_nr": "5",
                    "verse": "Amangwago Kabaka n\u2019agamba nti, \u201cMwanguwe okuyita Kamani ajje tugende ku mbaga Eseza gyateeseteese.\u201d"
                },
                "6": {
                    "verse_nr": "6",
                    "verse": "Awo bwe baali banywa wayini, Kabaka n\u2019addamu n\u2019abuuza Eseza nti, \u201cWegayirira ki era osaba ki? Kinaakuweebwa. Ne bwe kinaaba ekitundu ky\u2019obwakabaka kinaakuweebwa.\u201d"
                },
                "7": {
                    "verse_nr": "7",
                    "verse": "Eseza n\u2019amugamba nti, \u201cKye negayirira era kye nsaba kye kino."
                },
                "8": {
                    "verse_nr": "8",
                    "verse": "Obanga \u014b\u014banze mu maaso ga Kabaka era ng\u2019anaasiima okuddamu okusaba kwange, n\u2019okutuukiriza kye neegayirira, nkusaba kabaka ne Kamani mujje enkya ku mbaga gye nnaabategekera. Olwo nno, nzija kuddamu ekibuuzo kya kabaka.\u201d"
                },
                "9": {
                    "verse_nr": "9",
                    "verse": "Kamani Asunguwalira Moluddekaayi - Ku lunaku olwo Kamani n\u2019afuluma nga musanyufu era ng\u2019ajaguza mu mwoyo. Naye bwe yalaba Moluddekaayi mu wankaaki wa Kabaka, nga tayimuse wadde okulaga nti amussaamu ekitiibwa, Kamani n\u2019asunguwalira nnyo Moluddekaayi."
                },
                "10": {
                    "verse_nr": "10",
                    "verse": "Wakati mu ebyo byonna Kamani n\u2019azibiikiriza era n\u2019addayo eka. Oluvannyuma n\u2019atumya mukyala we Zeresi ne mikwano gye,"
                },
                "11": {
                    "verse_nr": "11",
                    "verse": "era n\u2019abeewaanirako ekitiibwa n\u2019obugagga bwe, bwe byenkana obungi, n\u2019abaana be bwe benkana obungi, n\u2019ebitiibwa byonna Kabaka bye yamuwa, ate ne bwe yakuzibwa okusinga abakungu ba Kabaka n\u2019abaana be."
                },
                "12": {
                    "verse_nr": "12",
                    "verse": "\u201cAte si ekyo kyokka,\u201d Kamani n\u2019ayongerako na kino nti, \u201cNnabagereka Eseza teyaganyizza muntu mulala n\u2019omu kuwerekera Kabaka ku mbaga gye yategese, wabula nze; era n\u2019enkya ampise \u014b\u014bende wamu ne Kabaka."
                },
                "13": {
                    "verse_nr": "13",
                    "verse": "Naye ebyo byonna tebimpa mirembe nga nkyalaba Moluddekaayi Omuyudaaya ng\u2019atudde ku wankaaki wa Kabaka.\u201d"
                },
                "14": {
                    "verse_nr": "14",
                    "verse": "Awo mukazi we Zeresi ne mikwano gye gyonna ne bamugamba nti, \u201cBazimbe akalabba obuwanvu bwako, mita amakumi abiri mu ssatu, enkya bw\u2019onooyogera ne Kabaka, Moluddekaayi anaawanikibwa okwo, kale olyoke ogende ku mbaga ne Kabaka ng\u2019oli musanyufu.\u201d Ekirowoozo ekyo kyasanyusa nnyo Kamani, era akalabba ne kazimbibwa."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Moluddekaayi Aweebwa Ekitiibwa - Ekiro ekyo Kabaka teyayinza kwebaka; era n\u2019alagira ekitabo eky\u2019ebijjukizo eky\u2019ebigambo ebya buli lunaku, bisomebwe mu maaso ge."
                },
                "2": {
                    "verse_nr": "2",
                    "verse": "Awo ne kisangibwa mu byafaayo nti Moluddekaayi yamanya olukwe lwa Bigusani ne Teresi babiri ku balaawe ba Kabaka abaali bakuuma omulyango nga baali bagezaako okutta Kabaka Akaswero, era nga Moluddekaayi ye yabaloopayo."
                },
                "3": {
                    "verse_nr": "3",
                    "verse": "Kabaka n\u2019abuuza nti, \u201cKitiibwa ki na bukulu ki Moluddekaayi bye yaweebwa olw\u2019ekyo?\u201d Awo abaweereza ba Kabaka ne baddamu nti, \u201cTewali kintu kye yali aweereddwa.\u201d"
                },
                "4": {
                    "verse_nr": "4",
                    "verse": "Awo Kabaka n\u2019abuuza nti, \u201cAni ali mu luggya?\u201d Mu kiseera ekyo Kamani yali yakayingira mu luggya olw\u2019ebweru olw\u2019oku lubiri lwa Kabaka, nga azze okwogera ne Kabaka ku kigambo eky\u2019okuwanika Moluddekaayi ku kalabba Kamani ke yali amuzimbidde."
                },
                "5": {
                    "verse_nr": "5",
                    "verse": "Amangwago abaweereza ne baddamu nti, \u201cKamani wuuno waali ayimiridde mu luggya.\u201d Kabaka n\u2019ayogera nti, \u201cMumukkirize ayingire.\u201d"
                },
                "6": {
                    "verse_nr": "6",
                    "verse": "Awo Kamani n\u2019ayingira, Kabaka n\u2019amubuuza nti, \u201cAnaakolebwa ki omusajja Kabaka gw\u2019asanyukira era gw\u2019ayagala okuwa ekitiibwa?\u201d Kamani n\u2019alowooza mu mutima gwe nti, \u201cAni Kabaka gwe yandisanyukidde okumuwa ekitiibwa okusinga nze?\u201d"
                },
                "7": {
                    "verse_nr": "7",
                    "verse": "Kamani n\u2019addamu Kabaka nti, \u201cOmusajja Kabaka gw\u2019asanyukira okumuwa ekitiibwa,"
                },
                "8": {
                    "verse_nr": "8",
                    "verse": "bamuleetere ebyambalo Kabaka bye yali ayambaddemu, n\u2019embalaasi Kabaka gye yali yeebagadde atikkirweko engule ey\u2019obwakabaka ku mutwe."
                },
                "9": {
                    "verse_nr": "9",
                    "verse": "Ebyambalo n\u2019embalaasi bikwasibwe omu ku bakungu kabaka basinga okuwa ekitiibwa, n\u2019oluvannyuma omusajja oyo kabaka gw\u2019ayagala okuwa ekitiibwa ayambazibwe ebyambalo ebyo era yeebagale n\u2019embalaasi, era omulangira Kabaka gw\u2019anaalonda amukulembere mu nguudo z\u2019ekibuga ng\u2019alangirira waggulu nti, \u2018Bw\u2019atyo bw\u2019anaakolebwa omusajja Kabaka gw\u2019asiima okuwa ekitiibwa!\u2019\u2006\u201d"
                },
                "10": {
                    "verse_nr": "10",
                    "verse": "Awo Kabaka n\u2019alagira Kamani nti, \u201cYanguwa ofune ebyambalo n\u2019embalaasi nga bw\u2019oyogedde, okolere ddala bw\u2019otyo Moluddekaayi Omuyudaaya atuula ku wankaaki wa Kabaka, ate waleme okubulako n\u2019ekimu ku ebyo byonna by\u2019oyogedde.\u201d"
                },
                "11": {
                    "verse_nr": "11",
                    "verse": "Awo Kamani n\u2019addira ebyambalo, n\u2019ayambaza Moluddekaayi, n\u2019amwebagaza ku mbalaasi, era n\u2019amukulembera mu nguudo z\u2019ekibuga ng\u2019alangirira mu maaso ge nti, \u201cBw\u2019atyo bw\u2019akoleddwa omusajja Kabaka gw\u2019asiima okuwa ekitiibwa.\u201d"
                },
                "12": {
                    "verse_nr": "12",
                    "verse": "Oluvannyuma Moluddekaayi n\u2019akomawo ku wankaaki wa Kabaka, naye Kamani n\u2019ayanguwa n\u2019addayo ewuwe, ng\u2019anakuwadde era ng\u2019abisse ku mutwe gwe,"
                },
                "13": {
                    "verse_nr": "13",
                    "verse": "n\u2019ategeeza Zeresi mukazi we ne mikwano gye bonna byonna ebimutuuseeko. Awo abamuwa amagezi ne mukazi we Zeresi ne bamugamba nti, \u201cEngeri Moluddekaayi gw\u2019otanulidde okugwa mu maaso ge, nga bw\u2019ava mu ggwanga ly\u2019Abayudaaya, tojja kumusinga, era tolirema kuzikirira mu maaso ge.\u201d"
                },
                "14": {
                    "verse_nr": "14",
                    "verse": "Awo bwe baali nga bakyayogera naye, abalaawe ba Kabaka ne batuuka, ne banguwa okutwala Kamani ku mbaga Eseza gye yali afumbye."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kamani Asalirwa ogw\u2019Okufa - Awo Kabaka ne Kamani ne bagenda ku mbaga ya Nnabagereka Eseza gye yateekateeka."
                },
                "2": {
                    "verse_nr": "2",
                    "verse": "Ku lunaku olwokubiri bwe baali banywa wayini Kabaka n\u2019addamu n\u2019abuuza Eseza nti, \u201cNnabagereka Eseza osaba ki? Onookiweebwa. Kiki kye weegayirira? Ne bwe kinaaba ekitundu ky\u2019obwakabaka, kinaakuweebwa.\u201d"
                },
                "3": {
                    "verse_nr": "3",
                    "verse": "Awo Eseza n\u2019addamu nti, \u201cObanga \u014b\u014banze mu maaso go, ayi Kabaka, era Oweekitiibwa bw\u2019onoosiima, kino kye nsaba, mpeebwe obulamu bwange. Ate era n\u2019abantu bange bawonye obulamu bwabwe. Kino kye nneegayirira."
                },
                "4": {
                    "verse_nr": "4",
                    "verse": "Nze n\u2019abantu bange tutuundiddwa eri okuzikirizibwa, okuttibwa n\u2019okubula. Wakiri singa tutuundiddwa okuba abaddu n\u2019abakazi abaweereza, nandisirise ne sikuteganya newaakubadde nga omulabe teyandiyinzizza kuliwa kabaka bwe yandifiiriddwa.\u201d"
                },
                "5": {
                    "verse_nr": "5",
                    "verse": "Awo Kabaka Akaswero n\u2019abuuza Nnabagereka Eseza nti, \u201cAni era ali ludda wa oyo aya\u014b\u014banga okugezaako mu mutima gwe okukola bw\u2019atyo?\u201d"
                },
                "6": {
                    "verse_nr": "6",
                    "verse": "Awo Eseza n\u2019addamu nti, \u201cOmulabe waffe, atukyawa, ye Kamani ono omubi.\u201d Kamani n\u2019atya nnyo mu maaso ga Kabaka ne Nnabagereka."
                },
                "7": {
                    "verse_nr": "7",
                    "verse": "Awo Kabaka n\u2019agolokoka ng\u2019aliko ekiruyi, n\u2019aleka wayini we, n\u2019alaga ebweru mu nnimiro ey\u2019omu lubiri. Kamani bwe yalaba nga Kabaka amaliridde okumubonereza, n\u2019asigala emabega okusaba obulamu bwe eri Nnabagereka Eseza."
                },
                "8": {
                    "verse_nr": "8",
                    "verse": "Kabaka n\u2019akomawo okuva mu nnimiro ey\u2019omu lubiri n\u2019ayingira mu kifo eky\u2019embaga, n\u2019asanga Kamani ng\u2019agudde ku ntebe ey\u2019olugalamiriro Eseza kwe yali. Kabaka ne yeekanga nnyo era n\u2019akangula eddoboozi ng\u2019agamba nti, \u201cN\u2019okukwata ayagala kukwatira Nnabagereka mu maaso gange wano mu nnyumba?\u201d Kabaka bwe yali nga yakamala okwogera ekigambo ekyo, ne babikka ku maaso ga Kamani."
                },
                "9": {
                    "verse_nr": "9",
                    "verse": "Awo Kalubona, omu ku balaawe abaali baweereza Kabaka n\u2019ayogera nti, \u201cWaliwo akalabba kumpi ne nnyumba ya Kamani obuwanvu bwako mita amakumi abiri mu ssatu ke yazimba okuttirako Moluddekaayi eyayogera n\u2019awonya obulamu bwa Kabaka.\u201d Kabaka n\u2019agamba nti, \u201cMumuwanike okwo.\u201d"
                },
                "10": {
                    "verse_nr": "10",
                    "verse": "Awo ne bawanika Kamani ku kalabba ke yali azimbidde Moluddekaayi, olwo obusungu bwa kabaka ne bukkakkana."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Kabaka Awa Ekiragiro Obutatta Bayudaaya - Awo ku lunaku olwo Kabaka Akaswero n\u2019awa Nnabagereka Eseza ebintu byonna ebya Kamani omulabe w\u2019Abayudaaya. Eseza n\u2019ategeeza Kabaka nti alina oluganda ku Moluddekaayi, era okuva mu kiseera ekyo Moluddekaayi n\u2019ajjanga mu maaso ga Kabaka."
                },
                "2": {
                    "verse_nr": "2",
                    "verse": "Kabaka n\u2019aggyako empeta ye gye yaggya ku Kamani n\u2019agiwa Moluddekaayi, ate era ne Eseza n\u2019afuula Moluddekaayi okuvunaanyizibwa ebintu ebyali ebya Kamani."
                },
                "3": {
                    "verse_nr": "3",
                    "verse": "Awo Eseza n\u2019agenda ewa Kabaka nate ng\u2019amwegayirira ng\u2019agwa ku bigere bye n\u2019okukaaba nga bw\u2019akaaba, ng\u2019amusaba akomye enteekateeka embi zonna eza Kamani Omwagaagi, n\u2019enkwe ze yali asalidde Abayudaaya."
                },
                "4": {
                    "verse_nr": "4",
                    "verse": "Kabaka n\u2019agololera Eseza omuggo ogwa zaabu, amangu ago Eseza n\u2019agolokoka n\u2019ayimirira mu maaso ga Kabaka."
                },
                "5": {
                    "verse_nr": "5",
                    "verse": "Eseza n\u2019ayogera nti, \u201cKabaka bw\u2019anasiima, era obanga \u014b\u014baanze mu maaso ga Kabaka, nange obanga musanyusa, bawandiike ekiragiro okujjulula ebbaluwa Kamani mutabani wa Kammedasa Omwagaagi, ze yayiiya era n\u2019awandiika okuzikiriza Abayudaaya mu bitundu byonna ebya kabaka."
                },
                "6": {
                    "verse_nr": "6",
                    "verse": "Nnyinza ntya okugumiikiriza okulaba obulabe obulijja ku bantu bange, era n\u2019okulaba okuzikirizibwa okw\u2019ennyumba yange?\u201d"
                },
                "7": {
                    "verse_nr": "7",
                    "verse": "Awo Kabaka Akaswero n\u2019agamba Nnabagereka Eseza ne Moluddekaayi Omuyudaaya nti, \u201cOlw\u2019okuba Kamani yali ayagala kuzikiriza Abayudaaya, ebintu bye mbiwadde Eseza, era n\u2019okuwanikibwa awanikibbwa ku Kalabba."
                },
                "8": {
                    "verse_nr": "8",
                    "verse": "Noolwekyo muwandiike ekiwandiiko ekirala mu linnya lya Kabaka ku lw\u2019Abayudaaya nga bwe musiima, era mukisseeko akabonero n\u2019empeta ya Kabaka, kubanga tewali kiwandiiko ekiwandiikiddwa mu linnya lya Kabaka era ekiteekeddwako akabonero n\u2019empeta ya Kabaka ekiyinza okujjululwa.\u201d"
                },
                "9": {
                    "verse_nr": "9",
                    "verse": "Ku lunaku olw\u2019amakumi abiri mu esatu mu mwezi ogwokusatu, gwe mwezi Sivaani abawandiisi ba Kabaka ne bayitibwa ne bawandiika byonna Moluddekaayi bye yalagira Abayudaaya, ebbaluwa n\u2019eweerezebwa eri abaamasaza, ne bagavana n\u2019abakungu abaafuganga mu bitundu ekikumi mu abiri mu omusanvu (127) okuva e Buyindi okutuusa ku Buwesiyopya. Ebiragiro by\u2019awandiikibwa eri buli ssaza ng\u2019empandiika yaalyo bwe yali, n\u2019eri buli ggwanga ng\u2019olulimi lwabwe bwe lwali, n\u2019eri Abayudaaya mu mpandiika yaabwe era ne mu lulimi lwabwe."
                },
                "10": {
                    "verse_nr": "10",
                    "verse": "Moluddekaayi n\u2019awandiika mu linnya lya Kabaka Akaswero, ebbaluwa n\u2019azissaako akabonero n\u2019empeta ya Kabaka, n\u2019aziweereza zitwalibwe ababaka abeebagala embalaasi ezidduka ennyo ate nga zaakuzibwa mu bisibo bya Kabaka."
                },
                "11": {
                    "verse_nr": "11",
                    "verse": "Ekiragiro kya Kabaka ky\u2019awa Abayudaaya mu buli kibuga olukusa okuku\u014b\u014baana n\u2019okwekuuma; okuzikiriza, n\u2019okutta, n\u2019okusaanyaawo eggye lyonna ery\u2019eggwanga lyonna oba essaza lyonna erinaabalumba, abakazi baabwe n\u2019abaana baabwe abato, ate era n\u2019okunyaga ebintu by\u2019abalabe baabwe."
                },
                "12": {
                    "verse_nr": "12",
                    "verse": "Olunaku olwalondebwa Abayudaaya okukola bino mu bitundu byonna ebya Kabaka Akaswero lwe lwali olunaku olw\u2019ekkumi n\u2019essatu mu mwezi ogw\u2019ekkumi n\u2019ebiri, gwe mwezi Adali."
                },
                "13": {
                    "verse_nr": "13",
                    "verse": "Ebyaggyibwa mu kiragiro ekyo byali bya kuba nga tteeka mu buli kitundu, era n\u2019okumanyibwa eri abantu aba buli ggwanga, nti ku lunaku olwo Abayudaaya beeteekereteekere okulwanyisa abalabe baabwe."
                },
                "14": {
                    "verse_nr": "14",
                    "verse": "Awo ababaka abeebagala embalaasi za Kabaka, ne bagenda mbiro, ku kiragiro kya Kabaka, era n\u2019ekiragiro ekiwandiikiddwa ne kirangirirwa mu lubiri lw\u2019e Susani."
                },
                "15": {
                    "verse_nr": "15",
                    "verse": "Abayudaaya Bawangula Abalabe Baabwe - Awo Moluddekaayi n\u2019ava mu maaso ga Kabaka ng\u2019ayambadde ebyambalo bya Kabaka ebya kaniki n\u2019ebyeru, era ng\u2019atikkiddwa engule ennene eya zaabu, era ng\u2019ayambadde omunagiro ogwa bafuta ennungi n\u2019olugoye olw\u2019effulungu. Ekibuga ekya Susani ne kisanyuka nnyo."
                },
                "16": {
                    "verse_nr": "16",
                    "verse": "Ate n\u2019eri Abayudaaya kyali kiseera kya ssanyu, n\u2019okujaguza n\u2019ekitiibwa."
                },
                "17": {
                    "verse_nr": "17",
                    "verse": "Mu buli kitundu, ne mu buli kibuga, ekiragiro kya Kabaka we kyatuuka, waaliyo essanyu n\u2019okujaguza n\u2019embaga nnene ddala mu Bayudaaya. Era abantu bangi abamawanga amalala ne bafuuka Abayudaaya olw\u2019entiisa ey\u2019Abayudaaya eyali ebakutte."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ku lunaku olw\u2019ekkumi n\u2019ebiri gwe mwezi Adali, ekiragiro kya Kabaka lwe kyali kigenda okutuukirizibwa. Ku lunaku olwo abalabe b\u2019Abayudaaya kwe baasuubirira okubafuga, naye ate Abayudaaya ne bafuga abo abaabakyawa."
                },
                "2": {
                    "verse_nr": "2",
                    "verse": "Abayudaaya ne baku\u014b\u014baana mu bibuga byabwe okubuna ebitundu byonna ebya Kabaka Akaswero, okukwata abo abaali baagala okubaleetako obulabe, so tewaali muntu eyaya\u014b\u014banga okubayinza, kubanga entiisa yali egudde ku bantu bonna abamawanga gonna."
                },
                "3": {
                    "verse_nr": "3",
                    "verse": "Awo abakungu bonna ab\u2019ebitundu, n\u2019abaamasaza, ne bagavana n\u2019abasigire ba kabaka abaafuganga ne bayamba Abayudaaya, kubanga entiisa yali ebakutte olwa Moluddekaayi."
                },
                "4": {
                    "verse_nr": "4",
                    "verse": "Moluddekaayi yali akulaakulanye mu lubiri, era n\u2019ettutumu lye ne lyatiikirira okubuna ebitundu byonna, ate era ne yeeyongera amaanyi n\u2019obuyinza."
                },
                "5": {
                    "verse_nr": "5",
                    "verse": "Awo Abayudaaya ne batta era ne bazikiriza abalabe baabwe bonna n\u2019ekitala, era ne bakola nga bwe baayagala abo abaabakyawa."
                },
                "6": {
                    "verse_nr": "6",
                    "verse": "Mu lubiri olw\u2019e Susani, Abayudaaya batta ne bazikiriza abasajja ebikumi bitaano."
                },
                "7": {
                    "verse_nr": "7",
                    "verse": "Ate era batta Palusandasa, ne Dalufoni, ne Asupasa,"
                },
                "8": {
                    "verse_nr": "8",
                    "verse": "Polasa, ne Adaliya, ne Alidasa,"
                },
                "9": {
                    "verse_nr": "9",
                    "verse": "Palumasuta, ne Alisayi, ne Alidayi, ne Vaizasa"
                },
                "10": {
                    "verse_nr": "10",
                    "verse": "abatabani ekkumi aba Kamani mutabani wa Kammedasa omulabe w\u2019Abayudaaya. Naye tebaakwata ku munyago."
                },
                "11": {
                    "verse_nr": "11",
                    "verse": "Ku lunaku olwo, Kabaka n\u2019ategeezebwa omuwendo gw\u2019abo abattibwa mu lubiri e Susani."
                },
                "12": {
                    "verse_nr": "12",
                    "verse": "Awo Kabaka n\u2019agamba Nnabagereka Eseza nti, \u201cAbayudaaya basse era bazikirizza abasajja ebikumi bitaano, ate era ne batabani ba Kamani ekkumi nabo battiddwa. Kale kyenkana wa kye bakoze mu bitundu bya Kabaka ebirala? Kiki ky\u2019osaba kaakano? Onookiweebwa. Era kiki kye weegayirira? Kale n\u2019akyo kinaakolebwa.\u201d"
                },
                "13": {
                    "verse_nr": "13",
                    "verse": "Eseza n\u2019addamu nti, \u201cKabaka bw\u2019anaasiima, enkya Abayudaaya baweebwe olukusa okukola nga ekiragiro ekya leero bwe kibadde era emirambo gya batabani ba Kamani ekkumi giwanikibwe ku miti.\u201d"
                },
                "14": {
                    "verse_nr": "14",
                    "verse": "Amangwago Kabaka n\u2019alagira kikolebwe. Ekiragiro ne kirangirirwa mu Susani, era emirambo gya batabani ba Kamani ekkumi ne giwanikibwa."
                },
                "15": {
                    "verse_nr": "15",
                    "verse": "Awo ku lunaku olw\u2019ekkumi n\u2019enya mu mwezi ogwa Adali, Abayudaaya mu Susani ne beeku\u014b\u014baanya, era ne batta abasajja ebikumi bisatu mu Susani, naye ne batakwata ku munyago."
                },
                "16": {
                    "verse_nr": "16",
                    "verse": "Mu kiseera kyekimu Abayudaaya abalala abaali mu bitundu bya Kabaka nabo ne baku\u014b\u014baana okwerwanirira, n\u2019okufuna ne bafuna okuwummula eri abalabe baabwe. Ne batta emitwalo nsanvu mu etaano ku bo naye ne batakwata ku munyago."
                },
                "17": {
                    "verse_nr": "17",
                    "verse": "Bino byabaawo ku lunaku olw\u2019ekkumi n\u2019essatu mu mwezi ogwa Adali, ku lunaku olw\u2019ekkumi n\u2019ennya ne bawummula era ne balufuula lunaku lwa kuliirangako mbaga n\u2019olw\u2019okusanyukirangako."
                },
                "18": {
                    "verse_nr": "18",
                    "verse": "Entandikwa y\u2019Embaga Eyitibwa Pulimu - Abayudaaya ab\u2019omu Susani ne baku\u014b\u014baananga ku lunaku olw\u2019ekkumi n\u2019essatu ne ku lunaku olw\u2019ekkumi n\u2019ennya, ate ku lunaku olw\u2019ekkumi n\u2019ettaano ne bawummula, era ne balufuula olunaku olw\u2019okuliirangako embaga n\u2019okusanyukirangako."
                },
                "19": {
                    "verse_nr": "19",
                    "verse": "Abayudaaya ab\u2019omu byalo abaabeeranga mu bibuga ebitaaliiko bbugwe kyebaava bafuula olunaku olw\u2019ekkumi n\u2019ennya olw\u2019omwezi Adali okuba olunaku okuliirangako embaga n\u2019olw\u2019okusanyukirangako, era olunaku olw\u2019okuweerazaganirako ebirabo."
                },
                "20": {
                    "verse_nr": "20",
                    "verse": "Awo Moluddekaayi n\u2019awandiika ebyabaawo byonna, era n\u2019aweereza Abayudaaya bonna abaali mu bitundu byonna ebya Kabaka Akaswero ebbaluwa, mu matwale ag\u2019okumpi n\u2019agewala,"
                },
                "21": {
                    "verse_nr": "21",
                    "verse": "ng\u2019abalagira okukuumanga olunaku olw\u2019ekkumi n\u2019ennya n\u2019olw\u2019ekkumi n\u2019ettaano mu mwezi ogwa Adali nga lwa mbaga,"
                },
                "22": {
                    "verse_nr": "22",
                    "verse": "era nga kye kiseera Abayudaaya kye baafunirako eddembe eri abalabe baabwe, ate era nga gwe mwezi obuyinike bwabwe lwe bwafuulibwa essanyu, n\u2019okunakuwala kwabwe ne kukoma. Moluddekaayi n\u2019abiwandiika okujjukira ennaku ezo ng\u2019ennaku ez\u2019okuliirangako embaga n\u2019okusanyukirangako, ate era n\u2019okuweerezaganya ebyokulya ebirungi, era n\u2019okugabiranga abaavu ebirabo."
                },
                "23": {
                    "verse_nr": "23",
                    "verse": "Awo Abayudaaya ne basuubiza okukola nga bwe baatandika, nga Moluddekaayi bwe yabawandiikira."
                },
                "24": {
                    "verse_nr": "24",
                    "verse": "Kamani mutabani wa Kammedasa Omwagaagi omulabe w\u2019Abayudaaya bonna, yali asalidde Abayudaaya olukwe okubazikiriza, era ng\u2019akubye akalulu Puli, okubasaanyaawo n\u2019okubazikiriza."
                },
                "25": {
                    "verse_nr": "25",
                    "verse": "Naye Eseza bwe yakimanyisa Kabaka, Kabaka n\u2019awa ekiragiro mu buwandiike nti olukwe olubi Kamani lwe yali asalidde Abayudaaya ludde ku mutwe gwe, era ye ne batabani be ne bawanikibwa ku kalabba."
                },
                "26": {
                    "verse_nr": "26",
                    "verse": "Ennaku ezo kyebaava baziyita Pulimu ng\u2019erinnya lya Puli bwe liri. Awo olw\u2019ebigambo byonna ebyawandiikibwa mu bbaluwa, n\u2019olw\u2019ebyo bye baalaba, n\u2019ebyabatuukako,"
                },
                "27": {
                    "verse_nr": "27",
                    "verse": "Abayudaaya kyebaava balagira ne basuubiza, era ne basuubiriza ezzadde lyabwe n\u2019abo bonna abanaabeegattangako, nti awatali kwekwasa nsonga yonna, bateekwa okukwatanga ennaku ezo zombi buli mwaka ng\u2019ekiwandiiko kyazo bwe kyali era ng\u2019ebiro byazo bwe byali."
                },
                "28": {
                    "verse_nr": "28",
                    "verse": "Ennaku ezo zijjukirwenga ku mirembe gyonna, na buli kika, na buli ssaza era na buli kibuga, era ennaku zino eza Pulimu, Abayudaaya tebalekangayo okuzijagulizaangako, wadde okuzeerabira."
                },
                "29": {
                    "verse_nr": "29",
                    "verse": "Awo Nnabagereka Eseza muwala wa Abikayiri ne Moluddekaayi Omuyudaaya ne bawandiika n\u2019obuyinza bwonna okunyweza ebbaluwa eyo eyookubiri eya Pulimu."
                },
                "30": {
                    "verse_nr": "30",
                    "verse": "Ebbaluwa ne ziweerezebwa, mu bitundu ekikumi mu abiri mu omusanvu (127) eby\u2019obwakabaka bwa Akaswero,"
                },
                "31": {
                    "verse_nr": "31",
                    "verse": "n\u2019okuwa ebiragiro nti ennaku ezo eza Pulimu zikuumibwenga mu biro byazo nga Omuyudaaya Moluddekaayi ne Nnabagereka Eseza bwe baabalagira, era nga bwe beeyama bo bennyini n\u2019ezzadde lyabwe okusinziira ku biseera byabwe bye baayitamu eby\u2019okusiiba n\u2019okukungubaga."
                },
                "32": {
                    "verse_nr": "32",
                    "verse": "Awo ekiragiro kya Eseza ne kinyweza ebigambo ebyo ebya Pulimu, era ne kiwandiikibwa mu byafaayo."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Obwatiikirivu bwa Moluddekaayi - Kabaka Akaswero n\u2019asalira abantu bonna ab\u2019obwakabaka bwe omusolo, abaabeeranga ku lukalu n\u2019abo abaabeeranga ku bizinga."
                },
                "2": {
                    "verse_nr": "2",
                    "verse": "Era ebikolwa bye byonna eby\u2019obuyinza n\u2019amaanyi ge, n\u2019okutegeereza ddala obukulu bwa Moluddekaayi, Kabaka bwe yamukuza, byawandiikibwa mu kitabo eky\u2019ebyomumirembe gya bassekabaka b\u2019e Bumeedi n\u2019e Buperusi."
                },
                "3": {
                    "verse_nr": "3",
                    "verse": "Moluddekaayi Omuyudaaya ye yali addirira Kabaka Akaswero mu buyinza, era yali mukulu mu Bayudaaya ate nga bamussaamu nnyo ekitiibwa, kubanga yakolanga bulungi abantu be, ate era ng\u2019ayagaliza ezzadde lye lyonna emirembe."
                }
            }
        }
    }
}