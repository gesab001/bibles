{
    "version": "LCB",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Okulamusa - Nze Pawulo, omutume wa Kristo Yesu, nga Katonda Omulokozi waffe ne Kristo Yesu essuubi lyaffe, bwe baalagira,"
                },
                "2": {
                    "verse_nr": "2",
                    "verse": "nkuwandiikira ggwe Timoseewo, omwana wange ddala mu kukkiriza. Nkwagaliza ekisa n\u2019okusaasira, n\u2019emirembe, ebiva eri Katonda Kitaffe ne Yesu Kristo Mukama waffe."
                },
                "3": {
                    "verse_nr": "3",
                    "verse": "Okwerinda Enjigiriza Enkyamu - Njagala osigale mu Efeso, nga bwe nakukuutira nga \u014b\u014benda e Makedoniya oziyize abantu baleme kuyigiriza njigiriza ndala."
                },
                "4": {
                    "verse_nr": "4",
                    "verse": "Bagambe balekeraawo okwemalira ku nfumo, ne ku kulondoola enkalala empanvu ez\u2019amannya g\u2019abajjajja. Ebyo byongera mpaka, mu kifo ky\u2019okuyigiriza abantu ebya Katonda ebiri mu kukkiriza."
                },
                "5": {
                    "verse_nr": "5",
                    "verse": "Kye tugenderera mu kiragiro kino, kwe kwagala okuva mu mutima omulongoofu, n\u2019omwoyo omulungi, n\u2019okukkiriza okutaliimu bukuusa."
                },
                "6": {
                    "verse_nr": "6",
                    "verse": "Ebyo abantu abamu babivaako ne badda mu mpaka ezitaliimu mugaso."
                },
                "7": {
                    "verse_nr": "7",
                    "verse": "Beefuula bayigiriza b\u2019amateeka ga Katonda, songa tebategeera bye boogera, wadde bye bakakasa."
                },
                "8": {
                    "verse_nr": "8",
                    "verse": "Tumanyi ng\u2019amateeka malungi, omuntu bw\u2019agakozesa mu ngeri entuufu."
                },
                "9": {
                    "verse_nr": "9",
                    "verse": "Tusaanye tutegeere nga Amateeka tegaateekerwawo batuukirivu, wabula gaateekerwawo bamenyi baago na bajeemu, aboonoonyi, n\u2019abatatya Katonda, n\u2019abatali batukuvu, n\u2019abagwenyufu, abatta bakitaabwe ne bannyaabwe, era n\u2019abatta abantu abalala,"
                },
                "10": {
                    "verse_nr": "10",
                    "verse": "n\u2019abenzi, n\u2019abalya ebisiyaga, abagula n\u2019abatunda abaddu, abalimba n\u2019abalayirira obwereere, ne bonna abatakkiriziganya na njigiriza ntuufu,"
                },
                "11": {
                    "verse_nr": "11",
                    "verse": "ng\u2019Enjiri ey\u2019ekitiibwa kya Katonda atenderezebwa, gye yankwasa bw\u2019eri."
                },
                "12": {
                    "verse_nr": "12",
                    "verse": "Okwebaza Katonda olw\u2019Ekisa kye - Neebaza Kristo Yesu Mukama waffe eyampa amaanyi ag\u2019okumuweereza. Mwebaza kubanga yalaba nga nsaanira, n\u2019ankwasa omulimu gwe."
                },
                "13": {
                    "verse_nr": "13",
                    "verse": "Newaakubadde ng\u2019edda namwogerangako bubi, ne mmuyigganya era ne mmuvuma, kyokka yansaasira, kubanga ebyo nabikolanga mu butamanya nga sinnaba kumukkiriza."
                },
                "14": {
                    "verse_nr": "14",
                    "verse": "Naye Mukama waffe yankwatirwa ekisa kingi n\u2019ampa okukkiriza kungi, era n\u2019okwagala kwe tufunira mu Kristo Yesu."
                },
                "15": {
                    "verse_nr": "15",
                    "verse": "Ekigambo kino kituufu, kisaanye okukkiriza, ekigamba nti Kristo Yesu yajja mu nsi okulokola aboonoonyi. Mu bo nze mwonoonyi asookera ddala."
                },
                "16": {
                    "verse_nr": "16",
                    "verse": "Katonda kyeyava ansaasira, Kristo Yesu alyoke ayoleseze mu nze, omwonoonyi asingira ddala okugumiikiriza kwe okutakoma, era mbeere ekyokulabirako eri abo abalimukkiriza ne bafuna obulamu obutaggwaawo."
                },
                "17": {
                    "verse_nr": "17",
                    "verse": "Kabaka ow\u2019olubeerera, atafa era atalabika, Katonda omu yekka, agulumizibwenga, emirembe n\u2019emirembe. Amiina."
                },
                "18": {
                    "verse_nr": "18",
                    "verse": "Mwana wange Timoseewo, nkukubiriza ojjukire ebigambo bya bannabbi bye baakwogerako edda, olyoke olwane olutalo n\u2019obuzira,"
                },
                "19": {
                    "verse_nr": "19",
                    "verse": "ng\u2019okukkiriza, n\u2019omwoyo omulungi, bye byokulwanyisa byo. Kubanga abalala abagaana okuba n\u2019omwoyo ogwo omulungi bafiirwa okukkiriza kwabwe."
                },
                "20": {
                    "verse_nr": "20",
                    "verse": "Mu abo mwe muli Kumenayo ne Alegezanda be n\u2019awaayo eri Setaani bayige obutavumanga Katonda."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Okusaba - Okusookera ddala, mbasaba, musabenga, mwegayirirenga, era mwebazenga Katonda ku lw\u2019abantu bonna."
                },
                "2": {
                    "verse_nr": "2",
                    "verse": "Era musabirenga bakabaka n\u2019abafuzi abalala bonna, tulyoke tube bulungi nga tuli mirembe, nga tussaamu Katonda ekitiibwa, era nga twegendereza mu buli ngeri."
                },
                "3": {
                    "verse_nr": "3",
                    "verse": "Ekyo kirungi era ekisiimibwa mu maaso ga Katonda Omulokozi waffe,"
                },
                "4": {
                    "verse_nr": "4",
                    "verse": "ayagala abantu bonna balokolebwe, era bategeere amazima."
                },
                "5": {
                    "verse_nr": "5",
                    "verse": "Kubanga Katonda ali omu, era omutabaganya w\u2019abantu ne Katonda ali omu, ye muntu Kristo Yesu,"
                },
                "6": {
                    "verse_nr": "6",
                    "verse": "eyeewaayo abe omutango olwa bonna. Ekyo kyakakasibwa mu kiseera kyakyo ekituufu."
                },
                "7": {
                    "verse_nr": "7",
                    "verse": "Era nze kye nateekebwawo mbeere omutume era omuyigiriza w\u2019Abamawanga, mbategeeze eby\u2019okukkiriza n\u2019eby\u2019amazima; njogera bituufu sirimba."
                },
                "8": {
                    "verse_nr": "8",
                    "verse": "Noolwekyo njagala abantu buli wantu, basabenga Katonda nga bayimusa emikono gyabwe emirongoofu, nga tebalina busungu wadde empaka."
                },
                "9": {
                    "verse_nr": "9",
                    "verse": "Era kye njagala abakazi bambalenga ebyambalo ebisaanira, beegenderezenga, nga tebeemalira mu misono gya nviiri, ne mu kwewoomya nga bambala ebya zaabu n\u2019amayinja ag\u2019omuwendo, wadde okwambala engoye ez\u2019omuwendo ennyo."
                },
                "10": {
                    "verse_nr": "10",
                    "verse": "Wabula babe n\u2019ebikolwa ebirungi, nga bwe kisaanira abakazi abassaamu Katonda ekitiibwa."
                },
                "11": {
                    "verse_nr": "11",
                    "verse": "Mu kuyigirizibwa, omukazi asirikenga nga yeewombeese."
                },
                "12": {
                    "verse_nr": "12",
                    "verse": "Sikkiriza mukazi kuyigiriza wadde okuba n\u2019obuyinza ku musajja, wabula asaana asirikenga."
                },
                "13": {
                    "verse_nr": "13",
                    "verse": "Kubanga Adamu ye yasooka okutondebwa, ne kuddako Kaawa."
                },
                "14": {
                    "verse_nr": "14",
                    "verse": "Era Adamu si ye yasendebwasendebwa, wabula mukazi ye yasendebwasendebwa, n\u2019agwa mu kibi."
                },
                "15": {
                    "verse_nr": "15",
                    "verse": "Kyokka omukazi alirokolerwa mu kuzaala abaana, bw\u2019ananywereranga mu kukkiriza ne mu kwagala ne mu butukuvu, ne mu kwegendereza."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Abalabirizi b\u2019Ekkanisa - Ekigambo kyesigwa. Omuntu yenna bw\u2019ayagalanga okuba Omulabirizi aba yeegombye omulimu omulungi."
                },
                "2": {
                    "verse_nr": "2",
                    "verse": "Noolwekyo Omulabirizi kimugwanira okuba nga taliiko kya kunenyezebwa, nga musajja wa mukazi omu, nga muntu eyeefuga, nga mwegendereza, nga mukwata mpola, ayaniriza abagenyi, era ng\u2019amanyi okuyigiriza."
                },
                "3": {
                    "verse_nr": "3",
                    "verse": "Tateekwa kuba mutamiivu, era nga si mukambwe, wabula omuwombeefu, nga si muyombi era nga talulunkanira nsimbi."
                },
                "4": {
                    "verse_nr": "4",
                    "verse": "Ateekwa kuba ng\u2019afuga bulungi amaka ge, abaana be nga bamuwulira, era nga bamussaamu ekitiibwa."
                },
                "5": {
                    "verse_nr": "5",
                    "verse": "Kubanga omuntu atasobola kufuga maka ge, alisobola atya okulabirira ekkanisa ya Katonda?"
                },
                "6": {
                    "verse_nr": "6",
                    "verse": "Omulabirizi tateekwa kuba muntu eyaakakkiriza Kristo, si kulwa nga yeekuluntaza, n\u2019asalirwa omusango nga Setaani bwe yagusalirwa."
                },
                "7": {
                    "verse_nr": "7",
                    "verse": "Asaanira okuba ng\u2019assibwamu ekitiibwa abo abatali ba Kkanisa, si kulwa nga yeereetako ekivume."
                },
                "8": {
                    "verse_nr": "8",
                    "verse": "Abadiikoni - Abadiikoni nabo kibagwanira okuba abantu abassibwamu ekitiibwa abatataaganaaga mu bigambo byabwe, abatatamiira, era abatalulunkanira bintu,"
                },
                "9": {
                    "verse_nr": "9",
                    "verse": "nga bakuuma ekyama ky\u2019okukkiriza n\u2019omutima omulongoofu."
                },
                "10": {
                    "verse_nr": "10",
                    "verse": "Basookanga kugezesebwa balyoke baweereze mu budiikooni nga tebaliiko kya kunenyezebwa."
                },
                "11": {
                    "verse_nr": "11",
                    "verse": "N\u2019abakazi Abadiikoni bwe batyo nabo kibagwanidde okubeeranga abassibwamu ekitiibwa, abatawaayiriza, abeegendereza, era abeesigwa mu buli kintu."
                },
                "12": {
                    "verse_nr": "12",
                    "verse": "Omudiikoni ateekwa okuba n\u2019omukazi omu yekka, era ng\u2019asobola okufuga obulungi abaana be, n\u2019amaka ge."
                },
                "13": {
                    "verse_nr": "13",
                    "verse": "Kubanga abaweereza obulungi bafuna ekifo ekya waggulu era baba n\u2019obuvumu bungi mu kukkiriza okuli mu Kristo."
                },
                "14": {
                    "verse_nr": "14",
                    "verse": "Ekyama Ekikulu - Nkuwandiikidde ebintu ebyo nga nsuubira okujja gy\u2019oli mangu;"
                },
                "15": {
                    "verse_nr": "15",
                    "verse": "kyokka bwe ndirwa omanye by\u2019osaana okukola mu nnyumba ya Katonda, ye Ekkanisa ya Katonda omulamu, empagi n\u2019omusingi eby\u2019amazima."
                },
                "16": {
                    "verse_nr": "16",
                    "verse": "Tewali kubuusabuusa ekyama ky\u2019okutya Katonda kikulu ddala, era kigamba nti: \u201cYalabisibwa mu mubiri, n\u2019akakasibwa Omwoyo nga bw\u2019atuukiridde, n\u2019alabibwa bamalayika, n\u2019alangibwa mu mawanga, n\u2019akkirizibwa mu nsi, era n\u2019atwalibwa n\u2019ekitiibwa mu ggulu.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Abayigiriza ab\u2019Obulimba - Mwoyo Mutukuvu ayogera lwatu nti mu nnaku ez\u2019oluvannyuma walibaawo abaliva mu kukkiriza, nga bagoberera emyoyo egiwubisa, n\u2019enjigiriza ya baddayimooni,"
                },
                "2": {
                    "verse_nr": "2",
                    "verse": "nga bawubisibwa obukuusa bw\u2019abantu abalimba, ab\u2019emitima egiri ng\u2019egyasiriizibwa ekyuma ekyengeredde."
                },
                "3": {
                    "verse_nr": "3",
                    "verse": "Abo be baziyiza abantu okufumbiriganwa, era abagaana okulya ebyokulya ebimu Katonda bye yawa abakkiriza era abamanyi amazima, okubiryanga nga bamwebaza."
                },
                "4": {
                    "verse_nr": "4",
                    "verse": "Kubanga buli kitonde kya Katonda kyonna kirungi, era tekizira, kasita kiriirwa mu kwebaza,"
                },
                "5": {
                    "verse_nr": "5",
                    "verse": "kubanga kitukuzibwa na kigambo kya Katonda, n\u2019okukisabira."
                },
                "6": {
                    "verse_nr": "6",
                    "verse": "Omuweereza Omulungi owa Kristo Yesu - Bw\u2019onootuusa ebigambo ebyo ku booluganda, onooba muweereza mulungi owa Kristo Yesu, ng\u2019oliisibwa n\u2019ebigambo eby\u2019okukkiriza, n\u2019enjigiriza ennungi gye wagoberera."
                },
                "7": {
                    "verse_nr": "7",
                    "verse": "Naye enfumo ezitaliimu, ezitasaana kunyumizibwa, zeewalenga. Weemanyiizenga okutya Katonda."
                },
                "8": {
                    "verse_nr": "8",
                    "verse": "Kubanga okumanyiiza omubiri kigasa katono, naye okutya Katonda kugasa mu byonna, kubanga kuleeta essuubi ery\u2019omu bulamu buno era n\u2019ery\u2019obwo obugenda okujja."
                },
                "9": {
                    "verse_nr": "9",
                    "verse": "Ekigambo ekyo kyesigwa era kisaana okukkiririza ddala."
                },
                "10": {
                    "verse_nr": "10",
                    "verse": "Era kyetuva tutegana ne tufuba, kubanga essuubi lyaffe liri mu Katonda omulamu, Omulokozi w\u2019abantu bonna, na ddala abakkiriza."
                },
                "11": {
                    "verse_nr": "11",
                    "verse": "Lagiranga ebyo, era obiyigirizenga."
                },
                "12": {
                    "verse_nr": "12",
                    "verse": "Waleme kubaawo muntu n\u2019omu akunyooma olw\u2019obuvubuka bwo, naye mu kwogera ne mu bikolwa, ne mu kwagala, ne mu kukkiriza, ne mu bulongoofu beeranga kyakulabirako eri abakkiriza."
                },
                "13": {
                    "verse_nr": "13",
                    "verse": "Nyiikiranga okusomera abantu Ebyawandiikibwa mu lwatu n\u2019okubuuliriranga, n\u2019okuyigiriza okutuusa lwe ndijja."
                },
                "14": {
                    "verse_nr": "14",
                    "verse": "Togayaaliriranga ekirabo ekiri mu ggwe, kye waweebwa mu bunnabbi abakadde bwe baakussaako emikono gyabwe."
                },
                "15": {
                    "verse_nr": "15",
                    "verse": "Ebyo biteeke mu nkola, era bissengako omwoyo, bonna balyoke balabe bwe weeyongera okukola obulungi."
                },
                "16": {
                    "verse_nr": "16",
                    "verse": "Weekuumenga mu mpisa zo, ne mu by\u2019oyigiriza era obinywerereko. Bw\u2019onookola bw\u2019otyo olyerokola ggwe wennyini, era n\u2019abo abakuwulira."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Obuvunaanyizibwa bw\u2019abakkiriza - Tokambuwaliranga musajja mukulu, wabula omubuuliriranga nga kitaawo. Abavubuka bayisenga nga baganda bo,"
                },
                "2": {
                    "verse_nr": "2",
                    "verse": "abakazi abakadde bayisenga ng\u2019abazadde bo, abato nga bannyoko, ng\u2019omutima gwo mulongoofu ddala."
                },
                "3": {
                    "verse_nr": "3",
                    "verse": "Bannamwandu ddala, bassengamu ekitiibwa."
                },
                "4": {
                    "verse_nr": "4",
                    "verse": "Nnamwandu bw\u2019abanga n\u2019abaana oba abazzukulu basookenga okuyiga ebyo ebikolebwa mu maka ge waabwe, nga bassaayo omwoyo ku bazadde baabwe era n\u2019okubalabirira. Kubanga ekyo kisanyusa Katonda."
                },
                "5": {
                    "verse_nr": "5",
                    "verse": "Oyo aba nnamwandu ddala, asigadde yekka, essuubi lye aba alitadde mu Katonda, era anyiikire okwegayirira n\u2019okusaba Katonda emisana n\u2019ekiro."
                },
                "6": {
                    "verse_nr": "6",
                    "verse": "Kyokka oyo nnamwandu eyeemalira mu masanyu, aba ng\u2019afudde, newaakubadde ng\u2019akyali mulamu."
                },
                "7": {
                    "verse_nr": "7",
                    "verse": "Ebyo bibalagire, baleme kubaako kya kunenyezebwa."
                },
                "8": {
                    "verse_nr": "8",
                    "verse": "Naye omuntu yenna bw\u2019atalabirira bantu be, na ddala ab\u2019omu nnyumba ye, aba yeegaanyi okukkiriza, era aba mubi okusinga atakkiriza."
                },
                "9": {
                    "verse_nr": "9",
                    "verse": "Nnamwandu awezezza emyaka enkaaga ye yekka anaawandiikibwanga ku lukalala lwa bannamwandu. Era ateekwa kuba nga yafumbirwa omusajja omu,"
                },
                "10": {
                    "verse_nr": "10",
                    "verse": "nga yakolanga ebikolwa ebirungi, oba nga yaleranga abaana, oba nga yayanirizanga abagenyi, oba nga yanaazanga abatukuvu ebigere, oba nga yayambanga abanyigirizibwa, era oba nga yeewangayo nnyo okukola obulungi mu buli ngeri."
                },
                "11": {
                    "verse_nr": "11",
                    "verse": "Naye bannamwandu abakyali abato, tokkirizanga okubateeka ku lukalala lwa bannamwandu, kubanga omubiri bwe gulibalemesa okweweerayo ddala eri Kristo, balyagala okufumbirwa,"
                },
                "12": {
                    "verse_nr": "12",
                    "verse": "bwe batyo ne bessaako omusango olw\u2019obutatuukiriza ekyo kye baasooka okusuubiza."
                },
                "13": {
                    "verse_nr": "13",
                    "verse": "N\u2019ekirala bayiga okubeera abagayaavu ne batambulatambula mu buli nnyumba, so si bugayaavu kyokka, naye era balina olugambo, era beeyingiza mu bitali byabwe ne boogera n\u2019ebitasaana."
                },
                "14": {
                    "verse_nr": "14",
                    "verse": "Kyenva njagala bannamwandu abato bafumbirwenga, bazaale abaana, era balabirire amaka gaabwe, baleme kuwa mulabe kkubo lya kutwogerako kibi."
                },
                "15": {
                    "verse_nr": "15",
                    "verse": "Kubanga bannamwandu abamu bakyamye ne bagoberera Setaani."
                },
                "16": {
                    "verse_nr": "16",
                    "verse": "Naye bwe wabaawo omukkiriza alina bannamwandu ab\u2019olulyo lwe abalabirirenga, Ekkanisa ereme okuzitoowererwa, kiryoke kisoboke okulabirira bannamwandu abataliiko abayamba."
                },
                "17": {
                    "verse_nr": "17",
                    "verse": "Abakulembeze abafuga basaanidde okuweebwanga ekitiibwa kingi, na ddala abo abanyiikira ennyo mu kubuulira n\u2019okuyigiriza ekigambo kya Katonda."
                },
                "18": {
                    "verse_nr": "18",
                    "verse": "Kubanga Ekyawandiikibwa kigamba nti, \u201cEnte ng\u2019ewuula e\u014b\u014baano, togisibanga mumwa.\u201d Era nti, \u201cOmukozi asaanira okusasulwa empeera ye.\u201d"
                },
                "19": {
                    "verse_nr": "19",
                    "verse": "Tokkirizanga ebyo bye bavunaana omukulembeze okuggyako nga biriko abajulirwa babiri oba basatu."
                },
                "20": {
                    "verse_nr": "20",
                    "verse": "Kyokka abo aboonoona banenyezenga mu lwatu, abalala balyoke batye."
                },
                "21": {
                    "verse_nr": "21",
                    "verse": "Nkukuutirira mu maaso ga Katonda ne Kristo Yesu, ne bamalayika abalonde okugobereranga ebyo, nga teweekubira wadde okusaliriza."
                },
                "22": {
                    "verse_nr": "22",
                    "verse": "Toyanguyirizanga kussaako mikono ku muntu yenna, so tossanga kimu na bibi by\u2019abalala; weekuumenga ng\u2019oli mulongoofu."
                },
                "23": {
                    "verse_nr": "23",
                    "verse": "Lekeraawo okunywanga amazzi gokka, naye nywanga ne ku wayini mutono olw\u2019olubuto lwo, n\u2019olw\u2019okulwalalwala kwo."
                },
                "24": {
                    "verse_nr": "24",
                    "verse": "Ebibi by\u2019abantu abamu birabika lwatu nga tebannasalirwa musango kubasinga, naye eby\u2019abalala birabika luvannyuma."
                },
                "25": {
                    "verse_nr": "25",
                    "verse": "N\u2019ebikolwa ebirungi nabyo bwe bityo birabika lwatu; ne bwe biba tebirabise lwatu, tebiyinza kukwekebwa bbanga lyonna."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Eby\u2019abaddu ne Bakama baabwe - Abo bonna abali mu kikoligo ky\u2019obuddu, basaana okussaamu bakama baabwe ekitiibwa, erinnya lya Katonda, awamu n\u2019okuyigiriza kwaffe bireme kuvvoolebwa."
                },
                "2": {
                    "verse_nr": "2",
                    "verse": "Abaddu abalina bakama baabwe abakkiriza tebabanyoomanga, okubanga baganda baabwe, wabula bonna bongere bwongezi okubaweereza, kubanga bakkiriza era baagalwa, era be bayambibwa olw\u2019okuweereza kwabwe okulungi. Omugaso gw\u2019okussaamu Katonda Ekitiibwa - Bino bibayigirizenga era obibakuutirenga."
                },
                "3": {
                    "verse_nr": "3",
                    "verse": "Omuntu yenna bw\u2019ayigirizanga mu ngeri endala, nga takkiriziganya na bigambo ebya Mukama waffe Yesu Kristo ebireeta obulamu n\u2019okugobereranga enjigiriza ey\u2019okutya Katonda,"
                },
                "4": {
                    "verse_nr": "4",
                    "verse": "aba ajjudde okwekuluntaza era aba taliiko ky\u2019ategeera naye aba aguddemu akazoole ak\u2019okubuzaabuza mu buli kintu, n\u2019okuwakana ku buli kigambo n\u2019ekivaamu bwe buggya, n\u2019okuyomba, n\u2019okuvuma, n\u2019okuwaayira,"
                },
                "5": {
                    "verse_nr": "5",
                    "verse": "n\u2019okukaayana. Ebyo bikolebwa abantu abaayonooneka ebirowoozo, abatakyalina mazima, abalowooza ng\u2019okufuna amagoba kwe kutya Katonda."
                },
                "6": {
                    "verse_nr": "6",
                    "verse": "Weewaawo okutya Katonda kulimu amagoba mangi, omuntu bw\u2019amalibwa mu ekyo ky\u2019alina."
                },
                "7": {
                    "verse_nr": "7",
                    "verse": "Kubanga tetulina kye twajja nakyo mu nsi, era tetuliiko kye tuliggyamu nga tuvaamu."
                },
                "8": {
                    "verse_nr": "8",
                    "verse": "Naye bwe tuba n\u2019emmere, n\u2019ebyokwambala ebyo bitumalenga."
                },
                "9": {
                    "verse_nr": "9",
                    "verse": "Abo abaagala okugaggawala bagwa mu kukemebwa ne mu katego ak\u2019okwegomba okw\u2019obusirusiru era okw\u2019akabi, okunnyika abantu mu kubula ne mu kuzikirira."
                },
                "10": {
                    "verse_nr": "10",
                    "verse": "Kubanga okululunkanira ensimbi y\u2019ensibuko y\u2019ebibi byonna, era olw\u2019okululunkana okwo abamu bawabye, ne bava mu kukkiriza, ne beereetera obulumi bungi mu mitima gyabwe."
                },
                "11": {
                    "verse_nr": "11",
                    "verse": "Okulabula - Naye ggwe, omuntu wa Katonda, ddukanga ebintu ebyo, ogobererenga obutuukirivu, n\u2019okutya Katonda, n\u2019okukkiriza, n\u2019okwagala, n\u2019okugumiikiriza, n\u2019obuwombeefu."
                },
                "12": {
                    "verse_nr": "12",
                    "verse": "Lwananga okulwana okulungi okw\u2019okukkiriza, nywezanga obulamu obutaggwaawo bwe wayitirwa, n\u2019oyatula okwatula okulungi mu maaso g\u2019abajulirwa abangi."
                },
                "13": {
                    "verse_nr": "13",
                    "verse": "Nkukuutira mu maaso ga Katonda, awa byonna obulamu, ne mu maaso ga Kristo Yesu eyayatula okwatula okulungi mu maaso ga Pontiyo Piraato,"
                },
                "14": {
                    "verse_nr": "14",
                    "verse": "okuumenga ekiragiro nga tekiriiko bbala, wadde eky\u2019okunenyezebwa okutuusa ku kulabika kwa Mukama waffe Yesu Kristo,"
                },
                "15": {
                    "verse_nr": "15",
                    "verse": "kw\u2019aliraga mu ntuuko zaakwo, aweebwa omukisa era nnannyini buyinza yekka, Kabaka wa bakabaka bonna, era Mukama wa bakama,"
                },
                "16": {
                    "verse_nr": "16",
                    "verse": "ye yekka atafa era atuula mu kwakaayakana okutasemberekeka, era tewali n\u2019omu yali amulabye, so tewali asobola kumulaba, oyo aweebwe ekitiibwa, n\u2019obuyinza obutaggwaawo, Amiina."
                },
                "17": {
                    "verse_nr": "17",
                    "verse": "Okulabula Abagagga - Okuutirenga abagagga ab\u2019omu mirembe gya kaakano, obuteekuluntaza, wadde okwesiga obugagga kubanga si bwa lubeerera, wabula beesige Katonda atuwa byonna olw\u2019okwesanyusanga,"
                },
                "18": {
                    "verse_nr": "18",
                    "verse": "bakole ebirungi, babe bagagga mu bikolwa ebirungi, nga bagabi, era abaagala okugabana n\u2019abalala."
                },
                "19": {
                    "verse_nr": "19",
                    "verse": "Bwe batyo beeterekere obugagga obw\u2019engeri eyo nga gwe musingi omulungi ogw\u2019ebiseera ebigenda okujja, balyoke banywezenga obulamu bwennyini."
                },
                "20": {
                    "verse_nr": "20",
                    "verse": "Timoseewo, kuumanga kye wateresebwa. Weewalenga ebigambo ebivvoola, era ebitaliimu nsa, n\u2019empaka ez\u2019ebigambo ebiyitibwa eby\u2019amagezi naye nga bya bulimba,"
                },
                "21": {
                    "verse_nr": "21",
                    "verse": "abantu abamu ge balowooza okuba nago, ne basubwa ekigendererwa mu kukkiriza. Ekisa kibeerenga nammwe."
                }
            }
        }
    }
}