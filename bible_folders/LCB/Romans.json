{
    "version": "LCB",
    "book_name": "Romans",
    "book_nr": "45",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze Pawulo, omuddu wa Yesu Kristo, Mukama waffe Kristo, nayitibwa okuba omutume, eyayawulibwa okubuulira Enjiri ya Katonda,"
                },
                "2": {
                    "verse_nr": "2",
                    "verse": "gye yasuubiriza mu bannabbi be mu byawandiikibwa ebitukuvu,"
                },
                "3": {
                    "verse_nr": "3",
                    "verse": "ebyogera ku Mwana we, eyava mu zadde lya Dawudi mu mubiri,"
                },
                "4": {
                    "verse_nr": "4",
                    "verse": "eyakakasibwa okuba Omwana wa Katonda mu maanyi aga Mwoyo Mutukuvu olw\u2019okuzuukira kw\u2019abafu, ye Yesu Kristo Mukama waffe."
                },
                "5": {
                    "verse_nr": "5",
                    "verse": "Mu Yesu Kristo Mukama waffe, mwe twaweerwa ekisa, ne mpitibwa okuba omutume, amawanga gonna galyoke gamugondere mu kukkiriza ku lw\u2019erinnya lye."
                },
                "6": {
                    "verse_nr": "6",
                    "verse": "Nammwe muli mu abo abaayitibwa okuba abayigirizwa ba Yesu Kristo."
                },
                "7": {
                    "verse_nr": "7",
                    "verse": "Mpandikira abo bonna ababeera mu Ruumi, abaagalwa ba Katonda, abaayitibwa okuba abatukuvu. Ekisa n\u2019emirembe ebiva eri Katonda Kitaffe ne Yesu Kristo Mukama waffe, bibeerenga nammwe."
                },
                "8": {
                    "verse_nr": "8",
                    "verse": "Pawulo Ayagala Okukyala mu Ruumi - Okusooka neebaza nnyo Katonda wange ku lwammwe mwenna, ku bwa Yesu Kristo, olw\u2019okukkiriza kwammwe okunywevu okwogerwako mu nsi yonna."
                },
                "9": {
                    "verse_nr": "9",
                    "verse": "Katonda gwe mpeereza n\u2019omutima gwange gwonna nga mbulira Enjiri ey\u2019Omwana we, ye mujulirwa wange, nga bwe mbasabira bulijjo,"
                },
                "10": {
                    "verse_nr": "10",
                    "verse": "nga mbegayiririra bulijjo mu kusaba kwange, ndyoke nsobole okubatuukako nga Katonda bw\u2019anaayagala."
                },
                "11": {
                    "verse_nr": "11",
                    "verse": "Kubanga neesunga nnyo okubalaba, ndyoke mbawe ku kirabo eky\u2019omwoyo, mulyoke munywezebwe okutuuka ku nkomerero,"
                },
                "12": {
                    "verse_nr": "12",
                    "verse": "kwe kugamba: twezengamu amaanyi ffekka ne ffekka olw\u2019okukkiriza kwe tulina."
                },
                "13": {
                    "verse_nr": "13",
                    "verse": "Wabula njagala mumanye kino, abooluganda nti, Emirundi mingi nateekateeka okujja gye muli naye ne nziyizibwa okutuusa kaakano, ndyoke nkungule ebibala mu mmwe, nga bwe kiri mu mawanga amalala."
                },
                "14": {
                    "verse_nr": "14",
                    "verse": "Kubanga nnina ebbanja eri Abayonaani n\u2019abatali Bayonaani, n\u2019eri ab\u2019amagezi n\u2019eri abasirusiru,"
                },
                "15": {
                    "verse_nr": "15",
                    "verse": "era nammwe ab\u2019e Ruumi kyenva njagala okubabuulira Enjiri."
                },
                "16": {
                    "verse_nr": "16",
                    "verse": "Enjiri tenkwasa nsonyi: kubanga ge maanyi ga Katonda agalokola buli muntu akkiriza, okusooka eri Omuyudaaya n\u2019eri Omunnamawanga."
                },
                "17": {
                    "verse_nr": "17",
                    "verse": "Kubanga mu yo obutuukirivu bwa Katonda bubikkulibwa. Obutuukirivu obwo butuweebwa olw\u2019okukkiriza, olw\u2019okukkiriza kwokka, nga bwe kyawandiikibwa nti, \u201cAbatuukirivu banaabeeranga balamu lwa kukkiriza.\u201d"
                },
                "18": {
                    "verse_nr": "18",
                    "verse": "Obusungu bwa Katonda eri abantu - Kubanga obusungu bwa Katonda bubikkulibbwa okuva mu ggulu ku abo abatatya Katonda bonna n\u2019abakaafiiri bonna ku bye bakola okuziyiza amazima okuvaayo."
                },
                "19": {
                    "verse_nr": "19",
                    "verse": "Kubanga ebisoboka okumanyibwa ku Katonda bibabikkuliddwa, kubanga Katonda abibalaze byonna mu bujjuvu."
                },
                "20": {
                    "verse_nr": "20",
                    "verse": "Kubanga okuviira ddala ku kutondebwa kw\u2019ensi, ebintu bye ebitalabika, bwe buyinza bwe obutaggwaawo n\u2019obwa Katonda bwe, bitegeerwa ne birabikira ddala mu by\u2019obutonde bwe, abantu balyoke baleme kubaako na kya kwewolereza."
                },
                "21": {
                    "verse_nr": "21",
                    "verse": "Kubanga newaakubadde nga Katonda bamumanyi, tebaamugulumiza nga Katonda wadde okumwebazanga, naye ne bagobereranga ebitaliimu mu mpaka zaabwe, omutima gwabwe omusirusiru ne gujjuzibwa ekizikiza."
                },
                "22": {
                    "verse_nr": "22",
                    "verse": "Beeyita ab\u2019amagezi ne bafuuka abasirusiru,"
                },
                "23": {
                    "verse_nr": "23",
                    "verse": "ne bawanyisa ekitiibwa kya Katonda ataggwaawo okukifaananyiriza ekifaananyi ky\u2019omuntu aggwaawo, n\u2019eky\u2019ebinyonyi, n\u2019eky\u2019ebirina amagulu ana n\u2019eky\u2019ebyewalula."
                },
                "24": {
                    "verse_nr": "24",
                    "verse": "Katonda kyeyava abaleka, emitima gyabwe ne girulunkanira eby\u2019obugwagwa ne bawemula emibiri gyabwe bokka na bokka."
                },
                "25": {
                    "verse_nr": "25",
                    "verse": "Ne bafuula amazima ga Katonda okuba obulimba ne basinza era ne baweereza ebitonde, mu kifo ky\u2019okusinza eyabitonda, eyeebazibwa emirembe n\u2019emirembe. Amiina."
                },
                "26": {
                    "verse_nr": "26",
                    "verse": "Katonda kyeyava abaleka ne beeyongera mu kwegomba kwabwe okw\u2019obuwemu. Abakazi baabwe baawanyisa enkolagana yaabwe ey\u2019obuzaaliranwa n\u2019abasajja, ne bakola ebitali bya buzaaliranwa."
                },
                "27": {
                    "verse_nr": "27",
                    "verse": "Abasajja nabo baalekayo okwegatta ne bakazi baabwe mu ngeri ey\u2019obuzaaliranwa, ne bajjuzibwa obukaba ne beegatta ne basajja bannaabwe. N\u2019ekyava mu bikolwa ebyo eby\u2019obugwagwa, kwe kusasulibwa empeera esaanira okwonoona kwabwe."
                },
                "28": {
                    "verse_nr": "28",
                    "verse": "Bwe baagaana okumanya Katonda, Katonda kyeyava abaleka ne babeera n\u2019omutima omwonoonefu ne bakola ebitasaana."
                },
                "29": {
                    "verse_nr": "29",
                    "verse": "Bajjuzibbwa obutali butuukirivu bwonna, n\u2019ebibi, n\u2019omululu, n\u2019obukyayi, n\u2019obuggya, n\u2019obussi, n\u2019entalo, n\u2019obulimba, n\u2019enkwe, n\u2019okwogera ebitasaana, nga basala ku bannaabwe ebigambo,"
                },
                "30": {
                    "verse_nr": "30",
                    "verse": "era nga bageya, nga bakyawa Katonda, nga bavuma bannaabwe, nga bajjudde amalala n\u2019okwekulumbaza, nga bagunjawo enkola y\u2019ebikyamu, era nga bajeemera bakadde baabwe."
                },
                "31": {
                    "verse_nr": "31",
                    "verse": "Tebategeera so tebalina kukkiriza, tebalina kwagala, era tebalina mutima gusaasira."
                },
                "32": {
                    "verse_nr": "32",
                    "verse": "Newaakubadde nga bamanyi nga Katonda yagamba nti abantu abakola ebintu ng\u2019ebyo balizikirizibwa, tebakoma ku kubikola kyokka, naye basiima n\u2019abo ababikola."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Omusango Katonda aligusala na bwenkanya - Gwe anenya omuntu omulala, okola ebibi bye bimu ne by\u2019onenyeza omuntu oyo. Kyonoova olema okubeera n\u2019eky\u2019okuwoza, kubanga bw\u2019okola bw\u2019otyo, weesalira wekka omusango."
                },
                "2": {
                    "verse_nr": "2",
                    "verse": "Naye kaakano, tumanyi nga Katonda mutuufu okunenya abo abakola ebiri ng\u2019ebyo."
                },
                "3": {
                    "verse_nr": "3",
                    "verse": "Naye ggwe omuntu obuntu, akola ebiri ng\u2019ebyo, kyokka n\u2019onenya abantu abalala, olowooza nga Katonda alikuleka?"
                },
                "4": {
                    "verse_nr": "4",
                    "verse": "Oba onyooma ekisa kya Katonda ekingi, n\u2019okugumiikiriza kwe n\u2019obukwatampola bwe? Tomanyi ng\u2019ekisa kya Katonda kikuleeta mu kwenenya?"
                },
                "5": {
                    "verse_nr": "5",
                    "verse": "Naye olw\u2019obukakanyavu bwo n\u2019omutima oguteenenya, weeterekera ekiruyi ku lunaku lw\u2019ekiruyi n\u2019okubikkulirwa, Katonda lw\u2019alisalirako omusango ogw\u2019obutuukirivu."
                },
                "6": {
                    "verse_nr": "6",
                    "verse": "Katonda aliwa buli omu empeera esaanira ebikolwa bye."
                },
                "7": {
                    "verse_nr": "7",
                    "verse": "Aliwa obulamu obutaggwaawo abo abaakola obulungi, nga balina essuubi ery\u2019okuweebwa ekitiibwa, ettendo n\u2019obulamu obw\u2019emirembe n\u2019emirembe."
                },
                "8": {
                    "verse_nr": "8",
                    "verse": "Naye abo abeenoonyeza ebyabwe, abajeemera amazima nga bagondera obutali butuukirivu, kiriba kiruyi na busungu."
                },
                "9": {
                    "verse_nr": "9",
                    "verse": "Walibaawo ennaku n\u2019okubonaabona ku buli mmeeme y\u2019omuntu akola ebibi, okusookera ku Muyudaaya n\u2019oluvannyuma ku Munnaggwanga."
                },
                "10": {
                    "verse_nr": "10",
                    "verse": "Naye ekitiibwa n\u2019ettendo n\u2019emirembe biriba ku buli akola ebituufu, okusookera ku Muyudaaya n\u2019oluvannyuma ku Munnaggwanga."
                },
                "11": {
                    "verse_nr": "11",
                    "verse": "Kubanga Katonda tasosola mu bantu."
                },
                "12": {
                    "verse_nr": "12",
                    "verse": "Abo bonna abaayonoona olw\u2019obutamanya mateeka, balizikirira; era n\u2019abo bonna abaamanya amateeka ne boonoona, bwe batyo bwe balisalirwa omusango, okusinziira mu Mateeka."
                },
                "13": {
                    "verse_nr": "13",
                    "verse": "Kuba abawulira obuwulizi amateeka, si be bejjeerera eri Katonda, wabula abo abakola bye galagira, be baliweebwa obutuukirivu."
                },
                "14": {
                    "verse_nr": "14",
                    "verse": "Abaamawanga abatalina mateeka bwe bakolera mu buzaaliranwa ebintu eby\u2019Amateeka, ebintu ebyo byennyini bifuuka amateeka gye bali, newaakubadde ng\u2019Amateeka tegaabaweebwa."
                },
                "15": {
                    "verse_nr": "15",
                    "verse": "Ekyo kiraga ng\u2019Amateeka gawandiikibbwa mu mitima gyabwe, era kikakasa munda mu birowoozo byabwe, ng\u2019emitima gyabwe giribasaliriza omusango oba okubejjeereza okusinziira ku ekyo kye bamanyi."
                },
                "16": {
                    "verse_nr": "16",
                    "verse": "Kino kiribaawo ku lunaku Katonda kw\u2019aliramulira abantu olw\u2019ebyo bye baakisa, ng\u2019enjiri yange bw\u2019eri ku bwa Yesu Kristo."
                },
                "17": {
                    "verse_nr": "17",
                    "verse": "Abayudaaya n\u2019amateeka - Abamu ku mmwe mweyita Bayudaaya. Mwesiga amateeka ne mwewaana nga bwe mumanyi Katonda."
                },
                "18": {
                    "verse_nr": "18",
                    "verse": "Bwe musoma ebyawandiikibwa muyiga engeri Katonda gy\u2019ayagala mweyise ne muzuula ekituufu."
                },
                "19": {
                    "verse_nr": "19",
                    "verse": "Mukakasa nga bwe muli abakulembeze b\u2019abazibe b\u2019amaaso, era ettabaaza eri abo bonna abali mu kizikiza."
                },
                "20": {
                    "verse_nr": "20",
                    "verse": "Naye olwokubanga, amateeka ga Katonda gatuwa amagezi n\u2019amazima, mulowooza muyinza okuyigiriza abatali bagezi n\u2019abaana abato."
                },
                "21": {
                    "verse_nr": "21",
                    "verse": "Kale ggwe ayigiriza abalala, lwaki toyinza kweyigiriza wekka? Ategeeza abalala obutabba, tobba?"
                },
                "22": {
                    "verse_nr": "22",
                    "verse": "Ategeeza obutayenda, toyenda? Akyawa ebifaananyi, si ggwe onyaga eby\u2019omu masabo?"
                },
                "23": {
                    "verse_nr": "23",
                    "verse": "Mwenyumiririza mu mateeka, naye ne muswaza Katonda olw\u2019obutagatuukiriza."
                },
                "24": {
                    "verse_nr": "24",
                    "verse": "Ekyawandiikibwa kigamba nti, \u201cOlw\u2019ebikolwa byammwe ebyo, erinnya lya Katonda kyelivudde livvoolebwa mu mawanga.\u201d"
                },
                "25": {
                    "verse_nr": "25",
                    "verse": "Okukomolebwa kugasiza ddala bw\u2019okwata amateeka, naye bw\u2019otagatuukiriza tewaba njawulo wakati wo n\u2019atali mukomole."
                },
                "26": {
                    "verse_nr": "26",
                    "verse": "Kale obanga atali mukomole akwata amateeka, talibalibwa ng\u2019eyakomolebwa?"
                },
                "27": {
                    "verse_nr": "27",
                    "verse": "Noolwekyo ataakomolebwa mu buzaaliranwa naye ng\u2019akuuma amateeka, alikusaliza omusango gwe alina amateeka amawandiike n\u2019otagatuukiriza ate nga wakomolebwa."
                },
                "28": {
                    "verse_nr": "28",
                    "verse": "Okweyisa ng\u2019Omuyudaaya ate nga wakomolebwa, tekikufuula Muyudaaya yennyini."
                },
                "29": {
                    "verse_nr": "29",
                    "verse": "Okuba Omuyudaaya yennyini oteekwa okugondera amateeka. Okukomolebwa okutuufu kwe kukomolebwa okubaawo mu mutima, so si okw\u2019omubiri. Omuntu ng\u2019oyo atenderezebwa Katonda, so si abantu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Obwesigwa bwa Katonda - Kaakano olwo Omuyudaaya alina nkizo ki? Oba okukomolebwa kugasa ki?"
                },
                "2": {
                    "verse_nr": "2",
                    "verse": "Kugasa nnyo mu ngeri nnyingi. Okusookera ddala, Abayudaaya be baateresebwa ebigambo bya Katonda."
                },
                "3": {
                    "verse_nr": "3",
                    "verse": "Kituufu nti abamu ku bo tebakkiriza bigambo ebyo. Obutakkiriza bwabwe buliggyawo obwesigwa bwa Katonda, olw\u2019okuba nga bo tebaalina kukkiriza?"
                },
                "4": {
                    "verse_nr": "4",
                    "verse": "Tekisoboka. Katonda ye wa mazima, newaakubadde nga buli muntu yenna mulimba. Ebyawandiikibwa bigamba nti, \u201cOlyoke otuukirire mu bigambo byo, era osinge bw\u2019osala omusango.\u201d"
                },
                "5": {
                    "verse_nr": "5",
                    "verse": "Naye obanga obutali butuukirivu bwaffe bulagira ddala obutuukirivu bwa Katonda, tunaayogera ki? Kikyamu Katonda okutunyiigira era n\u2019atubonereza? Mu kino njogera ng\u2019omuntu."
                },
                "6": {
                    "verse_nr": "6",
                    "verse": "Nedda, sikikyamu. Katonda alisalira atya ensi omusango?"
                },
                "7": {
                    "verse_nr": "7",
                    "verse": "Naye obanga obulimba bwammwe bweyongera okugulumiza Katonda, nga kiraga Katonda bw\u2019ali ow\u2019amazima, oyinza okwebuuza lwaki okyasalirwa omusango ng\u2019omwonoonyi?"
                },
                "8": {
                    "verse_nr": "8",
                    "verse": "Era okyayinza okwongerako na kino nti tukolenga ebibi mulyoke muveemu ebirungi, ng\u2019abamu bwe batuwaayiriza nti, bwe tugamba. Kyokka Katonda mwenkanya, era alibasalira nga bwe kibagwanira."
                },
                "9": {
                    "verse_nr": "9",
                    "verse": "Tewali mutuukirivu n\u2019omu - Bino byonna bitegeeza ki? Kitegeeza nti ffe Abayudaaya tuli bulungi nnyo okusinga abantu abalala bonna? Nedda, n\u2019akatono. Ffenna tufugibwa kibi, ne bwe baba Abayudaaya oba Abaamawanga."
                },
                "10": {
                    "verse_nr": "10",
                    "verse": "Ng\u2019ebyawandiikibwa bwe bigamba nti: \u201cTewali mutuukirivu n\u2019omu."
                },
                "11": {
                    "verse_nr": "11",
                    "verse": "Tewali ategeera wadde anoonya Katonda."
                },
                "12": {
                    "verse_nr": "12",
                    "verse": "Bonna baakyama, bonna awamu baafuuka kitagasa; tewali n\u2019omu akola obulungi, tewali n\u2019omu.\u201d"
                },
                "13": {
                    "verse_nr": "13",
                    "verse": "\u201cEmimiro gyabwe giringa entaana ezaasaamiridde, n\u2019emimwa gyabwe gijjudde obulimba.\u201d \u201cBuli kigambo ekibavaamu kiri ng\u2019obusagwa bw\u2019omusota.\u201d"
                },
                "14": {
                    "verse_nr": "14",
                    "verse": "\u201cEmimwa gyabwe gijjudde okukolima n\u2019obukyayi.\u201d"
                },
                "15": {
                    "verse_nr": "15",
                    "verse": "\u201cEbigere byabwe byanguwa okuyiwa omusaayi,"
                },
                "16": {
                    "verse_nr": "16",
                    "verse": "buli gye balaga baleka abantu baayo mu kuzikirira na mu nnaku njereere."
                },
                "17": {
                    "verse_nr": "17",
                    "verse": "Tebamanyi kkubo lya mirembe.\u201d"
                },
                "18": {
                    "verse_nr": "18",
                    "verse": "\u201cN\u2019okutya tebatya Katonda.\u201d"
                },
                "19": {
                    "verse_nr": "19",
                    "verse": "Tumanyi nga buli kyawandiikibwa mu mateeka, kyawandiikibwa ku lw\u2019abo abafugibwa amateeka. Amateeka malambulukufu ku nsonga ezo, omuntu yenna aleme okwekwasa ensonga yonna, ate era ne Katonda okwongera okulaga ng\u2019ensi yonna bwe yasobya."
                },
                "20": {
                    "verse_nr": "20",
                    "verse": "Kubanga tewali n\u2019omu aliweebwa obutuukirivu mu maaso ga Katonda olw\u2019ebikolwa by\u2019amateeka. Mu mateeka mwe tutegeerera ddala ekibi."
                },
                "21": {
                    "verse_nr": "21",
                    "verse": "Obutuukirivu buva mu Kukkiriza - Kale kaakano tutegeere ng\u2019obutuukirivu bwa Katonda tebutuweebwa lwa kugondera Mateeka. Ekyo kikakasibwa Amateeka ne bannabbi."
                },
                "22": {
                    "verse_nr": "22",
                    "verse": "Obutuukirivu bwa Katonda butuweebwa olw\u2019okukkiriza Yesu Kristo. Katonda tasosola."
                },
                "23": {
                    "verse_nr": "23",
                    "verse": "Ffenna twayonoona era tetusaanira kitiibwa kya Katonda."
                },
                "24": {
                    "verse_nr": "24",
                    "verse": "Kyokka twaweebwa obutuukirivu bwa buwa olw\u2019ekisa kye ekiri mu kununulibwa okuli mu Yesu Kristo;"
                },
                "25": {
                    "verse_nr": "25",
                    "verse": "Katonda yaweereza Kristo okuba omutango, bwe tukkiriza Kristo olw\u2019omusaayi gwe yayiwa. Alaga obutuukirivu bwe mu kugumiikiriza ebibi ebyakolebwa edda, be bantu abaayonoona mu biseera biri eby\u2019edda."
                },
                "26": {
                    "verse_nr": "26",
                    "verse": "Kino kiraga Katonda bw\u2019alaga okwaniriza kw\u2019alina eri abantu mu biro bino, bwe baba n\u2019okukkiriza mu Yesu."
                },
                "27": {
                    "verse_nr": "27",
                    "verse": "Kale lwaki twenyumiriza? Tewali nsonga etwenyumirizisa. Lwa kuba nga twagoberera amateeka? Nedda, lwa kukkiriza."
                },
                "28": {
                    "verse_nr": "28",
                    "verse": "Noolwekyo omuntu aweebwa obutuukirivu lwa kukkiriza so si lwa kugoberera mateeka."
                },
                "29": {
                    "verse_nr": "29",
                    "verse": "Oba Katonda wa Bayudaaya bokka? Si ye Katonda w\u2019amawanga amalala gonna? Weewaawo nabo Katonda waabwe."
                },
                "30": {
                    "verse_nr": "30",
                    "verse": "Kubanga ye Katonda omu awa obutuukirivu abaakomolebwa, n\u2019abo abataakomolebwa olw\u2019okukkiriza kwabwe."
                },
                "31": {
                    "verse_nr": "31",
                    "verse": "Kale amateeka tugaggyewo olw\u2019okukkiriza? Kikafuuwe. Tunyweza manyweze."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ibulayimu Yaweebwa Obutuukirivu lwa Kukkiriza - Kale kiki kye tunaayogera ku jjajjaffe Ibulayimu ku bikwata ku by\u2019omubiri?"
                },
                "2": {
                    "verse_nr": "2",
                    "verse": "Singa Ibulayimu yaweebwa obutuukirivu lwa bikolwa, yandyenyumirizza, naye si eri Katonda."
                },
                "3": {
                    "verse_nr": "3",
                    "verse": "Ebyawandiikibwa bitugamba bitya? Ibulayimu yakkiriza Katonda ne kimubalirwa okuba obutuukirivu."
                },
                "4": {
                    "verse_nr": "4",
                    "verse": "Omuntu bw\u2019akola omulimu, asasulwa empeera ye. Empeera gy\u2019aweebwa, teba kirabo."
                },
                "5": {
                    "verse_nr": "5",
                    "verse": "Katonda tayinza kukusembeza olw\u2019ebikolwa byo. Katonda asembeza aboonoonyi olw\u2019okukkiriza kwe balina mu ye."
                },
                "6": {
                    "verse_nr": "6",
                    "verse": "Kabaka Dawudi naye yayogera kye kimu ku muntu ono Katonda gw\u2019awa obutuukirivu obutavudde mu bikolwa bye ng\u2019agamba nti:"
                },
                "7": {
                    "verse_nr": "7",
                    "verse": "\u201cBaweereddwa omukisa, abasonyiyiddwa ebyonoono byabwe, ne baggyibwako ebibi byabwe."
                },
                "8": {
                    "verse_nr": "8",
                    "verse": "Aweereddwa omukisa omuntu, Mukama gw\u2019atalibalira kibi.\u201d"
                },
                "9": {
                    "verse_nr": "9",
                    "verse": "Kale omukisa guno, gw\u2019abakomole bokka oba n\u2019abatali bakomole? Ebyawandiikibwa bitugamba nti okukkiriza kwa Ibulayimu kwamubalirwa okuba obutuukirivu."
                },
                "10": {
                    "verse_nr": "10",
                    "verse": "Kale, kwamubalirwa kutya? Ng\u2019akomolebbwa oba nga tannakomolebwa? Nedda si ng\u2019akomolebbwa naye nga tannakomolebwa."
                },
                "11": {
                    "verse_nr": "11",
                    "verse": "Akabonero ke yafuna ak\u2019okukomolebwa, ye nvumbo ku butuukirivu olw\u2019okukkiriza kwe, nga tannakomolebwa, alyoke abeere jjajja w\u2019abo bonna abakkiriza nga si bakomole, nabo balyoke babalirwe obutuukirivu."
                },
                "12": {
                    "verse_nr": "12",
                    "verse": "Ate era ye jjajja w\u2019abantu bonna, abakomole, era abatambulira mu kkubo ery\u2019okukkiriza, jjajjaffe Ibulayimu kwe yalina nga tannakomolebwa."
                },
                "13": {
                    "verse_nr": "13",
                    "verse": "Ibulayimu n\u2019ezzadde lye tebaaweebwa kisuubizo eky\u2019okulya ensi yonna, ng\u2019omugabo gwe, lwa kukwata mateeka. Katonda, ensi yagimusuubiza lwa butuukirivu obwamuweebwa olw\u2019okukkiriza."
                },
                "14": {
                    "verse_nr": "14",
                    "verse": "Kale obanga baweebwa obusika lw\u2019amateeka, okukkiriza kuba tekugasa, era nga n\u2019ekisuubizo tekirina makulu."
                },
                "15": {
                    "verse_nr": "15",
                    "verse": "Katonda anyiiga Amateeka ge bwe gatagonderwa. Naye bwe wataba mateeka, tewaba mateeka ga kujeemera."
                },
                "16": {
                    "verse_nr": "16",
                    "verse": "Noolwekyo ekisuubizo kijja lwa kukkiriza, kiryoke kiweebwe lwa kisa, eri ezzadde lyonna, so si ezzadde erigondera amateeka lyokka naye n\u2019eri ezzadde erya Ibulayimu olw\u2019okukkiriza; era oyo ye jjajjaffe ffenna."
                },
                "17": {
                    "verse_nr": "17",
                    "verse": "Kyawandiikibwa nti, \u201cNkufudde jjajja w\u2019amawanga amangi.\u201d Ye jjajjaffe mu maaso g\u2019oyo gwe yakkiriza, Katonda azuukiza abafu, era alaba ebitaliiwo ng\u2019ebiriwo, era atonda ebintu ebiggya."
                },
                "18": {
                    "verse_nr": "18",
                    "verse": "Katonda yasuubiza Ibulayimu abazzukulu bangi. Ne bwe kyalabika ng\u2019ekitasoboka, Ibulayimu yalina okukkiriza mu Katonda, n\u2019oluvannyuma n\u2019abeera jjajja w\u2019amawanga mangi, okusinziira ku ekyo ekyayogerwa nti, \u201cEzadde lyo bwe liriba.\u201d"
                },
                "19": {
                    "verse_nr": "19",
                    "verse": "Teyatendewererwa mu kukkiriza, newaakubadde nga yali wa myaka nga kikumi, nga n\u2019omubiri gwe munafu nnyo, ate nga ne Saala mugumba."
                },
                "20": {
                    "verse_nr": "20",
                    "verse": "Teyabuusabuusa kisuubizo kya Katonda mu butakkiriza, naye yaweebwa amaanyi lwa kukkiriza; n\u2019agulumiza Katonda."
                },
                "21": {
                    "verse_nr": "21",
                    "verse": "Yakakasiza ddala nti Katonda kye yasuubiza asobola okukituukiriza,"
                },
                "22": {
                    "verse_nr": "22",
                    "verse": "era bwe kityo ne kimubalirwa okuba obutuukirivu."
                },
                "23": {
                    "verse_nr": "23",
                    "verse": "Naye tekyawandiikibwa ku lulwe yekka nti, \u201cKyamubalirwa okuba obutuukirivu;\u201d"
                },
                "24": {
                    "verse_nr": "24",
                    "verse": "naye era naffe, abakkiririza mu oyo eyazuukiza Yesu Mukama waffe mu bafu."
                },
                "25": {
                    "verse_nr": "25",
                    "verse": "Kristo yaweebwayo okuttibwa olw\u2019ebibi byaffe, n\u2019azuukizibwa tulyoke tuweebwe obutuukirivu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Emirembe n\u2019essanyu - Kale nga bwe twaweebwa obutuukirivu olw\u2019okukkiriza tulina emirembe ne Katonda, mu Mukama waffe Yesu Kristo,"
                },
                "2": {
                    "verse_nr": "2",
                    "verse": "era olw\u2019okukkiriza mu Kristo tufunye ekisa kya Katonda mwe tubeera, era mwe twenyumiririza, nga tusuubira ekitiibwa kya Katonda."
                },
                "3": {
                    "verse_nr": "3",
                    "verse": "Tetukoma ku ekyo kyokka, naye twenyumiririza ne mu kubonaabona, nga tumanyi ng\u2019okubonaabona kutuyigiriza okugumiikiriza."
                },
                "4": {
                    "verse_nr": "4",
                    "verse": "Era okugumiikiriza kututuusa ku mbala ennungi, n\u2019embala ennungi ne zitutuusa ku ssuubi."
                },
                "5": {
                    "verse_nr": "5",
                    "verse": "Era essuubi teritukwasa nsonyi kubanga Katonda atuwadde Mwoyo Mutukuvu ajjuza emitima gyaffe okwagala kwe."
                },
                "6": {
                    "verse_nr": "6",
                    "verse": "Bwe twali tukyali banafu wakati mu bibi, Kristo yatufiirira ffe aboonoonyi."
                },
                "7": {
                    "verse_nr": "7",
                    "verse": "Kizibu okufiirira omuntu omutuukirivu. Oboolyawo omuntu ayinza okwewaayo okufa ku lw\u2019omuntu omulungi."
                },
                "8": {
                    "verse_nr": "8",
                    "verse": "Kyokka Katonda alaga okwagala kwe gye tuli mu ngeri eno: bwe twali tukyali boonoonyi, Kristo n\u2019atufiirira."
                },
                "9": {
                    "verse_nr": "9",
                    "verse": "Kale obanga twaweebwa obutuukirivu olw\u2019omusaayi gwe, alitulokola okuva mu busungu bwa Katonda."
                },
                "10": {
                    "verse_nr": "10",
                    "verse": "Kale obanga bwe twali tukyali balabe ba Katonda twatabaganyizibwa naye mu kufa kw\u2019Omwana we, bwe tutabagana naye tetulisingawo nnyo okulokolebwa olw\u2019obulamu bwe?"
                },
                "11": {
                    "verse_nr": "11",
                    "verse": "So si ekyo kyokka, twenyumiririza mu Katonda, kubanga Katonda yaweereza Mukama waffe Yesu Kristo, mwe twatabaganyizibwa."
                },
                "12": {
                    "verse_nr": "12",
                    "verse": "Okufa mu Adamu n\u2019Obulamu mu Kristo - Ekibi kyajja mu nsi olw\u2019omuntu omu, ne kireeta okufa mu nsi. Mu ngeri y\u2019emu olw\u2019okuba nga bonna baayonoona, bonna balifa."
                },
                "13": {
                    "verse_nr": "13",
                    "verse": "Ekibi kyaliwo mu nsi ng\u2019amateeka tegannabaawo. Kyokka Katonda teyagamba nti be balina okuvunaanyizibwa olw\u2019ebibi byabwe, kubanga Amateeka gaali tegannabeerawo."
                },
                "14": {
                    "verse_nr": "14",
                    "verse": "Kyokka okufa kwali kukyafuga okuva ku Adamu okutuusa ku Musa, nga kutwaliramu n\u2019abo abataayonoona mu ngeri Adamu gye yayonoonamu. Mu ngeri endala, Adamu ali mu kifaananyi kya Kristo eyajja oluvannyuma."
                },
                "15": {
                    "verse_nr": "15",
                    "verse": "Naye Katonda wa kisa nnyo, kubanga ekirabo kye yali agenda okutuwa, kyali kya njawulo ku kibi kya Adamu. Okwonoona kw\u2019omuntu omu, Adamu, kwaleetera bangi okufa, kyokka ekisa kya Katonda n\u2019ekirabo ekiri mu kisa ky\u2019omuntu omu Yesu Kristo kyasukkirira nnyo ne kibuna mu bantu bangi."
                },
                "16": {
                    "verse_nr": "16",
                    "verse": "Waliwo enjawulo nnene wakati w\u2019ekibi kya Adamu n\u2019ekirabo kya Katonda. Ekibi ekimu kyatuweesa ekibonerezo. Kyokka ekirabo kya Katonda kyatukkirizisa gy\u2019ali, newaakubadde nga twonoona emirundi mingi."
                },
                "17": {
                    "verse_nr": "17",
                    "verse": "Obanga olw\u2019okwonoona kw\u2019omuntu omu okufa kwabuna, abaliweebwa ekisa kya Katonda n\u2019ekirabo eky\u2019obutuukirivu, tebalisinga nnyo okufugira mu bulamu olw\u2019omuntu omu Yesu Kristo?"
                },
                "18": {
                    "verse_nr": "18",
                    "verse": "Kale ng\u2019abantu bonna bwe baasalirwa omusango olw\u2019ekibi ekimu, bwe kityo n\u2019olw\u2019ekikolwa ekimu eky\u2019obutuukirivu abantu bonna mwe baaweerwa obutuukirivu ne bafuna obulamu."
                },
                "19": {
                    "verse_nr": "19",
                    "verse": "Obujeemu bw\u2019omuntu omu bwafuula abangi okuba aboonoonyi. Bwe butyo n\u2019obuwulize bw\u2019omuntu omu Yesu, bulifuula bangi okuba abatuukirivu."
                },
                "20": {
                    "verse_nr": "20",
                    "verse": "Amateeka gaatekebwawo, amaanyi g\u2019ekibi galyoke galabisibwe. Kyokka ekibi bwe kyeyongera, ekisa kya Katonda kyo ne kyeyongera nnyo okusingawo."
                },
                "21": {
                    "verse_nr": "21",
                    "verse": "Ng\u2019ekibi bwe kyafugira mu kufa, n\u2019ekisa kya Katonda kifugira mu butuukirivu ne kitutuusa mu bulamu obutaggwaawo mu Yesu Kristo Mukama waffe."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Okuba Abalamu mu Kristo - Kale tunaagamba tutya? Tweyongere okwonoona, olwo ekisa kya Katonda kiryoke kyeyongere?"
                },
                "2": {
                    "verse_nr": "2",
                    "verse": "Kikafuuwe, kubanga ffe abaafa eri ekibi tuyinza tutya okweyongera okukikola?"
                },
                "3": {
                    "verse_nr": "3",
                    "verse": "Oba temumanyi nga bonna bwe baabatizibwa mu Yesu Kristo, baafiira wamu naye?"
                },
                "4": {
                    "verse_nr": "4",
                    "verse": "Bwe twabatizibwa twaziikibwa wamu ne Kristo. Nga Kristo bwe yazuukizibwa okuva mu bafu olw\u2019ekitiibwa kya Kitaawe, naffe twafuna obulamu obuggya, era bwe tutyo tutambulirenga mu bulamu obwo obuggya."
                },
                "5": {
                    "verse_nr": "5",
                    "verse": "Obanga twegatta wamu naye mu kifaananyi eky\u2019okufa kwe, bwe tutyo bwe tulyegattira awamu naye mu kuzuukira kwe."
                },
                "6": {
                    "verse_nr": "6",
                    "verse": "Tumanyi kino nti omuntu waffe ow\u2019edda yakomererwa wamu naye ku musaalaba, omubiri gw\u2019ekibi guleme kuba gwa mugaso, tuleme kuddamu kuba baddu ba kibi."
                },
                "7": {
                    "verse_nr": "7",
                    "verse": "Omuntu bw\u2019afa aba takyafugibwa kibi."
                },
                "8": {
                    "verse_nr": "8",
                    "verse": "Naye obanga twafiira wamu ne Kristo, tukkiriza nga tuliba balamu wamu naye"
                },
                "9": {
                    "verse_nr": "9",
                    "verse": "Tumanyi nti, nga Kristo bwe yazuukizibwa mu bafu, takyafa nate, okufa tekukyamufuga."
                },
                "10": {
                    "verse_nr": "10",
                    "verse": "Okufa kwe yafa eri ekibi, yafa omulundi gumu, naye kaakano mulamu era mulamu ku bwa Katonda."
                },
                "11": {
                    "verse_nr": "11",
                    "verse": "Bwe mutyo nammwe mwerowoozenga okuba abaafiira ddala eri ekibi, naye abalamu eri Katonda mu Kristo Yesu."
                },
                "12": {
                    "verse_nr": "12",
                    "verse": "Noolwekyo ekibi kiremenga okufuga omubiri gwammwe ogufa, nga mugondera okwegomba kwagwo."
                },
                "13": {
                    "verse_nr": "13",
                    "verse": "Temuwangayo bitundu byammwe eby\u2019omubiri okukozesebwa ebitali bya butuukirivu eri ekibi, naye mweweereyo ddala eri Katonda, ng\u2019abantu abalamu abaava mu bafu. Ebitundu byammwe eby\u2019omubiri gwammwe bikozesebwe eby\u2019obutuukirivu eri Katonda."
                },
                "14": {
                    "verse_nr": "14",
                    "verse": "Temukkiriza kibi kwongera kubafuga, kubanga temukyafugibwa mateeka, wabula ekisa kya Katonda."
                },
                "15": {
                    "verse_nr": "15",
                    "verse": "Baddu ba butuukirivu - Kale tukole tutya? Kale tukole ekibi kubanga tetufugibwa mateeka wabula ekisa kya Katonda? Kikafuuwe."
                },
                "16": {
                    "verse_nr": "16",
                    "verse": "Temumanyi nga muba baddu b\u2019oyo gwe muwulira? Muyinza okuba abaddu b\u2019ekibi ne kibaleetera okufa, oba muyinza okuba abaddu abawulira Katonda n\u2019abawa obutuukirivu."
                },
                "17": {
                    "verse_nr": "17",
                    "verse": "Kyokka Katonda yeebazibwe kubanga mwabanga baddu ba kibi, naye bwe mwagondera okuyigiriza kwe mwayigirizibwa n\u2019omutima gwammwe gwonna, ne mukugondera."
                },
                "18": {
                    "verse_nr": "18",
                    "verse": "Noolwekyo mwasumululwa okuva mu kibi, ne mufuuka baddu ba butuukirivu abasanyusa Katonda."
                },
                "19": {
                    "verse_nr": "19",
                    "verse": "Njogera nga nkozesa olulimi olwa bulijjo kubanga mukyali banafu. Nga bwe mwawangayo ebitundu byammwe eby\u2019omubiri okuba abaddu b\u2019ebirowoozo eby\u2019obugwagwa, ne mweyongeranga okukola ebitali bya butuukirivu, bwe mutyo muweeyo ebitundu byammwe eby\u2019omubiri okuba abaddu b\u2019obutuukirivu, nga mweweerayo ddala eri Katonda, mube batukuvu."
                },
                "20": {
                    "verse_nr": "20",
                    "verse": "Bwe mwali abaddu b\u2019ekibi, temwafugibwanga butuukirivu."
                },
                "21": {
                    "verse_nr": "21",
                    "verse": "Kale mwagasibwa ki mu kukola ebintu ebyo, ebibaleetera ensonyi? Enkomerero yaabyo kufa."
                },
                "22": {
                    "verse_nr": "22",
                    "verse": "Naye kaakano obanga mwasumululwa mu kibi, ne mufuuka baddu ba Katonda, ebivaamu bibatuusa ku kutukuzibwa, n\u2019enkomerero bwe bulamu obutaggwaawo."
                },
                "23": {
                    "verse_nr": "23",
                    "verse": "Empeera y\u2019ekibi kwe kufa, naye ekirabo kya Katonda, bwe bulamu obutaggwaawo mu Yesu Kristo Mukama waffe."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ekyokulabirako ekiva mu Bufumbo - Temumanyi abooluganda, kubanga njogera eri abamanyi amateeka, ng\u2019amateeka gafuga oyo yekka akyali omulamu?"
                },
                "2": {
                    "verse_nr": "2",
                    "verse": "Ka mbawe ekyokulabirako: mu mateeka omukazi omufumbo, asigala nga wa bba, bba bw\u2019aba ng\u2019akyali mulamu. Naye bba bw\u2019afa, omukazi oyo ng\u2019asumuluddwa mu tteeka eribagatta."
                },
                "3": {
                    "verse_nr": "3",
                    "verse": "Noolwekyo omukazi oyo bwe yeegatta n\u2019omusajja omulala, bba ng\u2019akyali mulamu, omukazi oyo anaayitibwanga mwenzi. Naye bba bw\u2019afanga, olwo omukazi omufumbo anaabanga asumuluddwa mu tteeka, era taabenga mwenzi bw\u2019anaafumbirwanga omusajja omulala."
                },
                "4": {
                    "verse_nr": "4",
                    "verse": "Nammwe baganda bange mwafa eri amateeka, muli ba mubiri gwa Kristo. Mwegatta ku Kristo eyazuukizibwa okuva mu bafu, tulyoke tubale ebibala ebisanyusa Katonda."
                },
                "5": {
                    "verse_nr": "5",
                    "verse": "Kubanga bwe twali tukyafugibwa omubiri, okwegomba kw\u2019ebibi kwakoleranga mu bitundu byaffe eby\u2019omubiri olw\u2019amateeka, era enkomerero kwali kufa."
                },
                "6": {
                    "verse_nr": "6",
                    "verse": "Naye kaakano tetukyafugibwa mateeka. Tuli bafu eri ebyo ebyali bitusibye, era tebitulinaako buyinza. Noolwekyo tuyinza okuweereza Katonda mu ngeri empya eya Mwoyo Mutukuvu, so si mu nkola enkadde ey\u2019amateeka."
                },
                "7": {
                    "verse_nr": "7",
                    "verse": "Okulwanagana n\u2019Ekibi - Kale tunaayogera ki? Amateeka kye kibi? Kikafuuwe. Singa tewaali mateeka, sanditegedde kibi. N\u2019okwegomba kw\u2019omubiri sandikutegeeredde ddala singa amateeka tegaagamba nti, \u201cTeweegombanga.\u201d"
                },
                "8": {
                    "verse_nr": "8",
                    "verse": "Ekibi kyeyambisa etteeka lino, ne kindeetera okwegomba okwa buli ngeri. Noolwekyo awatali mateeka, ekibi kiba kifu."
                },
                "9": {
                    "verse_nr": "9",
                    "verse": "Edda nali mulamu awatali mateeka, naye etteeka bwe lyajja, ekibi ne kiramuka, n\u2019okufa ne nfa."
                },
                "10": {
                    "verse_nr": "10",
                    "verse": "Era ne nkizuula ng\u2019etteeka eryali liteekwa okumpa obulamu, lye lyandetera okufa."
                },
                "11": {
                    "verse_nr": "11",
                    "verse": "Ekibi kyeyambisa ekiragiro ekyo ne kinnimba, era ne kinzita."
                },
                "12": {
                    "verse_nr": "12",
                    "verse": "Noolwekyo amateeka matukuvu, era n\u2019ekiragiro kitukuvu, kiru\u014b\u014bamya era kirungi."
                },
                "13": {
                    "verse_nr": "13",
                    "verse": "Kale ekirungi gye ndi, ate kye kyafuuka okufa? Nedda. Ekibi kye kyakozesa ekiragiro ekirungi kiryoke kinzite. Noolwekyo tulaba ekibi bwe kiri, ekibi ddala."
                },
                "14": {
                    "verse_nr": "14",
                    "verse": "Tumanyi ng\u2019amateeka mwoyo, naye nze omuntu obuntu, natundibwa ng\u2019omuddu nfugibwe ekibi."
                },
                "15": {
                    "verse_nr": "15",
                    "verse": "Kubanga kye nkola sikimanyi. Kye njagala si kye nkola, naye kye nkyawa kye nkola."
                },
                "16": {
                    "verse_nr": "16",
                    "verse": "Newaakubadde nga nkola kye mmanyi nga kikyamu, nzikiriza ng\u2019amateeka malungi."
                },
                "17": {
                    "verse_nr": "17",
                    "verse": "Noolwekyo si nze nkola ebintu ebyo ebibi, wabula ekibi ekiri mu nze."
                },
                "18": {
                    "verse_nr": "18",
                    "verse": "Mmanyi nga mu nze, temuli kalungi n\u2019akamu. Ne bwe njagala okukola ekirungi, tewali kirungi kye nkola."
                },
                "19": {
                    "verse_nr": "19",
                    "verse": "Ekirungi kye njagala okukola si kye nkola, naye ekibi kye saagala kye nkola."
                },
                "20": {
                    "verse_nr": "20",
                    "verse": "Naye obanga kye saagala kye nkola, si nze mba nkikola, wabula ekibi ekibeera mu nze."
                },
                "21": {
                    "verse_nr": "21",
                    "verse": "Noolwekyo nzudde mu mateeka nga bwe njagala okukola ebirungi, ekibi kimbeera kumpi."
                },
                "22": {
                    "verse_nr": "22",
                    "verse": "Mu nze mu muntu ow\u2019omunda njagala nnyo okugondera amateeka ga Katonda."
                },
                "23": {
                    "verse_nr": "23",
                    "verse": "Naye mu mubiri gwange gwonna, ndaba amateeka ag\u2019enjawulo nga gawakana n\u2019etteeka lya Katonda amagezi gange ge limanyi. Ekyo kinfuula omusibe w\u2019amateeka ag\u2019ekibi, ekikolera mu mubiri gwange."
                },
                "24": {
                    "verse_nr": "24",
                    "verse": "Nga ndi muntu munaku! Ani alindokola mu mubiri guno ogugenda okufa?"
                },
                "25": {
                    "verse_nr": "25",
                    "verse": "Kyokka Katonda yeebazibwe mu Yesu Kristo Mukama waffe. Nze kennyini mu birowoozo byange, ndi muddu w\u2019amateeka ga Katonda era gwe mpeereza, newaakubadde ng\u2019okwegomba kwange okw\u2019omubiri, mpeereza etteeka ly\u2019ekibi."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Obulamu Obuva mu Mwoyo - Noolwekyo abo abali mu Kristo Yesu, tebaliiko musango; abo abatagoberera kwegomba okw\u2019omubiri wabula ne bagoberera Omwoyo."
                },
                "2": {
                    "verse_nr": "2",
                    "verse": "Kubanga etteeka ery\u2019Omwoyo aleeta obulamu mu Kristo Yesu, lyannunula okuva mu tteeka ly\u2019ekibi n\u2019okufa."
                },
                "3": {
                    "verse_nr": "3",
                    "verse": "Amateeka ga Musa kye gataayinza kukola, olw\u2019okunafuyizibwa omubiri, Katonda yakikola mu Mwana we yennyini bwe yamutuma mu kifaananyi ky\u2019omubiri ogw\u2019ekibi, n\u2019asalira ekibi omusango mu mubiri."
                },
                "4": {
                    "verse_nr": "4",
                    "verse": "Ekyo kyabaawo, eby\u2019obutuukirivu mu mateeka biryoke bituukirire mu ffe bwe tugondera Omwoyo, ffe abatatambulira mu mubiri naye abatambulira mu Mwoyo."
                },
                "5": {
                    "verse_nr": "5",
                    "verse": "Abo abalowooleza mu mubiri balowooza bintu bya mubiri, naye abalowooleza mu Mwoyo balowooza bya Mwoyo."
                },
                "6": {
                    "verse_nr": "6",
                    "verse": "Okulowooleza mu by\u2019omubiri kwe kufa, naye okufugibwa Omwoyo bwe bulamu n\u2019emirembe."
                },
                "7": {
                    "verse_nr": "7",
                    "verse": "Kubanga okulowooza eby\u2019omubiri kya bulabe eri Katonda. Ebirowoozo eby\u2019omubiri tebiyinza kuwulira mateeka ga Katonda."
                },
                "8": {
                    "verse_nr": "8",
                    "verse": "N\u2019abo abafugibwa omubiri tebayinza kusanyusa Katonda."
                },
                "9": {
                    "verse_nr": "9",
                    "verse": "Naye mmwe temufugibwa mubiri wabula mufugibwa Mwoyo, kubanga Omwoyo wa Katonda abeera mu mmwe. Era omuntu yenna bw\u2019ataba na Mwoyo wa Kristo, oyo si wa Kristo."
                },
                "10": {
                    "verse_nr": "10",
                    "verse": "Era obanga Kristo ali mu mmwe, omubiri gwammwe mufu olw\u2019ekibi, ate ng\u2019omwoyo gwammwe mulamu olw\u2019obutuukirivu."
                },
                "11": {
                    "verse_nr": "11",
                    "verse": "Era obanga Omwoyo w\u2019oyo eyazuukiza Yesu okuva mu bafu abeera mu mmwe, oyo eyazuukiza Kristo mu bafu, alifuula emibiri gyammwe egifa okuba emiramu ku bw\u2019Omwoyo we abeera mu mmwe."
                },
                "12": {
                    "verse_nr": "12",
                    "verse": "Noolwekyo abooluganda tulina ebbanja, so si eri omubiri okugondera bye gutulagira."
                },
                "13": {
                    "verse_nr": "13",
                    "verse": "Kubanga bwe munaagobereranga omubiri, mugenda kufa. Naye bwe munnatta ebikolwa eby\u2019omubiri, muliba balamu,"
                },
                "14": {
                    "verse_nr": "14",
                    "verse": "kubanga abo bonna abakulemberwa Omwoyo wa Katonda be baana ba Katonda."
                },
                "15": {
                    "verse_nr": "15",
                    "verse": "Temwaweebwa mwoyo gwa buddu ate mutye, wabula mwaweebwa Omwoyo eyabafuula abaana, era ku bw\u2019oyo tumukoowoola nti, \u201cAba, Kitaffe.\u201d"
                },
                "16": {
                    "verse_nr": "16",
                    "verse": "Omwoyo yennyini akakasiza wamu n\u2019omwoyo waffe nga bwe tuli abaana ba Katonda."
                },
                "17": {
                    "verse_nr": "17",
                    "verse": "Kale nga bwe tuli abaana, tuli basika ba Katonda, era tulisikira wamu ne Kristo, bwe tubonaabonera awamu naye, tulyoke tuweerwe wamu naye ekitiibwa."
                },
                "18": {
                    "verse_nr": "18",
                    "verse": "Ekitiibwa ekijja - Okubonaabona kwe tubonaabona kaakano kutono nnyo bwe kugeraageranyizibwa n\u2019ekitiibwa ekiritubikulirwa."
                },
                "19": {
                    "verse_nr": "19",
                    "verse": "Ebitonde birindirira n\u2019essuubi lingi ekiseera abaana ba Katonda lwe baliragibwa."
                },
                "20": {
                    "verse_nr": "20",
                    "verse": "Kubanga ebitonde tebyafugibwa butaliimu nga byeyagalidde, wabula ku bw\u2019oyo eyabifugisa, mu kusuubira."
                },
                "21": {
                    "verse_nr": "21",
                    "verse": "Ebitonde birifuulibwa bya ddembe okuva mu kufugibwa okuvunda ne bigabanira wamu n\u2019abaana ba Katonda ekitiibwa eky\u2019okuba mu ddembe."
                },
                "22": {
                    "verse_nr": "22",
                    "verse": "Tumanyi ng\u2019ebitonde byonna bisinda era ne birumwa ng\u2019omukazi alumwa okuzaala bw\u2019abeera."
                },
                "23": {
                    "verse_nr": "23",
                    "verse": "Naye ate si ekyo kyokka, era naffe abalina ebibala ebibereberye eby\u2019Omwoyo, naffe tusinda munda yaffe nga tulindirira okufuuka abaana, kwe kununulibwa kw\u2019emibiri gyaffe."
                },
                "24": {
                    "verse_nr": "24",
                    "verse": "Twalokolebwa lwa ssuubi eryo. Naye essuubi erirabibwa si ssuubi; kubanga ani asuubira ky\u2019alabako?"
                },
                "25": {
                    "verse_nr": "25",
                    "verse": "Naye bwe tusuubira kye tutalabako, tukirindirira n\u2019okugumiikiriza."
                },
                "26": {
                    "verse_nr": "26",
                    "verse": "N\u2019Omwoyo bw\u2019atyo atubeera mu bunafu bwaffe. Tetumanyi kusaba nga bwe kitugwanira, naye Omwoyo yennyini atwegayiririra n\u2019okusinda okutayogerekeka."
                },
                "27": {
                    "verse_nr": "27",
                    "verse": "Oyo akebera emitima, amanyi Omwoyo ky\u2019alowooza, kubanga yeegayiririra abatukuvu ng\u2019okusiima kwa Katonda bwe kuli."
                },
                "28": {
                    "verse_nr": "28",
                    "verse": "Era tumanyi nga eri abo abaagala Katonda, era abo abayitibwa ng\u2019okuteesa kwe bwe kuli, ebintu byonna bibatuukako olw\u2019obulungi."
                },
                "29": {
                    "verse_nr": "29",
                    "verse": "Kubanga abo be yamanya olubereberye, yabalonda okufaananyizibwa mu kifaananyi ky\u2019Omwana we, ye abeerenga omubereberye mu booluganda abangi."
                },
                "30": {
                    "verse_nr": "30",
                    "verse": "Abo be yalonda, n\u2019okubayita yabayita, n\u2019abo be yayita, yabawa obutuukirivu, n\u2019abo be yawa obutuukirivu yabagulumiza."
                },
                "31": {
                    "verse_nr": "31",
                    "verse": "Kale tunaagamba ki ku bintu bino? Katonda bw\u2019abeera ku lwaffe, ani asobola okutulwanyisa?"
                },
                "32": {
                    "verse_nr": "32",
                    "verse": "Oyo ataasaasira Mwana we ye, naye n\u2019amuwaayo ku lwaffe ffenna, talituwa buwi bintu byonna awamu naye?"
                },
                "33": {
                    "verse_nr": "33",
                    "verse": "Ani aliroopa abalonde ba Katonda? Katonda y\u2019awa obutuukirivu."
                },
                "34": {
                    "verse_nr": "34",
                    "verse": "Ani alibasalira omusango? Kristo Yesu yafa, kyokka okusinga byonna yazuukizibwa, era ali ku mukono ogwa ddyo ogwa Katonda, ng\u2019atwegayiririra."
                },
                "35": {
                    "verse_nr": "35",
                    "verse": "Ani alitwawukanya n\u2019okwagala kwa Kristo? Kubonaabona, oba bulumi, oba kuyigganyizibwa, oba njala, oba kuba bwerere, oba kabi, oba kitala?"
                },
                "36": {
                    "verse_nr": "36",
                    "verse": "Kyawandiikibwa nti: \u201cKu lulwo tutiisibwatiisibwa n\u2019okuttibwa obudde okuziba, era tubalibwa ng\u2019endiga ez\u2019okusalibwa.\u201d"
                },
                "37": {
                    "verse_nr": "37",
                    "verse": "Naye mu bino byonna tuwangudde n\u2019okukirawo ku bw\u2019oyo eyatwagala."
                },
                "38": {
                    "verse_nr": "38",
                    "verse": "Kubanga nkakasiza ddala nga newaakubadde okufa, wadde obulamu, wadde bamalayika, wadde abafuzi, wadde ebiriwo, wadde ebigenda okujja, wadde amaanyi,"
                },
                "39": {
                    "verse_nr": "39",
                    "verse": "wadde obugulumivu, wadde okukka wansi, wadde ekitonde ekirala kyonna, tewali kiriyinza kutwawukanya n\u2019okwagala kwa Katonda okuli mu Kristo Yesu Mukama waffe."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Okulonda kwa Katonda - Njogera amazima mu Kristo, sirimba, omwoyo gwange nga gunkakasa mu Mwoyo Mutukuvu,"
                },
                "2": {
                    "verse_nr": "2",
                    "verse": "nga ndimunakuwavu nnyo era nga nnumwa mu mutima."
                },
                "3": {
                    "verse_nr": "3",
                    "verse": "Nnali njagala nze mwene nkolimirwe Katonda era njawukanyizibwe ku Kristo olwa baganda bange, bwe tuli ab\u2019omu mubiri,"
                },
                "4": {
                    "verse_nr": "4",
                    "verse": "be Bayisirayiri, abantu ba Katonda abalonde. Katonda yabalaga ekitiibwa kye, n\u2019akola nabo endagaano, n\u2019abawa n\u2019amateeka ge. Yeekaalu yagibawa, n\u2019abawa n\u2019ebyasuubizibwa."
                },
                "5": {
                    "verse_nr": "5",
                    "verse": "Balina bajjajjaabwe abamanyiddwa, Kristo be yasibukamu mu mubiri. Nsaba Katonda afuga byonna atenderezebwenga emirembe gyonna, Amiina."
                },
                "6": {
                    "verse_nr": "6",
                    "verse": "Naye si kuba nti Katonda yalemwa okutuukiriza kye yasuubiza. Si bonna ab\u2019omu Isirayiri nti bantu ba Katonda ddala."
                },
                "7": {
                    "verse_nr": "7",
                    "verse": "Ate so si nti ly\u2019ezzadde lya Ibulayimu bonna balyoke babeere abaana, naye ekisuubizo kyali ku Isaaka bwe kyagambibwa nti, \u201cMu Isaaka mwe ndituukiririza ebyo byonna bye nakusuubiza.\u201d"
                },
                "8": {
                    "verse_nr": "8",
                    "verse": "Kino kitegeeza nti abaana ab\u2019omubiri si be baana ba Katonda, wabula abo ab\u2019okusuubiza be babalibwa okuba ezzadde lya Ibulayimu."
                },
                "9": {
                    "verse_nr": "9",
                    "verse": "Kubanga ekigambo ky\u2019okusuubiza kye kino nti, \u201cMu kiseera nga kino Saala alizaala omwana owoobulenzi.\u201d"
                },
                "10": {
                    "verse_nr": "10",
                    "verse": "Ate si ekyo kyokka, naye ne Isaaka jjajjaffe yalina Lebbeeka eyali olubuto."
                },
                "11": {
                    "verse_nr": "11",
                    "verse": "Naye ng\u2019abalongo tebannazaalibwa, era nga tebannabaako kye bakola kyonna ekirungi oba ekibi, okusiima kwa Katonda nga bwe kuli,"
                },
                "12": {
                    "verse_nr": "12",
                    "verse": "si lwa bikolwa wabula ku bw\u2019oyo eyabayita, kyategeezebwa Lebbeeka nti, \u201cOmukulu y\u2019aliba omuweereza w\u2019omuto.\u201d"
                },
                "13": {
                    "verse_nr": "13",
                    "verse": "Era nga bwe kyawandiikibwa nti, \u201cYakobo namwagala, naye Esawu namukyawa.\u201d"
                },
                "14": {
                    "verse_nr": "14",
                    "verse": "Kale tunaagamba ki? Ddala ddala Katonda talina bwenkanya? Kikafuuwe."
                },
                "15": {
                    "verse_nr": "15",
                    "verse": "Agamba Musa nti, \u201cNdisaasira oyo gwe ndisaasira, era ndikwatirwa ekisa oyo gwe ndikwatirwa ekisa.\u201d"
                },
                "16": {
                    "verse_nr": "16",
                    "verse": "Noolwekyo tekiva ku ebyo omuntu by\u2019ayagala newaakubadde by\u2019akola, wabula ku kusaasira kwa Katonda."
                },
                "17": {
                    "verse_nr": "17",
                    "verse": "Ebyawandiikibwa kyebyava byogera ku Falaawo nti, \u201cKyennava nkuyimusa, ndyoke njolese amaanyi gange mu ggwe, erinnya lyange liryoke litegeezebwe mu nsi zonna.\u201d"
                },
                "18": {
                    "verse_nr": "18",
                    "verse": "Noolwekyo Katonda asaasira oyo gw\u2019ayagala okusaasira, ate n\u2019akakanyaza omutima gw\u2019oyo gw\u2019ayagala okukakanyaza."
                },
                "19": {
                    "verse_nr": "19",
                    "verse": "Omu akyayinza okumbuuza nti, Lwaki Katonda atunenya, obanga y\u2019atuleetera okukola nga bw\u2019asiima?"
                },
                "20": {
                    "verse_nr": "20",
                    "verse": "Naye ggwe omuntu obuntu, ggwe ani addamu ng\u2019owakanya Katonda? Ekibumbe kiyinza okubuuza eyakibumba nti, \u201cLwaki wammumba bw\u2019oti?\u201d"
                },
                "21": {
                    "verse_nr": "21",
                    "verse": "Oba omubumbi talina buyinza ku bbumba, okubumbamu ekibya eky\u2019omugaso, oba okubumbamu ekitali kya mugaso?"
                },
                "22": {
                    "verse_nr": "22",
                    "verse": "Katonda yayagala okulaga obusungu bwe, n\u2019amaanyi ge eri abo bonna abaali basaanira okuzikirizibwa, kyokka n\u2019abalaga obugumiikiriza."
                },
                "23": {
                    "verse_nr": "23",
                    "verse": "Ekyo yakikola alyoke amanyise obugagga bw\u2019ekitiibwa kye, eri abo bonna be yeerondera okugabanira awamu ekitiibwa kye."
                },
                "24": {
                    "verse_nr": "24",
                    "verse": "Naffe yatuyita, si Bayudaaya bokka naye n\u2019Abaamawanga."
                },
                "25": {
                    "verse_nr": "25",
                    "verse": "Ne mu Koseya agamba nti, \u201cAbataali bantu bange ndibayita abantu bange, Ne gwe nnali ssaagala, ndimwagala.\u201d"
                },
                "26": {
                    "verse_nr": "26",
                    "verse": "Mu kifo omwo mwe baayitirwa nti, \u201cTemuli bantu bange, mwe baliyitirwa abaana ba Katonda omulamu.\u201d"
                },
                "27": {
                    "verse_nr": "27",
                    "verse": "Isaaya ayogera eri Isirayiri mu ddoboozi ery\u2019omwanguka nti, \u201cOmuwendo gw\u2019abaana ba Isirayiri ne bwe gulyenkana ng\u2019omusenyu gw\u2019ennyanja, ekitundu ekirisigalawo kye kirirokolebwa."
                },
                "28": {
                    "verse_nr": "28",
                    "verse": "Kubanga Mukama alisalawo era alituukiriza mangu ekyo kye yagamba okukola ku nsi.\u201d"
                },
                "29": {
                    "verse_nr": "29",
                    "verse": "Era nga Isaaya bwe yayogera edda nti, \u201cSinga Mukama ow\u2019Eggye teyatulekerawo zzadde, twandifuuse nga Sodomu, era twandifaananye nga Ggomola.\u201d"
                },
                "30": {
                    "verse_nr": "30",
                    "verse": "Obutakkiriza bw\u2019Abayudaaya - Kale tunaagamba ki? Tugambe nti Abaamawanga abataagobereranga butuukirivu, baafuna obutuukirivu, bwe butuukirivu obuva mu kukkiriza,"
                },
                "31": {
                    "verse_nr": "31",
                    "verse": "naye Isirayiri mu kugobereranga amateeka ag\u2019obutuukirivu, teyafuna butuukirivu obwo?"
                },
                "32": {
                    "verse_nr": "32",
                    "verse": "Lwaki? Ekyo baalema okukituukako kubanga tebaagoberera butuukirivu mu kukkiriza wabula mu bikolwa. Beesittala ku jjinja eryo eryesittalwako,"
                },
                "33": {
                    "verse_nr": "33",
                    "verse": "nga bwe kyawandiikibwa nti, \u201cLaba, nteeka mu Sayuuni ejjinja eryesittalwako n\u2019olwazi olulibasuula. Oyo amukkiriza taliswazibwa.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Abooluganda, kye njagala mu mutima gwange era kye nsabira Abayisirayiri eri Katonda, kwe kulokolebwa."
                },
                "2": {
                    "verse_nr": "2",
                    "verse": "Kubanga nkakasa nga balina obunyiikivu eri Katonda, naye si mu kutegeera."
                },
                "3": {
                    "verse_nr": "3",
                    "verse": "Mu butamanya butuukirivu bwa Katonda, bagezaako okwenoonyeza obutuukirivu, nga bagondera amateeka mu kifo ky\u2019okugondera obutuukirivu bwa Katonda."
                },
                "4": {
                    "verse_nr": "4",
                    "verse": "Kristo atuwa amakulu amajjuvu, buli amukkiriza n\u2019amuwa obutuukirivu."
                },
                "5": {
                    "verse_nr": "5",
                    "verse": "Musa awandiika ku butuukirivu obuva mu mateeka nti, \u201cOmuntu alikola ebintu ebyo aliba mulamu mu byo.\u201d"
                },
                "6": {
                    "verse_nr": "6",
                    "verse": "Naye okukkiriza okuva mu butuukirivu, kugamba nti, \u201cToyogeranga mu mutima gwo nti, \u2018Ani alirinnya mu ggulu?\u2019 (kwe kuggya Kristo mu ggulu)"
                },
                "7": {
                    "verse_nr": "7",
                    "verse": "newaakubadde okugamba nti, \u2018Ani alikka emagombe?\u2019 (kwe kuggya Kristo mu bafu.)\u201d"
                },
                "8": {
                    "verse_nr": "8",
                    "verse": "Abo bonna abalina okukkiriza mu Kristo bagamba nti, \u201cEkigambo kiri kumpi naawe, kiri mu kamwa ko era kiri mu mutima gwo,\u201d kye kigambo eky\u2019okukkiriza kye tubuulira."
                },
                "9": {
                    "verse_nr": "9",
                    "verse": "Bw\u2019oyatula n\u2019akamwa ko nti, Yesu ye Mukama, n\u2019okkiriza n\u2019omutima gwo nga Katonda yamuzuukiza mu bafu, olokoka."
                },
                "10": {
                    "verse_nr": "10",
                    "verse": "Kubanga omuntu akkiriza na mutima gwe n\u2019aweebwa obutuukirivu, era ayatula na kamwa ke n\u2019alokoka."
                },
                "11": {
                    "verse_nr": "11",
                    "verse": "Kubanga Ebyawandiikibwa bigamba nti, \u201cBuli amukkiriza taliswazibwa.\u201d"
                },
                "12": {
                    "verse_nr": "12",
                    "verse": "Tewali njawulo wakati wa Muyudaaya na Muyonaani, kubanga Mukama waabwe y\u2019omu era ayanukula abo bonna abamukoowoola."
                },
                "13": {
                    "verse_nr": "13",
                    "verse": "Buli alikoowoola erinnya lya Mukama alirokoka."
                },
                "14": {
                    "verse_nr": "14",
                    "verse": "Kale balikoowoola batya oyo gwe batakkiririzaamu? Era balikkiriza batya oyo gwe batawulirangako? Era baliwulira batya awatali abuulira?"
                },
                "15": {
                    "verse_nr": "15",
                    "verse": "Era balibuulira batya nga tebatumiddwa? Ekyawandiikibwa nga bwe kigamba nti, \u201cEbigere by\u2019abo abategeeza amawulire amalungi, nga birungi.\u201d"
                },
                "16": {
                    "verse_nr": "16",
                    "verse": "Naye si bonna abaagondera Enjiri. Isaaya agamba nti, \u201cMukama, waliwo akkirizza obubaka bwaffe?\u201d"
                },
                "17": {
                    "verse_nr": "17",
                    "verse": "Noolwekyo okukkiriza kujja olw\u2019okuwulira ekigambo kya Kristo."
                },
                "18": {
                    "verse_nr": "18",
                    "verse": "Naye mulowooza Abayisirayiri tebaawulira? Weewaawo baawulira. Ebyawandiikibwa bigamba nti, \u201cEddoboozi lyabwe lyabuna mu nsi zonna, n\u2019ebigambo byabwe byatuuka ku nkomerero z\u2019ensi.\u201d"
                },
                "19": {
                    "verse_nr": "19",
                    "verse": "Abayisirayiri baabitegeera oba tebaabitegeera? Bw\u2019ati Musa bw\u2019addamu ekibuuzo ekyo: \u201cNdibaleetera okukwatirwa obuggya abatali ggwanga, ne mbasunguwaza olw\u2019eggwanga eritalina kutegeera.\u201d"
                },
                "20": {
                    "verse_nr": "20",
                    "verse": "Ne Isaaya yali muvumu bwe yagamba nti, \u201cNazuulibwa abo abatannoonya, ne ndabika eri abo abatambuulirizaako.\u201d"
                },
                "21": {
                    "verse_nr": "21",
                    "verse": "Naye eri Isirayiri agamba nti, \u201cOlunaku lwonna nalumala nga ngolodde emikono gyange eri eggwanga ekkakanyavu era abantu abeewaggula.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Kale ka mbuuze: Katonda yeegoberako ddala abantu be? Kikafuuwe. Kubanga nange ndi Muyisirayiri, era muzzukulu wa Ibulayimu, ow\u2019omu kika kya Benyamini."
                },
                "2": {
                    "verse_nr": "2",
                    "verse": "Katonda tasuulanga bantu be, be yalonda okuva ku lubereberye. Oba temumanyi ekyawandiikibwa ekyogera ku Eriya bwe yeegayirira Katonda nga yeemulugunya olwa Isirayiri?"
                },
                "3": {
                    "verse_nr": "3",
                    "verse": "Yagamba nti, \u201cMukama, basse bannabbi bo ne bamenyaamenya n\u2019ebyoto byo. Nze nzekka nze nsigaddewo, ate bannoonya okunzita.\u201d"
                },
                "4": {
                    "verse_nr": "4",
                    "verse": "Naye Katonda yamuddamu atya? Yamugamba nti: \u201cNeesigalizzaawo abasajja kasanvu abatafukaamirira Baali.\u201d"
                },
                "5": {
                    "verse_nr": "5",
                    "verse": "Era bwe kityo ne mu biro bino waliwo ekitundu ekyasigalawo abaalondebwamu olw\u2019ekisa."
                },
                "6": {
                    "verse_nr": "6",
                    "verse": "Naye obanga lwa kisa, si lwa bikolwa nate, kubanga ekisa kyandibadde tekikyali kisa."
                },
                "7": {
                    "verse_nr": "7",
                    "verse": "Kale tugambe ki? Abayisirayiri baalemwa okufuna kye baali banoonya, wabula be yalondamu be baakifuna, abalala ne bakakanyazibwa, emitima,"
                },
                "8": {
                    "verse_nr": "8",
                    "verse": "nga bwe kyawandiikibwa nti, \u201cKatonda yabawa omwoyo ogw\u2019okubongoota, n\u2019aleetera amaaso gaabwe obutalaba, n\u2019amatu gaabwe obutawulira okutuusa leero.\u201d"
                },
                "9": {
                    "verse_nr": "9",
                    "verse": "Ne Dawudi yagamba nti, \u201cLeka ekijjulo kyabwe kibafuukire omutego, era ekitimba, eky\u2019okubatega era empeera ebasaanira."
                },
                "10": {
                    "verse_nr": "10",
                    "verse": "Amaaso gaabwe ka gabeeko ekifu, baleme okulaba. Era batambule nga bakootakoota emirembe n\u2019emirembe.\u201d"
                },
                "11": {
                    "verse_nr": "11",
                    "verse": "Kale ka mbuuze, kyebaava beesittala balyoke bagwe? Kikafuuwe. Naye olw\u2019okwonoona kwabwe, obulokozi kyebwava bujja eri Abaamawanga, Abayudaaya balyoke bakwatibwe obuggya."
                },
                "12": {
                    "verse_nr": "12",
                    "verse": "Kale obanga okwonoona kwabwe kutegeeza bugagga eri ensi, n\u2019okulemwa kwabwe nga kutegeeza bugagga eri Abaamawanga, okuganyulwa kwabwe tekulisingawo!"
                },
                "13": {
                    "verse_nr": "13",
                    "verse": "Kaakano njogera gye muli Abaamawanga, nga bwe ndi omutume eri Abaamawanga, ngulumiza obuweereza bwange,"
                },
                "14": {
                    "verse_nr": "14",
                    "verse": "singa kisoboka nkwase baganda bange obuggya abamu ku bo basobole okulokolebwa."
                },
                "15": {
                    "verse_nr": "15",
                    "verse": "Kubanga obanga okugobebwa kwabwe kwe kutabaganya ensi, okusembezebwa kwabwe kulitegeeza ki, bwe kutaliwa bafu bulamu?"
                },
                "16": {
                    "verse_nr": "16",
                    "verse": "Kale kaakano obanga ekitole ky\u2019e\u014b\u014bano ekandiddwa ne kiweebwayo ng\u2019ekibala ekibereberye kitukuvu, n\u2019e\u014b\u014baano yonna ntukuvu; era obanga ekikolo kitukuvu, n\u2019amatabi matukuvu."
                },
                "17": {
                    "verse_nr": "17",
                    "verse": "Naye obanga amatabi agamu gaawogolebwa, ate nga ggwe eyali omuzeyituuni ogw\u2019omu nsiko wasimbibwa ku kikolo kyagwo, n\u2019ogabana ku bugimu bw\u2019ekikolo ky\u2019omuzeyituuni,"
                },
                "18": {
                    "verse_nr": "18",
                    "verse": "teweenyumiririzanga ku matabi ago; naye bwe weenyumirizanga, jjukira nga si gwe owaniridde ekikolo, naye ekikolo kye kikuwaniridde."
                },
                "19": {
                    "verse_nr": "19",
                    "verse": "Oyinza okwogera nti, \u201cAmatabi gaawogolwako, ndyoke nsimbibweko.\u201d"
                },
                "20": {
                    "verse_nr": "20",
                    "verse": "Ky\u2019oyogedde kiba kituufu. Weewaawo gaawogolwako lwa butakkiriza, kyokka ggwe onywedde lwa kukkiriza. Teweenyumirizanga, naye otyanga."
                },
                "21": {
                    "verse_nr": "21",
                    "verse": "Kuba obanga Katonda teyasaasira matabi ga buzaaliranwa, nammwe ayinza obutabasaasira."
                },
                "22": {
                    "verse_nr": "22",
                    "verse": "Kale mufumiitirize ku kisa n\u2019obukambwe bwa Katonda. Aba mukambwe eri abo abaagwa, naye n\u2019aba wa kisa eri ggwe, bwe weeyongera okunywerera mu kisa kye, kubanga naawe bw\u2019otonywere oliwogolwako."
                },
                "23": {
                    "verse_nr": "23",
                    "verse": "Era n\u2019abo oluvannyuma bwe balikkiriza, balizzibwako ku nduli kubanga Katonda ayinza okubazaako kuli."
                },
                "24": {
                    "verse_nr": "24",
                    "verse": "Kuba obanga ggwe mu buzaaliranwa bwo gwe eyawogolwa ku muzeyituuni, wazzibwa ku muzeyituuni ogutali gwa buzaaliranwa bo, abo ab\u2019obuzaaliranwa tebalisinga nnyo okuzzibwa ku muzeyituuni gwabwe bo?"
                },
                "25": {
                    "verse_nr": "25",
                    "verse": "Kubanga ssaagala mmwe abooluganda obutamanya kyama kino nga mwelowooza okuba ab\u2019amagezi, ng\u2019abamu ku Bayisirayiri bwe baakakanyaza emitima gyabwe, okutuusa mmwe Abaamawanga, lwe muliyingira."
                },
                "26": {
                    "verse_nr": "26",
                    "verse": "N\u2019oluvannyuma Isirayiri yenna alirokolebwa, ng\u2019Ekyawandiikibwa bwe kigamba nti, \u201cOmulokozi aliva mu Sayuuni, era aliggyawo obutatya Katonda mu bazzukulu ba Yakobo."
                },
                "27": {
                    "verse_nr": "27",
                    "verse": "Era eyo ye ndagaano yange nabo, bwe ndibaggyako ebibi byabwe.\u201d"
                },
                "28": {
                    "verse_nr": "28",
                    "verse": "Mu njiri balabe ku lwammwe, naye mu kulondebwa baagalwa olwa bajjajjaabwe."
                },
                "29": {
                    "verse_nr": "29",
                    "verse": "Kubanga Katonda bw\u2019agabira abantu ebirabo oba bw\u2019abayita, teyejjusa."
                },
                "30": {
                    "verse_nr": "30",
                    "verse": "Kuba nga mmwe edda bwe mwajeemera Katonda, kyokka kaakano nga musaasiddwa olw\u2019obujeemu bw\u2019Abayudaaya,"
                },
                "31": {
                    "verse_nr": "31",
                    "verse": "bwe batyo nabo kaakano bajeemu, eri ekyo ekyali okusaasira gye muli, balyoke basaasirwe."
                },
                "32": {
                    "verse_nr": "32",
                    "verse": "Kubanga Katonda yaleka abantu bonna mu bujeemu alyoke abakwatirwe ekisa."
                },
                "33": {
                    "verse_nr": "33",
                    "verse": "Kale nga Katonda wa kitalo, ng\u2019amagezi ge mangi n\u2019okutegeera kwe kungi era n\u2019obugagga bungi; ensala ye ey\u2019emisango nga tekeberekeka, n\u2019amakubo ge tegekkaanyizika."
                },
                "34": {
                    "verse_nr": "34",
                    "verse": "\u201cKubanga ani ayinza okutegeera okulowooza kwa Mukama? Oba ani ayinza okumulu\u014b\u014bamya?\u201d"
                },
                "35": {
                    "verse_nr": "35",
                    "verse": "\u201cOba ani eyali asoose okumuwa ekintu, alyoke amuddizeewo?\u201d"
                },
                "36": {
                    "verse_nr": "36",
                    "verse": "Kubanga byonna biva gy\u2019ali, era biyita mu ye era bidda gy\u2019ali. Ekitiibwa kibe gy\u2019ali emirembe gyonna. Amiina."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ssaddaaka Ennamu - Noolwekyo abooluganda mbeegayirira olw\u2019okusaasira kwa Katonda, muwengayo emibiri gyammwe nga ssaddaaka ennamu entukuvu esanyusa Katonda, kwe kuweereza kwammwe okw\u2019omwoyo."
                },
                "2": {
                    "verse_nr": "2",
                    "verse": "So temwefaananyirizanga ba mirembe gino, naye mukyusibwe olw\u2019okudda obuggya mu birowoozo byammwe okukakasibwa okusiimibwa kwa Katonda, okusanyusa era okw\u2019amazima."
                },
                "3": {
                    "verse_nr": "3",
                    "verse": "Kubanga njogera olw\u2019ekisa kye naweebwa, eri buli muntu mu mmwe, obuteerowooza okusinga ekyo ky\u2019asaanidde okulowooza, naye okulowoozanga nga yeegendereza, nga Katonda bwe yagabira buli muntu ekigera ky\u2019okukkiriza."
                },
                "4": {
                    "verse_nr": "4",
                    "verse": "Kubanga nga bwe tulina ebitundu ebingi mu mubiri ogumu, ebitundu ebyo byonna bikola emirimu gya njawulo."
                },
                "5": {
                    "verse_nr": "5",
                    "verse": "Noolwekyo nga bwe tuli omubiri ogumu mu Kristo, buli muntu kitundu ku mubiri ogumu ogwo."
                },
                "6": {
                    "verse_nr": "6",
                    "verse": "Tulina ebirabo, ng\u2019ekisa kye tulina bwe kyatuweebwa mu ngeri ey\u2019enjawulo, oba bunnabbi, ng\u2019ekigera ky\u2019okukkiriza bwe kiri,"
                },
                "7": {
                    "verse_nr": "7",
                    "verse": "oba buweereza, mu buweereza, oba omu okuyigiriza, mu kuyigiriza;"
                },
                "8": {
                    "verse_nr": "8",
                    "verse": "oba omulala okugumya banne mu kubazzaamu amaanyi, oba omulala mu kugaba, oba omulala, okufuga n\u2019obunyiikivu, n\u2019omulala okulaga ekisa nga musanyufu."
                },
                "9": {
                    "verse_nr": "9",
                    "verse": "Okwagala - Mube n\u2019okwagala okutaliimu bukuusa. Mukyawenga ekibi, munywererenga ku kirungi,"
                },
                "10": {
                    "verse_nr": "10",
                    "verse": "nga mwagalana mu kwagala okw\u2019abooluganda, nga muwa\u014b\u014bana ekitiibwa,"
                },
                "11": {
                    "verse_nr": "11",
                    "verse": "mu kunyiikira so si mu kugayaala. Musanyukirenga mu mwoyo nga muweereza Mukama,"
                },
                "12": {
                    "verse_nr": "12",
                    "verse": "nga musanyukira mu kusuubira, nga mugumiikiriza mu kubonaabona era nga munyiikira mu kusaba."
                },
                "13": {
                    "verse_nr": "13",
                    "verse": "Mufengayo ku byetaago by\u2019abantu ba Katonda, era mwanirizenga abagenyi."
                },
                "14": {
                    "verse_nr": "14",
                    "verse": "Musabirenga ababayigganya; mubasabirenga so temubakolimiranga."
                },
                "15": {
                    "verse_nr": "15",
                    "verse": "Musanyukirenga wamu n\u2019abo abasanyuka, era mukaabirenga wamu n\u2019abo abakaaba."
                },
                "16": {
                    "verse_nr": "16",
                    "verse": "Buli muntu abeerenga mu mirembe muntu ne munne, nga temwegulumiza naye nga muba bakkakkamu. Temwekulumbazanga."
                },
                "17": {
                    "verse_nr": "17",
                    "verse": "Temusasulanga kibi olw\u2019ekibi, naye mukolenga birungi byereere eri bonna."
                },
                "18": {
                    "verse_nr": "18",
                    "verse": "Mukolenga kyonna ekisoboka okutabagana n\u2019abantu bonna;"
                },
                "19": {
                    "verse_nr": "19",
                    "verse": "abaagalwa, temuwalananga ggwanga, era ekiruyi mukirekere Katonda, nga bwe kyawandiikibwa nti, \u201cOkuwoolera eggwanga kwange, nze ndisasula,\u201d bw\u2019ayogera Mukama."
                },
                "20": {
                    "verse_nr": "20",
                    "verse": "\u201cNoolwekyo omulabe wo bw\u2019alumwanga enjala, muliisenga; bw\u2019alumwanga ennyonta muwenga ekyokunywa, bw\u2019okola bw\u2019otyo olimukumira amanda g\u2019omuliro ku mutwe gwe.\u201d"
                },
                "21": {
                    "verse_nr": "21",
                    "verse": "Towangulwanga kibi, naye wangulanga ekibi ng\u2019okola obulungi."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Buli muntu awulirenga abafuzi, kubanga tewali buyinza butava eri Katonda, era n\u2019abafuzi abaliwo Katonda ye yabalonda."
                },
                "2": {
                    "verse_nr": "2",
                    "verse": "Noolwekyo abawakanya abafuzi, bawakanya buyinza bwa Katonda. Era baba bawakanya kiragiro kye, bwe batyo ne beereetako bokka omusango."
                },
                "3": {
                    "verse_nr": "3",
                    "verse": "Kubanga abafuzi baba tebalwanyisa bikolwa birungi naye ebibi. Oyagala obutakangibwa wa buyinza, kola bulungi osiimibwe,"
                },
                "4": {
                    "verse_nr": "4",
                    "verse": "kubanga muweereza wa Katonda ku lw\u2019obulungi bwo. Naye bw\u2019onookolanga ekibi, osaanidde otye kubanga ekitala ky\u2019alina si kya bwereere, kubanga muweereza wa Katonda awoolera eggwanga eri oyo akola ekibi."
                },
                "5": {
                    "verse_nr": "5",
                    "verse": "Noolwekyo kibagwanira okuba abawulize, si lwa busungu bwokka, naye n\u2019olw\u2019okumanya nga kye kituufu."
                },
                "6": {
                    "verse_nr": "6",
                    "verse": "Era kyemuva muwa omusolo kubanga abakozi abo baweereza ba Katonda nga banyiikirira emirimu gyabwe."
                },
                "7": {
                    "verse_nr": "7",
                    "verse": "Abantu bonna basasulenga ebibabanjibwa; musasulenga emisolo eri abo be muteekwa okuwa omusolo, n\u2019ow\u2019empooza mumuwenga empooza; n\u2019oyo ateekwa okutiibwa mumutyenga, n\u2019oyo ateekwa okuweebwa ekitiibwa mumuwenga ekitiibwa."
                },
                "8": {
                    "verse_nr": "8",
                    "verse": "Temubeeranga na bbanja lyonna eri omuntu yenna, wabula okwagalananga; kubanga ayagala muntu munne ng\u2019atuukiriza amateeka."
                },
                "9": {
                    "verse_nr": "9",
                    "verse": "Kubanga amateeka gano nti, \u201cToyendanga, tottanga, tobbanga, teweegombanga,\u201d n\u2019etteeka eddala, ligattiddwa mu kino nti, \u201cYagalanga muliraanwa wo nga bwe weeyagala wekka.\u201d"
                },
                "10": {
                    "verse_nr": "10",
                    "verse": "Ayagala muliraanwa we tamukola bubi; noolwekyo okwagala kyekuva kutuukiriza amateeka."
                },
                "11": {
                    "verse_nr": "11",
                    "verse": "Mumanye nga kino kye kiseera, era essaawa etuuse mugolokoke okuva mu tulo, kubanga kaakano obulokozi bwaffe buli kumpi okusinga ne we twakkiririza."
                },
                "12": {
                    "verse_nr": "12",
                    "verse": "Ekiro kiyise, obudde bunaatera okukya, noolwekyo tweyambulemu ebikolwa eby\u2019ekizikiza, twambale ebyokulwanyisa eby\u2019omusana."
                },
                "13": {
                    "verse_nr": "13",
                    "verse": "Tutambulenga ng\u2019ab\u2019omu musana, so si mu binyumu ne mu kutamiira, ne mu bwenzi n\u2019obukaba, ne mu kuyombagana n\u2019obuggya,"
                },
                "14": {
                    "verse_nr": "14",
                    "verse": "naye twambale Mukama waffe Yesu Kristo so tetuwanga mubiri bbanga kukola ng\u2019okwegomba kwagwo bwe kuli."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Obutanenyagananga lwa Byakulya - Mwanirizenga omunafu mu kukkiriza, nga temumusalira musango."
                },
                "2": {
                    "verse_nr": "2",
                    "verse": "Wabaawo omuntu omu akkiririza mu kulya ebintu byonna, nga so ye omunafu akoma ku nva kwokka."
                },
                "3": {
                    "verse_nr": "3",
                    "verse": "Omuntu asalawo okubaako ky\u2019alya tanyoomanga atakirya, n\u2019oyo atalya kintu alemenga kusalira musango oyo akirya kubanga Katonda yamusembeza."
                },
                "4": {
                    "verse_nr": "4",
                    "verse": "Ggwe ani asalira omusango omuweereza w\u2019omuntu omulala? Mukama we y\u2019amanya oba atuukiriza emirimu gye oba tagituukiriza. Naye aligituukiriza kubanga Mukama we alimusobozesa."
                },
                "5": {
                    "verse_nr": "5",
                    "verse": "Omuntu omu agulumiza olunaku olumu okusinga olulala, naye omulala n\u2019alowooza nti ennaku zonna zenkanankana. Noolwekyo buli muntu anywererenga ku ky\u2019alowooza bwe kiba nga kye kituufu."
                },
                "6": {
                    "verse_nr": "6",
                    "verse": "Akuza olunaku aba alukuza eri Mukama. Oyo alya aba alya ku bwa Mukama, kubanga aba agulumiza Katonda. N\u2019oyo atalya aba talya ku bwa Mukama, era aba agulumiza Katonda."
                },
                "7": {
                    "verse_nr": "7",
                    "verse": "Kubanga tewali n\u2019omu ku ffe abeera omulamu ku bubwe yekka, era tewali n\u2019omu afa ku lulwe."
                },
                "8": {
                    "verse_nr": "8",
                    "verse": "Kubanga bwe tuba abalamu, tuba balamu ku bwa Mukama, oba bwe tufa, tufa ku bwa Mukama. Kale nno bwe tuba abalamu oba bwe tufa, tuli ba Mukama."
                },
                "9": {
                    "verse_nr": "9",
                    "verse": "Kubanga ekyo Kristo kye yafiira ate n\u2019abeera omulamu, alyoke abeere Mukama w\u2019abo abaafa era n\u2019abalamu."
                },
                "10": {
                    "verse_nr": "10",
                    "verse": "Kale ggwe lwaki osalira muganda wo omusango? Oba lwaki onyooma muganda wo? Kubanga ffenna tuliyimirira mu maaso g\u2019entebe ya Katonda, ey\u2019okulamula."
                },
                "11": {
                    "verse_nr": "11",
                    "verse": "Kubanga kyawandiikibwa nti, \u201c\u2006\u2018Nga bwe ndi omulamu,\u2019 bw\u2019ayogera Mukama, \u2018buli vviivi lirinfukaamirira era na buli lulimi lulyatula Katonda.\u2019\u2006\u201d"
                },
                "12": {
                    "verse_nr": "12",
                    "verse": "Noolwekyo buli omu ku ffe alyennyonnyolako eri Katonda."
                },
                "13": {
                    "verse_nr": "13",
                    "verse": "Okwesittaza Abalala - Noolwekyo tetusaliragananga misango. Tumalirire obuteesittaza waluganda wadde okumutega okugwa mu kibi."
                },
                "14": {
                    "verse_nr": "14",
                    "verse": "Mmanyi era nkakasiza ddala mu Mukama waffe Yesu, nga tewali kya muzizo ku bwakyo, wabula kya muzizo eri oyo akirowooza nga kya muzizo."
                },
                "15": {
                    "verse_nr": "15",
                    "verse": "Kubanga obanga muganda wo anakuwala olw\u2019ekyo ky\u2019olya, oba tokyatambulira mu kwagala; tolyanga kintu kyonna ky\u2019omanyi nga kinaakyamya omuntu oyo Kristo gwe yafiirira."
                },
                "16": {
                    "verse_nr": "16",
                    "verse": "Ekirungi ekiri mu mmwe kireme okuvumibwa."
                },
                "17": {
                    "verse_nr": "17",
                    "verse": "Kubanga obwakabaka bwa Katonda si kulya na kunywa, wabula butuukirivu na mirembe, na ssanyu mu Mwoyo Omutukuvu."
                },
                "18": {
                    "verse_nr": "18",
                    "verse": "Kubanga aweereza Kristo mu ebyo asanyusa nnyo Katonda era asiimibwa abantu."
                },
                "19": {
                    "verse_nr": "19",
                    "verse": "Noolwekyo tunyiikirirenga eby\u2019emirembe, n\u2019eby\u2019okuzimbagana ffekka ne ffekka."
                },
                "20": {
                    "verse_nr": "20",
                    "verse": "Toyonoonanga mulimu gwa Katonda olw\u2019emmere. Ebintu byonna birongoofu, naye ekibi kwe kulya ekyo ekireetera omulala okwesittala."
                },
                "21": {
                    "verse_nr": "21",
                    "verse": "Kirungi obutalya nnyama newaakubadde okunywa wayini newaakubadde ekintu kyonna ekyesittaza muganda wo."
                },
                "22": {
                    "verse_nr": "22",
                    "verse": "Ky\u2019okkiririzaamu mu kulya kikuume nga kya kyama ne Katonda. Alina omukisa ateesalira musango kumusinga mu ekyo ky\u2019alowooza nga kituufu."
                },
                "23": {
                    "verse_nr": "23",
                    "verse": "Naye oyo abuusabuusa bw\u2019alya, omusango gumaze okumusinga, kubanga talya lwa kukkiriza, era na buli ekitava mu kukkiriza kiba kibi."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Temwesanyusa Mwekka - Ffe abanywevu kitugwanidde okwetikkanga obunafu bw\u2019abo abatali banywevu, so si okwesanyusa ffekka."
                },
                "2": {
                    "verse_nr": "2",
                    "verse": "Buli omu ku ffe asanyusenga muliraanwa we mu bulungi olw\u2019okumuzimba mu kukkiriza."
                },
                "3": {
                    "verse_nr": "3",
                    "verse": "Kubanga ne Kristo teyeesanyusa yekka, nga bwe kyawandiikibwa nti, \u201cEbivume by\u2019abo abaakuvuma byagwa ku nze.\u201d"
                },
                "4": {
                    "verse_nr": "4",
                    "verse": "Kubanga ebyawandiikibwa byonna edda, byawandiikibwa kutuyigiriza, tulyoke tugumiikirizenga era tuzzibwemu amaanyi, ate tube n\u2019essuubi."
                },
                "5": {
                    "verse_nr": "5",
                    "verse": "Kaakano Katonda w\u2019okugumiikiriza era azaamu amaanyi, abawe okulowoozanga obumu buli omu eri munne mu Kristo Yesu,"
                },
                "6": {
                    "verse_nr": "6",
                    "verse": "mu mwoyo gumu n\u2019eddoboozi limu mulyoke mugulumizenga Katonda, Kitaawe wa Mukama waffe Yesu Kristo."
                },
                "7": {
                    "verse_nr": "7",
                    "verse": "Noolwekyo mwanirizaganenga, nga Kristo bwe yabaaniriza olw\u2019ekitiibwa kya Katonda."
                },
                "8": {
                    "verse_nr": "8",
                    "verse": "Kubanga njogera nti Kristo yafuuka muweereza w\u2019abakomole olw\u2019amazima ga Katonda alyoke anyweze ebisuubizo bya bajjajjaffe"
                },
                "9": {
                    "verse_nr": "9",
                    "verse": "n\u2019Abaamawanga balyoke bagulumize Katonda olw\u2019okusaasira kwe, nga bwe kyawandiikibwa nti, \u201cKyendiva nkutendereza mu Baamawanga, era ne ntendereza erinnya lyo.\u201d"
                },
                "10": {
                    "verse_nr": "10",
                    "verse": "Era n\u2019ayongera n\u2019agamba nti: \u201cMmwe Abaamawanga musanyukirenga wamu n\u2019abantu be.\u201d"
                },
                "11": {
                    "verse_nr": "11",
                    "verse": "Era nate nti, \u201cAbaamawanga mwenna, mutendereze Mukama, era abantu bonna bamutenderezenga.\u201d"
                },
                "12": {
                    "verse_nr": "12",
                    "verse": "Ne Nnabbi Isaaya agamba nate nti, \u201cWalibaawo muzzukulu wa Yese alijja era alisituka okufuga Abaamawanga, era mu ye mwe muliba essuubi lyabwe.\u201d"
                },
                "13": {
                    "verse_nr": "13",
                    "verse": "Kaakano Katonda w\u2019okusuubira, abajjuze essanyu lyonna n\u2019emirembe mu kukkiriza, mulyoke mweyongerenga mu ssuubi ery\u2019amaanyi aga Mwoyo Mutukuvu."
                },
                "14": {
                    "verse_nr": "14",
                    "verse": "Pawulo Omuweereza w\u2019Abaamawanga - Era matidde baganda bange, nze kennyini, nga nammwe bennyini mujjudde obulungi, nga mujjudde okutegeera kwonna, era nga muyinza okubuuliriragana."
                },
                "15": {
                    "verse_nr": "15",
                    "verse": "Naye mu bitundu ebimu eby\u2019ebbaluwa eno nabawandiikira n\u2019obuvumu nga mbajjukiza olw\u2019ekisa ekyampebwa okuva eri Katonda,"
                },
                "16": {
                    "verse_nr": "16",
                    "verse": "kubanga nze ndi muweereza wa Kristo Yesu eri Abaamawanga, nga nkola obuweereza obutukuvu nga mbulira Enjiri ya Katonda, ekiweebwayo ky\u2019Abaamawanga kiryoke kikkirizibwe, nga kitukuzibbwa Mwoyo Mutukuvu."
                },
                "17": {
                    "verse_nr": "17",
                    "verse": "Noolwekyo neenyumiririza mu Kristo olw\u2019omulimu gwa Katonda;"
                },
                "18": {
                    "verse_nr": "18",
                    "verse": "kubanga sirya\u014b\u014banga kwogera bintu Kristo by\u2019atakolera mu nze Abaamawanga balyoke babeere abawulize mu kigambo ne mu bikolwa,"
                },
                "19": {
                    "verse_nr": "19",
                    "verse": "ne mu maanyi ag\u2019obubonero n\u2019eby\u2019amagero, ne mu maanyi ag\u2019Omwoyo wa Katonda. Bwe ntyo okuva e Yerusaalemi n\u2019okwetooloola okutuuka mu Iruliko, mbulidde Enjiri ya Kristo mu bujjuvu."
                },
                "20": {
                    "verse_nr": "20",
                    "verse": "Nduubirira okubuulira Enjiri mu bifo etayatulwanga linnya lya Kristo, nneme okuzimba ku musingi gw\u2019omuntu omulala,"
                },
                "21": {
                    "verse_nr": "21",
                    "verse": "nga bwe kyawandiikibwa nti, \u201cAbo abatategeezebwanga bimufaako baliraba, n\u2019abo abatawulirangako balitegeera.\u201d"
                },
                "22": {
                    "verse_nr": "22",
                    "verse": "Pawulo Ategeka Okukyalira Ruumi - Kyennava nziyizibwanga ennyo okujja gye muli;"
                },
                "23": {
                    "verse_nr": "23",
                    "verse": "naye kaakano nga bwe sikyalina kifo mu bitundu by\u2019eno, ate nga maze emyaka mingi nga njagala okujja gye muli, nsubira okujjayo,"
                },
                "24": {
                    "verse_nr": "24",
                    "verse": "bwe ndiba nga ndaga mu Esupaniya. Kubanga nsuubira okubalaba nga mpitayo, n\u2019oluvannyuma munnyambe okuva eyo ndyoke ntuukirize ekitundu ekisooka."
                },
                "25": {
                    "verse_nr": "25",
                    "verse": "Naye kaakano ndaga e Yerusaalemi okuweereza abatukuvu."
                },
                "26": {
                    "verse_nr": "26",
                    "verse": "Ab\u2019omu Makedoniya ne mu Akaya baasanyuka okuwaayo ku byabwe eri abatukuvu abaavu ab\u2019omu Yerusaalemi."
                },
                "27": {
                    "verse_nr": "27",
                    "verse": "Baasanyuka era balina ebbanja gye bali, kubanga ng\u2019Abaamawanga bwe baagabana ku bintu eby\u2019omwoyo okuva gye bali, n\u2019Abaamawanga nabo basaanye okubaweereza mu bintu eby\u2019omubiri."
                },
                "28": {
                    "verse_nr": "28",
                    "verse": "Noolwekyo bwe ndimaliriza ekyo ne mbakwasa ekibala ekyo, ndiyitira ewammwe nga \u014b\u014benda Esupaniya."
                },
                "29": {
                    "verse_nr": "29",
                    "verse": "Era mmanyi nga bwe ndijja gye muli, ndijja n\u2019omukisa gwa Kristo mu bujjuvu."
                },
                "30": {
                    "verse_nr": "30",
                    "verse": "Kaakano mbakuutira abooluganda, mu Mukama waffe Yesu Kristo ne mu kwagala kw\u2019Omwoyo, okufubiranga awamu nange, nga munsabira eri Katonda,"
                },
                "31": {
                    "verse_nr": "31",
                    "verse": "mpone abo abajeemu mu Buyudaaya, n\u2019obuweereza bwange busiimibwe abatukuvu mu Yerusaalemi,"
                },
                "32": {
                    "verse_nr": "32",
                    "verse": "ndyoke nsobole okujja gye muli olw\u2019okwagala kwa Katonda, okuwummulira awamu nammwe, nga ndi musanyufu."
                },
                "33": {
                    "verse_nr": "33",
                    "verse": "Kale kaakano Katonda ow\u2019emirembe, abeerenga nammwe mwenna. Amiina."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Okulamusa - Kaakano mbanjulira Foyibe mwannyinaffe, era omuweereza w\u2019ekkanisa ey\u2019omu Kenkereya."
                },
                "2": {
                    "verse_nr": "2",
                    "verse": "Mumwanirize mu Mukama waffe, nga bwe kigwanidde abatukuvu, era muyimirire naye nga mumuyamba mu nsonga yonna gye yeetaaga, kubanga naye yennyini yayamba bangi era nange kennyini."
                },
                "3": {
                    "verse_nr": "3",
                    "verse": "Mundabire Pulisikira ne Akula, bwe tukola omulimu mu Kristo Yesu,"
                },
                "4": {
                    "verse_nr": "4",
                    "verse": "abeewaayo wakiri okutemwako emitwe olw\u2019obulamu bwange, era si beebaza bokka wabula n\u2019Ekkanisa z\u2019Abamawanga zonna."
                },
                "5": {
                    "verse_nr": "5",
                    "verse": "Mutuuse okulamusa kwange eri abo bonna abaku\u014b\u014baana ng\u2019ekkanisa mu maka gaabwe. Mundabire mukwano gwange omwagalwa Epayineeto, kye kibala eky\u2019olubereberye eky\u2019omu Asiya eri Kristo."
                },
                "6": {
                    "verse_nr": "6",
                    "verse": "Mundabire Maliyamu eyabakolera ennyo."
                },
                "7": {
                    "verse_nr": "7",
                    "verse": "Mundabire Anduloniiko ne Yuniya ab\u2019ekika kyange, abaasibibwa awamu nange mu kkomera, era bassibwamu nnyo ekitiibwa abatume era be bansooka okubeera mu Kristo."
                },
                "8": {
                    "verse_nr": "8",
                    "verse": "Mundabire Ampuliyaato omwagalwa wange mu Mukama waffe."
                },
                "9": {
                    "verse_nr": "9",
                    "verse": "Mundabire Ulubano, mukozi munnaffe mu Kristo, n\u2019omwagalwa waffe Sutaku."
                },
                "10": {
                    "verse_nr": "10",
                    "verse": "Mundabire Apere, asiimibwa mu Kristo. Mundabire n\u2019ab\u2019omu nnyumba ya Alisutobulo."
                },
                "11": {
                    "verse_nr": "11",
                    "verse": "Mundabire Kerodiyoni muganda wange. Mundabire ab\u2019omu nnyumba ya Nalukiso."
                },
                "12": {
                    "verse_nr": "12",
                    "verse": "Mundabire Terufayina ne Terufoosa, abaakola ennyo omulimu gwa Mukama waffe. Mundabire Perusi omwagalwa eyakola ennyo omulimu mu Mukama waffe."
                },
                "13": {
                    "verse_nr": "13",
                    "verse": "Mundabire Luufo Mukama gwe yalonda, era ne nnyina ali nga mmange."
                },
                "14": {
                    "verse_nr": "14",
                    "verse": "Mundabire Asunkulito ne Felegoni, ne Kerume, ne Patuloba, ne Keruma era n\u2019abooluganda abali nabo."
                },
                "15": {
                    "verse_nr": "15",
                    "verse": "Mundabire Firologo ne Yuliya, ne Nerewu ne mwannyina, ne Olumpa n\u2019abatukuvu bonna abali awamu nabo."
                },
                "16": {
                    "verse_nr": "16",
                    "verse": "Mulamusagane n\u2019okunywegera okutukuvu. Ekkanisa zonna eza Kristo, zibalamusizza."
                },
                "17": {
                    "verse_nr": "17",
                    "verse": "Ebisembayo - Noolwekyo mbakuutira abooluganda mwegenderezenga abo abaleeta enjawukana, n\u2019eby\u2019esittaza ebikontana n\u2019okuyigiriza kwe mwayiga, era mubakubenga amabega."
                },
                "18": {
                    "verse_nr": "18",
                    "verse": "Kubanga abantu ng\u2019abo tebaweereza Mukama waffe Yesu, wabula embuto zaabwe. Bakozesa ebigambo ebirungi eby\u2019okuwaanawaana nga balimbalimba emitima gy\u2019abanafu."
                },
                "19": {
                    "verse_nr": "19",
                    "verse": "Kubanga amawulire ag\u2019okuwulira kwammwe gaabuna mu bantu bonna, kyenvudde mbasanyukira. Naye njagala mubenga bagezi mu kukola obulungi, era abalongoofu abeewala ekibi."
                },
                "20": {
                    "verse_nr": "20",
                    "verse": "Kaakano Katonda ow\u2019emirembe ajja kubetentera Setaani wansi w\u2019ebigere byammwe, mangu. Ekisa kya Mukama waffe Yesu kibeerenga nammwe."
                },
                "21": {
                    "verse_nr": "21",
                    "verse": "Timoseewo mukozi munnange, ne Lukiyo ne Yasooni wamu ne Sosipateri, baganda bange, babatumidde."
                },
                "22": {
                    "verse_nr": "22",
                    "verse": "Nange Terutiyo awandiika ebbaluwa eno, mbatumidde mu Mukama waffe."
                },
                "23": {
                    "verse_nr": "23",
                    "verse": "Gaayo ansuza, n\u2019ekkanisa yonna babalamusizza. Mundabire Erasuto omuwanika w\u2019ekibuga, ne Kwaluto muganda we."
                },
                "24": {
                    "verse_nr": "24",
                    "verse": "Ekisa kya Mukama waffe Yesu Kristo kibeerenga nammwe mwenna. Amiina."
                },
                "25": {
                    "verse_nr": "25",
                    "verse": "Pawulo abasiibula n\u2019okusaba - Kaakano eri oyo ayinza okubanyweza ng\u2019enjiri yange n\u2019okubuulira mu Kristo Yesu bwe biri, ng\u2019ekyama ky\u2019okubikkulirwa eby\u2019ebiro eby\u2019emirembe n\u2019emirembe ebyasirikirwa, bwe kiri,"
                },
                "26": {
                    "verse_nr": "26",
                    "verse": "kaakano nga bannabbi bwe baayogerera mu byawandiikibwa, ng\u2019ekiragiro kya Katonda ataggwaawo bwe kiri, olw\u2019okugonda mu kukkiriza eri Abaamawanga bonna abaamanyibwa,"
                },
                "27": {
                    "verse_nr": "27",
                    "verse": "Katonda omu yekka ow\u2019amagezi, agulumizibwenga ku bwa Yesu Kristo, emirembe n\u2019emirembe. Amiina."
                }
            }
        }
    }
}