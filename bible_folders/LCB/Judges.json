{
    "version": "LCB",
    "book_name": "Judges",
    "book_nr": "7",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Oluvannyuma lw\u2019okufa kwa Yoswa, Abayisirayiri ne babuuza MUKAMA Katonda nti, \u201cAni mu ffe alisooka okwa\u014b\u014banga Abakanani okubalwanyisa?\u201d"
                },
                "2": {
                    "verse_nr": "2",
                    "verse": "MUKAMA Katonda n\u2019abaddamu nti Yuda yalisooka, era laba mbawadde obuwanguzi ku Bakanani."
                },
                "3": {
                    "verse_nr": "3",
                    "verse": "Abasajja ba Yuda ne bagamba baganda baabwe abasajja ba Simyoni nti, \u201cTugende ffenna mu kitundu kyaffe ekyatuweebwa tulwanyise Abakanani, era naffe tuligenda nammwe mu kitundu ekyabaweebwa.\u201d Awo ne bagenda bonna."
                },
                "4": {
                    "verse_nr": "4",
                    "verse": "Yuda n\u2019alumba Abakanani n\u2019Abaperezi e Bezeki era MUKAMA n\u2019amuwa obuwanguzi n\u2019abattamu abasajja omutwalo mulamba."
                },
                "5": {
                    "verse_nr": "5",
                    "verse": "Ne bagwikiriza Adonibezeki mu Bezeki; ne bamulwanyisa era ne batta abasajja be."
                },
                "6": {
                    "verse_nr": "6",
                    "verse": "Naye Adonibezeki ne yeemulula, ne bamuwondera, ne bamukwata era ne bamusalako engalo ze ensajja n\u2019ebigere ebisajja."
                },
                "7": {
                    "verse_nr": "7",
                    "verse": "Adonibezeki ne yejjusa n\u2019agamba nti, \u201cNga bakabaka ensanvu abaasalibwako engalo zaabwe ensajja n\u2019ebigere ebisajja, bwe baalondalondanga obukunkumuka wansi w\u2019emmeeza yange, nange bwe \u014b\u014benda okuba. Kye nakola bannange Katonda nange akintusizzaako.\u201d Ne bamutwala e Yerusaalemi n\u2019afiira eyo."
                },
                "8": {
                    "verse_nr": "8",
                    "verse": "Abasajja ba Yuda ne balumba ekibuga Yerusaalemi ne bakiwamba ne batta abantu baamu n\u2019ekitala, oluvannyuma ne bakyokya."
                },
                "9": {
                    "verse_nr": "9",
                    "verse": "Awo abasajja ba Yuda ne balumba Abakanani abaabeeranga mu nsozi ne mu biwonvu ne mu bukiika obwa ddyo."
                },
                "10": {
                    "verse_nr": "10",
                    "verse": "Ate Yuda n\u2019alumba Abakanani abaabeeranga e Kebbulooni (edda ekyayitibwanga Kiriasualuba), mu lutalo olwali eyo mwe battira Sesayi, Akimaani ne Talumaayi."
                },
                "11": {
                    "verse_nr": "11",
                    "verse": "Ate n\u2019avaayo n\u2019alumba abaabeeranga e Debiri edda ekyayitibwanga Kiriasuseferi."
                },
                "12": {
                    "verse_nr": "12",
                    "verse": "Awo Kalebu n\u2019agamba nti, \u201cOyo alirumba Kiriasuseferi n\u2019akiwamba ndimuwa muwala wange Akusa okumuwasa.\u201d"
                },
                "13": {
                    "verse_nr": "13",
                    "verse": "Osunieri, omwana wa Kenazi muto wa Kalebu n\u2019akiwamba bw\u2019atyo n\u2019aweebwa Akusa okumuwasa."
                },
                "14": {
                    "verse_nr": "14",
                    "verse": "Awo Osunieri bwe yamala okuwasa Akusa n\u2019amufukuutirira asabe kitaawe ennimiro; Akusa n\u2019addayo eri kitaawe, bwe yali ava ku ndogoyi, Kalebe n\u2019amubuuza nti, \u201cOyagala ki?\u201d"
                },
                "15": {
                    "verse_nr": "15",
                    "verse": "N\u2019amuddamu nti, \u201cWampa ensi nkalu ey\u2019obukiikaddyo naye kaakano nnyongera ekitundu ekirimu n\u2019enzizi ez\u2019amazzi.\u201d Kalebu n\u2019amuwa ekitundu ekirimu enzizi ekyengulu n\u2019ekyemmanga."
                },
                "16": {
                    "verse_nr": "16",
                    "verse": "Abazzukulu b\u2019Omukeeni, mukoddomi wa Musa ne bava mu kibuga eky\u2019enkindu ne bagendera wamu n\u2019abasajja ba Yuda ne batuuka mu ddungu lya Yuda eryali mu bukiikaddyo obwa Aladi ne babeera wamu n\u2019abantu baayo."
                },
                "17": {
                    "verse_nr": "17",
                    "verse": "Awo Yuda n\u2019agenda ne muganda we Simyoni ne balumba Abakanani abaabeeranga e Zefasi, ne babazikiririza ddala era ne bakituuma erinnya Koluma."
                },
                "18": {
                    "verse_nr": "18",
                    "verse": "Era Yuda n\u2019awamba Gaza, Asukulooni ne Ekuloni n\u2019ebitundu ebyetoolodde ebibuga bino."
                },
                "19": {
                    "verse_nr": "19",
                    "verse": "MUKAMA yali wamu ne Yuda n\u2019awangula abantu abaabeeranga mu nsozi okuggyako yalemwa okuwangula abantu abaabeeranga mu kiwonvu kubanga baalina amagaali ag\u2019ekyuma."
                },
                "20": {
                    "verse_nr": "20",
                    "verse": "Kebbulooni n\u2019ekiweebwa Kalebu, nga Musa bwe yalagira, n\u2019akifuumulamu batabani ba Anaki abasatu."
                },
                "21": {
                    "verse_nr": "21",
                    "verse": "Naye abasajja ba Benyamini tebaagoba Bayebusi abaabeeranga mu Yerusaalemi noolwekyo Abayebusi babeera wamu n\u2019abasajja ba Benyamini mu Yerusaalemi n\u2019okutuusa kaakano."
                },
                "22": {
                    "verse_nr": "22",
                    "verse": "N\u2019abasajja ba Yusufu ne balumba Beseri era MUKAMA yali wamu nabo."
                },
                "23": {
                    "verse_nr": "23",
                    "verse": "Abasajja ba Yusufu ne batuma abakessi okuketta ekibuga ky\u2019e Beseri edda ekyayitibwanga Luzi."
                },
                "24": {
                    "verse_nr": "24",
                    "verse": "Abakessi bwe baalaba omusajja ng\u2019ava mu kibuga ne bamugamba nti, \u201cTukwegayiridde tulage omulyango oguyingira mu kibuga naffe tunaakuyisa bulungi.\u201d"
                },
                "25": {
                    "verse_nr": "25",
                    "verse": "Awo bwe yabalaga awayingirirwa, ne bazikiriza n\u2019ekitala abantu b\u2019omu kibuga ekyo; ne batakola kabi konna ku musajja oyo n\u2019ab\u2019omu nnyumba ye bonna."
                },
                "26": {
                    "verse_nr": "26",
                    "verse": "Omusajja oyo n\u2019asengukira mu nsi y\u2019Abakiiti, n\u2019azimbayo n\u2019ekibuga n\u2019akituuma Luzi, n\u2019okutuusa kaakano bwe kiyitibwa."
                },
                "27": {
                    "verse_nr": "27",
                    "verse": "Ye Manase teyagoba bantu abaabeeranga mu Besuseani, ne mu Taanaki ne mu Poliyadde abaabeeranga mu Ibuleamu, ne mu Megiddo, n\u2019ebyalo ebiriraanye ebibuga ebyo. Naye Abakanani ne bagaanira ddala okuva mu nsi eyo."
                },
                "28": {
                    "verse_nr": "28",
                    "verse": "Awo Abayisirayiri bwe beeyongera amaanyi ne bawaliriza Abakanani okubakoleranga emirimu mu kifo ky\u2019okugobwa mu nsi eyo."
                },
                "29": {
                    "verse_nr": "29",
                    "verse": "Era ne Efulayimu teyagoba Bakanani naye yabakkiriza okubeera awamu naye mu Gezeri."
                },
                "30": {
                    "verse_nr": "30",
                    "verse": "Era ne Zebbulooni teyagoba abantu abaabeeranga mu Kitulooni yadde abaabeeranga mu Nakaloli, naye Abakanani bano n\u2019abakkiriza okubeeranga awamu naye nga bwe bamusasula omusolo."
                },
                "31": {
                    "verse_nr": "31",
                    "verse": "Aseri teyagoba bantu abaabeeranga mu Akko yadde ab\u2019omu Sidoni n\u2019ab\u2019omu Alaba n\u2019ab\u2019omu Akuzibu n\u2019ab\u2019omu Keruba n\u2019ab\u2019omu Afiki yadde ab\u2019omu Lekobu,"
                },
                "32": {
                    "verse_nr": "32",
                    "verse": "naye Abakanani ne bakkirizibwa okubeera awamu n\u2019abantu ba Aseri."
                },
                "33": {
                    "verse_nr": "33",
                    "verse": "Nafutaali teyagoba bantu abaabeeranga mu Besusemesi ne mu Besuanasi naye n\u2019abakkirizanga okubeeranga awamu n\u2019abantu be nga bwe bamusasula omusolo."
                },
                "34": {
                    "verse_nr": "34",
                    "verse": "Bo abasajja ba Ddaani tebaasobola kuwamba nsi y\u2019Abamoli ey\u2019omu kiwonvu era Abamoli ne babafuumuula ne baabazaayo mu nsozi."
                },
                "35": {
                    "verse_nr": "35",
                    "verse": "Newaakubadde Abamoli baalwanirira nnyo okubeera ku lusozi Keresi, mu Ayalooni ne Saalubimu naye ab\u2019omu kika kya Yusufu ne babafufuggaza era ne babawaliriza okubawanga omusolo."
                },
                "36": {
                    "verse_nr": "36",
                    "verse": "Ensalo y\u2019Abamoli yayitanga awo ng\u2019oyambuka Akulabbimu n\u2019okweyongerayo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Awo Malayika wa MUKAMA n\u2019ava e Bokimu n\u2019ajja e Girugaali, n\u2019agamba nti, \u201cNabaggya mu nsi y\u2019e Misiri ne mbaleeta mu nsi gye nalayira okuwa bajjajjammwe; ne \u014b\u014bamba nti, \u2018Endagaano yange gye nalagaana nammwe sirigimenya emirembe gyonna;"
                },
                "2": {
                    "verse_nr": "2",
                    "verse": "nammwe temukolanga ndagaano n\u2019abantu ab\u2019omu nsi eyo: museseggulanga ebyoto byabwe.\u2019 Naye mmwe temugondedde kiragiro kyange: Kiki ekibakozesezza bwe mutyo?"
                },
                "3": {
                    "verse_nr": "3",
                    "verse": "Kaakano kyenva \u014b\u014bamba nti, \u2018Siibafubutule mu maaso gammwe, naye banaaba balabe bammwe ne bakatonda baabwe banaaba nkonge gye muli.\u2019\u2006\u201d"
                },
                "4": {
                    "verse_nr": "4",
                    "verse": "Malayika wa MUKAMA bwe yamala okugamba Abayisirayiri bonna ebigambo bino ne balyoka batema emiranga."
                },
                "5": {
                    "verse_nr": "5",
                    "verse": "Ekifo ekyo ne bakituuma erinnya Bokimu; ne baweera eyo Ssaddaaka eri MUKAMA."
                },
                "6": {
                    "verse_nr": "6",
                    "verse": "Awo Yoswa bwe yamala okulagira Abayisirayiri baabuke, buli omu ku bo n\u2019agenda okugabana ekitundu kye yasuubizibwa."
                },
                "7": {
                    "verse_nr": "7",
                    "verse": "Abayisirayiri ne baweerezanga MUKAMA mu kiseera kyonna ekya Yoswa era ne mu kiseera kyonna eky\u2019abakulembeze abaawangaala okusinga Yoswa era abaalaba ebikolwa eby\u2019amaanyi MUKAMA bye yakolera Abayisirayiri."
                },
                "8": {
                    "verse_nr": "8",
                    "verse": "Awo omuweereza wa MUKAMA Yoswa mutabani wa Nuuni n\u2019afa. We yafiira ng\u2019aweza emyaka kikumi mu kkumi."
                },
                "9": {
                    "verse_nr": "9",
                    "verse": "Ne bamuziika e Timunasukeresi mu kitundu kye yagabana mu nsi ya Efulayimu ey\u2019ensozi mu bukiika obwa kkono obw\u2019olusozi Gaasi."
                },
                "10": {
                    "verse_nr": "10",
                    "verse": "Awo ab\u2019omulembe gwa Yoswa bonna bwe baafa ne baggwaawo ne waddawo omulembe gw\u2019abataamanya MUKAMA yadde ebikolwa eby\u2019amaanyi bye yakolera Abayisirayiri."
                },
                "11": {
                    "verse_nr": "11",
                    "verse": "Abayisirayiri ne bakola ebibi mu maaso ga MUKAMA era ne basinza Babayaali."
                },
                "12": {
                    "verse_nr": "12",
                    "verse": "Ne banyiiza MUKAMA kubanga baagoberera era ne basinza bakatonda abalala abamawanga agaali gabeetoolodde ne beerabira MUKAMA Katonda wa bajjajjaabwe eyabaggya mu nsi ye Misiri."
                },
                "13": {
                    "verse_nr": "13",
                    "verse": "Ne bava ku MUKAMA ne basinza ba Baali ne Asutoleesi."
                },
                "14": {
                    "verse_nr": "14",
                    "verse": "MUKAMA n\u2019asunguwalira nnyo Abayisirayiri: Kyeyava abawaayo mu mikono gy\u2019abanyazi ne babanyanga era ne batasobola na kwerwanako okuva mu mikono gy\u2019abalabe baabwe ababeetoolodde kubanga MUKAMA yali amaze okubawaayo."
                },
                "15": {
                    "verse_nr": "15",
                    "verse": "Buli gye baatabaalanga ne bawangulwa kubanga MUKAMA yabavaako olw\u2019ekibi kyabwe nga bwe yabalayirira; ne bawotookerera nnyo."
                },
                "16": {
                    "verse_nr": "16",
                    "verse": "MUKAMA n\u2019abawa abakulembeze abaabalwaniriranga ne babawonya abanyazi."
                },
                "17": {
                    "verse_nr": "17",
                    "verse": "Naye tebaawuliriza bakulembeze baabwe ne bagoberera era ne basinza bakatonda abalala. Tebaakola nga bajjajjaabwe abaagobereranga n\u2019okuwuliranga ebiragiro bya MUKAMA."
                },
                "18": {
                    "verse_nr": "18",
                    "verse": "Buli MUKAMA lwe yabawanga omukulembeze yamuyambanga era n\u2019anunulanga Abayisirayiri okuva mu mikono gy\u2019abalabe baabwe ekiseera eky\u2019omukulembeze oyo. Olw\u2019okusindanga n\u2019okweraliikirizibwa abalabe baabwe abaabajooganga, MUKAMA kyeyava abakwatirwa ekisa."
                },
                "19": {
                    "verse_nr": "19",
                    "verse": "Naye omukulembeze olwafanga ne baddamu okweyisanga obubi okukira ne bajjajjaabwe, ne bagobereranga ne baweerezanga era n\u2019okuvuunamiranga bakatonda abalala ne banywerera ku mpisa zaabwe embi olw\u2019emputtu yaabwe."
                },
                "20": {
                    "verse_nr": "20",
                    "verse": "MUKAMA n\u2019asunguwalira nnyo Abayisirayiri n\u2019agamba nti, \u201cOlw\u2019okuba nga abantu bano bamenye endagaano gye nalagaana ne bajjajjaabwe, so tebagondedde ddoboozi lyange,"
                },
                "21": {
                    "verse_nr": "21",
                    "verse": "siifubutule mu maaso gaabwe wadde eggwanga n\u2019erimu ku ago Yoswa ge yafa bawangudde."
                },
                "22": {
                    "verse_nr": "22",
                    "verse": "Wabula nzija kukozesa amawanga gano okugezesa Abayisirayiri okulaba obanga banaafaayo okunywerera mu kkubo lya MUKAMA nga bajjajjaabwe bwe baakola, oba nedda.\u201d"
                },
                "23": {
                    "verse_nr": "23",
                    "verse": "Bw\u2019atyo MUKAMA n\u2019aleka amawanga gali mu nsi eyo, n\u2019atagawaayo mu mikono gya Yoswa yadde okugafubutula mu nsi eyo nga Yoswa yaakafa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waliwo amawanga MUKAMA gaatazikiriza asobole okuyigiririzaako Abayisirayiri bonna abataamanya ntalo zonna ez\u2019omu Kanani;"
                },
                "2": {
                    "verse_nr": "2",
                    "verse": "Kino kiyaambe Abayisirayiri ab\u2019omulembe omuggya abatalwanangako okukuguka mu by\u2019entalo."
                },
                "3": {
                    "verse_nr": "3",
                    "verse": "Ge gano: Abakungu abataano ab\u2019Abafirisuuti, Abakanani bonna, Abasidoni, n\u2019Abakiivi abaabeeranga ku lusozi Lebanooni, okuva ku lusozi Baalukerumoni okutuuka awayingirirwa mu Kamasi."
                },
                "4": {
                    "verse_nr": "4",
                    "verse": "Era gaalekebwawo okugezesa Abayisirayiri obanga baligondera amateeka ga MUKAMA ge yalagira bajjajjaabwe ng\u2019ayita mu Musa."
                },
                "5": {
                    "verse_nr": "5",
                    "verse": "Abayisirayiri ne babeeranga wamu n\u2019Abakanani, Abakiiti, Abamoli, Abakiivi n\u2019aba Yebusi."
                },
                "6": {
                    "verse_nr": "6",
                    "verse": "Ne bawasanga abawala ab\u2019omu mawanga ago era ne bafumbizanga bawala baabwe eri abalenzi b\u2019omu mawanga ago ne basinzanga ne bakatonda baabwe."
                },
                "7": {
                    "verse_nr": "7",
                    "verse": "Okufuga kwa Osunieri - Abayisirayiri ne bakola ebibi mu maaso ga MUKAMA, ne beerabira MUKAMA Katonda waabwe ne basinzanga Babaali ne Baasera."
                },
                "8": {
                    "verse_nr": "8",
                    "verse": "Noolwekyo MUKAMA n\u2019asunguwalira nnyo Abayisirayiri, kyeyava abawaayo okuwangulwa n\u2019okufugibwa kabaka Kusanurisasaimu ow\u2019e Mesopotamiya okumala emyaka munaana."
                },
                "9": {
                    "verse_nr": "9",
                    "verse": "Naye Abayisirayiri bwe baalaajanira MUKAMA, kyeyava abawa omulwanyi omuzira okubanunula erinnya lye Osunieri azaalibwa Kenezi muto wa Kalebu."
                },
                "10": {
                    "verse_nr": "10",
                    "verse": "Osunieri n\u2019ajjula Omwoyo wa MUKAMA n\u2019akulembera Abayisirayiri, n\u2019alumba Kusanurisaseyimu kabaka w\u2019e Mesopotamiya era n\u2019amuwangula kubanga MUKAMA yamuwaayo mu mikono gya Osunieri."
                },
                "11": {
                    "verse_nr": "11",
                    "verse": "Awo ne wayitawo emyaka ana ng\u2019Abayisirayiri bali mu mirembe okutuusa ddala Osunieri mutabani wa Kenazi lwe yafa."
                },
                "12": {
                    "verse_nr": "12",
                    "verse": "Okufuga kwa Ekudi - Ate era Abayisirayiri ne bakola ebibi mu maaso ga MUKAMA; kyeyava awa Eguloni kabaka wa Mowaabu amaanyi okubawangula olw\u2019ebibi byabwe."
                },
                "13": {
                    "verse_nr": "13",
                    "verse": "Ne yegatta n\u2019Abamoni n\u2019Abamaleki ne balumba Abayisirayiri era ne babawambako ekibuga kyabwe eky\u2019enkindu."
                },
                "14": {
                    "verse_nr": "14",
                    "verse": "Abayisirayiri ne bafugibwa Egulooni kabaka wa Mowaabu emyaka kkumi na munaana."
                },
                "15": {
                    "verse_nr": "15",
                    "verse": "Naye Abayisirayiri bwe baalaajanira MUKAMA, kyeyava abawa omulwanyi omuzira okubanunula ayitibwa Ekudi ow\u2019enkonokono mutabani wa Gera ow\u2019omu kika kya Benyamini; era oyo Abayisirayiri gwe baatuma okutwala ekirabo kyabwe eri Egulooni kabaka wa Mowaabu."
                },
                "16": {
                    "verse_nr": "16",
                    "verse": "Ekudi ne yeewesezza ekitala ekirina obwogi erudda n\u2019erudda nga kiweza sentimita ana mu ttaano obuwanvu. N\u2019akyesiba ku kisambi kye ekya ddyo munda mu ngoye ze."
                },
                "17": {
                    "verse_nr": "17",
                    "verse": "N\u2019atwalira Egulooni kabaka wa Mowaabu ekirabo. Egulooni yali musajja munene nnyo."
                },
                "18": {
                    "verse_nr": "18",
                    "verse": "Awo bwe yamala okuwaayo ekirabo, n\u2019agobawo abajja bakyetisse."
                },
                "19": {
                    "verse_nr": "19",
                    "verse": "Ekudi n\u2019akoma awaali amayinja amoole kumpi ne Girugaali n\u2019addayo eri Egulooni n\u2019amugamba nti, \u201cNnina obubaka obw\u2019ekyama gy\u2019oli.\u201d Kabaka n\u2019agobawo bonna be yali nabo era ne bamuviira."
                },
                "20": {
                    "verse_nr": "20",
                    "verse": "Awo kabaka bwe yali ng\u2019atudde bw\u2019omu mu nnyumba ye, mu kisenge ekya waggulu ekiweweevu, Ekudi n\u2019amusemberera era n\u2019amugamba nti, \u201cNnina obubaka obuva eri Katonda gy\u2019oli.\u201d Kabaka n\u2019asituka mu ntebe ye."
                },
                "21": {
                    "verse_nr": "21",
                    "verse": "Ekudi n\u2019asowolayo ekitala kye n\u2019omukono ogwa kkono ng\u2019akiggya ku kisambi kye ekya ddyo n\u2019akisogga kabaka mu lubuto;"
                },
                "22": {
                    "verse_nr": "22",
                    "verse": "ekitala kyonna n\u2019ekiti kyakyo ne kimubuliramu, amasavu ne gakibuutikira era n\u2019atayinza na kukisowolamu. Ebyenda bya kabaka ne biyiika."
                },
                "23": {
                    "verse_nr": "23",
                    "verse": "Ekudi n\u2019asibawo oluggi oluyingira mu kisenge ekya waggulu, n\u2019afulumira mu mulyango ogw\u2019emanju."
                },
                "24": {
                    "verse_nr": "24",
                    "verse": "Bwe yali nga yakafuluma abaweereza ba kabaka ne bajja. Bwe baalaba nga enzigi nsibe ne balowooza nti, \u201cKabaka ateekwa okuba ng\u2019agenze manju.\u201d"
                },
                "25": {
                    "verse_nr": "25",
                    "verse": "Bwe baakoowa okulindirira ne baddira ekisumuluzo ne basumululawo, baagenda okulaba ng\u2019omulambo gwa mukama waabwe gugudde bugazi mu kisenge."
                },
                "26": {
                    "verse_nr": "26",
                    "verse": "Mu kiseera kye baamala nga balindirira kabaka okuggulawo Ekudi mwe yaddukira n\u2019ayita ku mayinja amoole n\u2019atuuka e Seyiri."
                },
                "27": {
                    "verse_nr": "27",
                    "verse": "Bwe yatuuka mu kitundu eky\u2019ensozi ekya Efulayimu n\u2019akiyitamu nga bw\u2019afuuwa ekkondeere, Abayisirayiri ne bamwegattako ye nga abakulembeddemu."
                },
                "28": {
                    "verse_nr": "28",
                    "verse": "N\u2019abagamba nti, \u201cMungoberere kubanga MUKAMA abawadde obuwanguzi ku balabe bammwe Abamowaabu.\u201d Ne bamugoberera ne bawamba ekifo awasomokerwa ekyali kyolekedde aba Mowaabu ku mugga Yoludaani; Abayisirayiri ne bataganya muntu yenna kusomoka."
                },
                "29": {
                    "verse_nr": "29",
                    "verse": "Ne batta ku basajja abalwanyi abazira aba Mowaabu mutwalo mulamba; teri n\u2019omu ku bo yasimattuka."
                },
                "30": {
                    "verse_nr": "30",
                    "verse": "Bwe batyo Abayisirayiri ne bajeemulula Abamowaabu ku lunaku olwo. Okuva ku olwo ensi n\u2019ebaamu emirembe okumala emyaka kinaana."
                },
                "31": {
                    "verse_nr": "31",
                    "verse": "Samugali - Omukulembeze eyaddira Ekudi mu bigere ye Samugali mutabani wa Anasi era naye yanunula Abayisirayiri. Ye wuuyo eyatta abasajja Abafirisuuti lukaaga nga yeeyambisa omuwunda gwe bagobesa ente nga zirima."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Okufuga kwa Debola - Ekudi bwe yamala okufa Abayisirayiri ne bakola nate ebibi eri MUKAMA."
                },
                "2": {
                    "verse_nr": "2",
                    "verse": "MUKAMA n\u2019abawaayo mu mikono gya Yabini Kabaka wa Kanani, eyabeeranga e Kazoli; omuduumizi w\u2019eggye lye nga ye Sisera eyabeeranga e Kalosesi eky\u2019abamawanga."
                },
                "3": {
                    "verse_nr": "3",
                    "verse": "Yabini yalina amagaali ag\u2019ekyuma lwenda, era n\u2019ajoogera Abayisirayiri emyaka amakumi abiri, kyebaava balaajaanira MUKAMA abayambe."
                },
                "4": {
                    "verse_nr": "4",
                    "verse": "Awo Nnabbi Debola mukazi wa Leppidosi ye yali akulembera Abayisirayiri mu kiseera ekyo."
                },
                "5": {
                    "verse_nr": "5",
                    "verse": "Era bulijjo yatuulanga wansi w\u2019olukindu olwayitibwanga olwa Debola wakati w\u2019e Lama ne Beseri mu kitundu kya Efulayimu eky\u2019ensozi: Abayisirayiri ne bajjanga gyali okubalamula."
                },
                "6": {
                    "verse_nr": "6",
                    "verse": "N\u2019atumya Baraki mutabani wa Abinoamu ave mu Kedesi ekitundu kya Nafutaali, n\u2019amugamba nti, \u201cMUKAMA Katonda w\u2019Abayisirayiri akulagidde nti, \u2018Ggenda oku\u014b\u014baanyize abasajja bo ku lusozi Taboli, obalondemu omutwalo gumu okuva mu kika ekya Nafutaali n\u2019ekya Zebbulooni."
                },
                "7": {
                    "verse_nr": "7",
                    "verse": "Ndisindika gy\u2019oli ku mugga Kisoni, Sisera omuduumizi w\u2019eggye lya Yabini, n\u2019amagaali ge n\u2019abalwanyi be era ndibawaayo mu mikono gyo.\u2019\u2006\u201d"
                },
                "8": {
                    "verse_nr": "8",
                    "verse": "Baraki n\u2019amuddamu nti, \u201cKale nnaagenda bw\u2019onokkiriza \u014b\u014bende naawe, naye bw\u2019otokkirize nange siigende.\u201d"
                },
                "9": {
                    "verse_nr": "9",
                    "verse": "Debola n\u2019amugamba nti, \u201cWewaawo nnaagenda naawe, naye ekitiibwa n\u2019obuwanguzi tebiibe bibyo, kubanga MUKAMA aliwaayo Sisera awangulwe mu mikono gy\u2019omukazi.\u201d Baraki n\u2019addayo ne Debola e Kedesi."
                },
                "10": {
                    "verse_nr": "10",
                    "verse": "Baraki n\u2019ayita ab\u2019ekika kya Zebbulooni n\u2019ekya Nafutaali baku\u014b\u014baanire e Kedesi, abasajja omutwalo gumu ne bamugoberera awamu ne Debola."
                },
                "11": {
                    "verse_nr": "11",
                    "verse": "Baraki awangula Sisera - Keberi Omukeeni yazimba eweema ye okumpi n\u2019omuti omwera e Zaanannimu ekiri okumpi ne Kedesi oluvannyuma lw\u2019okwawukana ne Bakeeni banne, bazzukulu ba Kobabu mukoddomi wa Musa."
                },
                "12": {
                    "verse_nr": "12",
                    "verse": "Awo Sisera bwe yamanya nga Baraki mutabani wa Abinoamu atuuse ku Lusozi Taboli,"
                },
                "13": {
                    "verse_nr": "13",
                    "verse": "n\u2019aku\u014b\u014baanya amagaali ge gonna lwenda ag\u2019ekyuma, n\u2019abalwanyi be bonna okuva ku Kalosesi eky\u2019abamawanga okutuuka ku mugga Kisoni."
                },
                "14": {
                    "verse_nr": "14",
                    "verse": "Debola n\u2019agamba Baraki nti, \u201cMUKAMA si y\u2019akukulembedde! Noolwekyo situkiramu kubanga olwa leero MUKAMA awaddeyo Sisera mu mikono gyo.\u201d Awo Baraki n\u2019ava ku lusozi Taboli n\u2019abalwanyi be omutwalo gumu."
                },
                "15": {
                    "verse_nr": "15",
                    "verse": "MUKAMA n\u2019afufuggaza n\u2019ekitala Sisera n\u2019amagaali gonna n\u2019eggye lye lyonna nga Baraki alaba; Sisera n\u2019abuuka mu ggaali lye, n\u2019adduka."
                },
                "16": {
                    "verse_nr": "16",
                    "verse": "Baraki n\u2019afubutula eggye lya Sisera n\u2019amagaali gaalyo okutuuka e Keloseesi eky\u2019amawanga; era n\u2019abatta n\u2019ekitala obutalekaawo yadde n\u2019omu."
                },
                "17": {
                    "verse_nr": "17",
                    "verse": "Okuttibwa Kwa Sisera - Naye Sisera n\u2019addukira eri eweema ya Yayeeri mukazi w\u2019Omukeeni Keberi: Kubanga waaliwo enkolagana wakati wa kabaka w\u2019e Kazoli, Yabini n\u2019ab\u2019omu maka g\u2019Omukeeni Keberi."
                },
                "18": {
                    "verse_nr": "18",
                    "verse": "Yayeeri n\u2019afuluma okusisinkana Sisera; n\u2019amugamba nti, \u201cMukama wange yingira mu weema yange, totya.\u201d Sisera n\u2019ayingira mu weema. Yayeeri n\u2019amubikkako omunagiro."
                },
                "19": {
                    "verse_nr": "19",
                    "verse": "Namwegayirira nti, \u201cMpa ku tuzzi nnyweko kubanga ennyonta enzita.\u201d N\u2019asumulula eddiba omufukibwa amata n\u2019amunywesa oluvannyuma n\u2019amubikkako."
                },
                "20": {
                    "verse_nr": "20",
                    "verse": "Sisera n\u2019agamba Yayeeri nti, \u201cYimirira mu mulyango gwa weema eno, omuntu yenna bw\u2019ajja n\u2019akubuuza obanga muno mulimu omusajja yenna, omuddamu nti, \u2018Temuli.\u2019\u2006\u201d"
                },
                "21": {
                    "verse_nr": "21",
                    "verse": "Awo Sisera bwe yali nga ali mu tulo tungi, Yayeeri mukazi wa Keberi n\u2019addira enkondo ya weema n\u2019ennyondo n\u2019amusooberera n\u2019amukomerera enkondo mu kyenyi, n\u2019eyitamu n\u2019ekwata n\u2019ettaka n\u2019afa."
                },
                "22": {
                    "verse_nr": "22",
                    "verse": "Awo Baraki bwe yali nga anoonya Sisera, Yayeeri n\u2019afuluma okumusisinkana, n\u2019amugamba nti, \u201cJjangu nkulage omusajja gw\u2019onoonya. Baraki n\u2019ayingira mu weema n\u2019alaba omulambo ggwa Sisera nga gukubiddwamu enkondo mu kyenyi.\u201d"
                },
                "23": {
                    "verse_nr": "23",
                    "verse": "Ku lunaku olwo Katonda n\u2019awa Abayisirayiri obuwanguzi ku Yabini kabaka wa Kanani."
                },
                "24": {
                    "verse_nr": "24",
                    "verse": "Abayisirayiri ne beeyongera okufufuggaza Yabini kabaka wa Kanani okutuusa lwe bamuzikiririzza ddala."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Oluyimba lwa Debola - Ku olwo Debola ne Baraki mutabani wa Abinoamu ne bayimba bwe bati:"
                },
                "2": {
                    "verse_nr": "2",
                    "verse": "\u201cMutendereze MUKAMA kubanga mu Isirayiri abakulembeze baatuukiriza omulimu gwabwe n\u2019abantu ne beewaayo nga baagala."
                },
                "3": {
                    "verse_nr": "3",
                    "verse": "\u201cMuwulirize mmwe bakabaka, musseeyo omwoyo mmwe abalangira; nze kennyini, nze nnaayimbira MUKAMA; nze nnaayimbira Katonda w\u2019Abayisirayiri."
                },
                "4": {
                    "verse_nr": "4",
                    "verse": "\u201cMUKAMA, bwe wava e Seyiri, bwe wava mu kitundu kya Edomu okutabaala, ensi n\u2019ekankana, enkuba n\u2019eyiika okuva mu ggulu. Weewaawo, ebire ne bifukumuka amazzi."
                },
                "5": {
                    "verse_nr": "5",
                    "verse": "Ensozi ne zikankana awali MUKAMA, Oyo owa Sinaayi, ne lukankana mu maaso MUKAMA Katonda w\u2019Abayisirayiri."
                },
                "6": {
                    "verse_nr": "6",
                    "verse": "\u201cKu mulembe gwa Samugali, mutabani wa Anasi, ne ku mulembe gwa Yayeeri abatambuze tebaayitanga, mu nguudo nnene, baatambuliranga mu mpenda."
                },
                "7": {
                    "verse_nr": "7",
                    "verse": "Abakulembeze mu Isirayiri baggwaawo okutuusa nze Debola lwe nayimuka, nga nnyina wa bonna mu Isirayiri."
                },
                "8": {
                    "verse_nr": "8",
                    "verse": "Bwe beefunira abakulembeze abalala, entalo ne ziryoka zibalukawo mu Isirayiri. Ku basajja Abayisirayiri emitwalo ena kwaliko n\u2019omu eyalina effumu oba engabo?"
                },
                "9": {
                    "verse_nr": "9",
                    "verse": "Omutima gwange guli eri abakulembeze b\u2019Abayisirayiri, n\u2019eri abantu abeewaayo nga baagala. Mutendereze MUKAMA."
                },
                "10": {
                    "verse_nr": "10",
                    "verse": "\u201cMukyogereko mmwe, abeebagala ku ndogoyi enjeru, mmwe abatuula ku biwempe ebirungi ennyo, nammwe abatambulira mu kkubo."
                },
                "11": {
                    "verse_nr": "11",
                    "verse": "Wulira oluyimba lw\u2019abantu ku luzzi, nga batendereza obuwanguzi era n\u2019ebikolwa bya MUKAMA eby\u2019obutuukirivu, ebikolwa bye eby\u2019obutuukirivu nga akulembera Abayisirayiri. \u201cAwo abantu ba MUKAMA ne baserengeta, ne bagenda ku miryango gy\u2019ebibuga byabwe."
                },
                "12": {
                    "verse_nr": "12",
                    "verse": "Zuukuka, zuukuka Debola zuukuka, zuukuka, okulembere oluyimba; golokoka, Baraki okulembere abawambe bo nga basibiddwa, ggwe mutabani wa Abinoamu."
                },
                "13": {
                    "verse_nr": "13",
                    "verse": "\u201cAwo abakungu abaasigalawo ne baserengeta, abantu ba MUKAMA, ne baserengeta okulwanyisa ow\u2019amaanyi."
                },
                "14": {
                    "verse_nr": "14",
                    "verse": "Awo abaava mu kitundu kya Efulayimu ne baserengeta mu kiwonvu, nga bakugoberera ggwe, Benyamini, n\u2019ab\u2019ekika kyo. Mu Makiri ne wavaayo abakulembeze, ne baserengeta, ne mu kitundu kya Zebbulooni ne wavaayo abaduumizi."
                },
                "15": {
                    "verse_nr": "15",
                    "verse": "Abalangira ba Isakaali baali wamu ne Debola; era Isakaali yali wamu ne Baraki. Ne bafubutuka okumugoberera mu kiwonvu. Olw\u2019enjawukana ezaali mu kika kya Lewubeeni, waaliwo okusooka okufumiitiriza ennyo mu mitima gyabwe."
                },
                "16": {
                    "verse_nr": "16",
                    "verse": "Kiki ekyakusigaza mu bisibo byo eby\u2019endiga, okuwuliriza endere zebafuuyira endiga? Olw\u2019enjawukana ezaali mu kika kya Lewubeeni, waaliwo okusooka okufumiitiriza ennyo mu mitima gyabwe."
                },
                "17": {
                    "verse_nr": "17",
                    "verse": "Ab\u2019ekika kya Gireyaadi baasigala mitala wa Yoludaani. N\u2019ab\u2019ekika kya Ddaani ekyabasigaza mu byombo kiki? Ab\u2019ekika kya Aseri; baasigala ku lubalama lw\u2019ennyanja, ne babeera awali emyalo gyabwe."
                },
                "18": {
                    "verse_nr": "18",
                    "verse": "Ab\u2019ekika kya Zebbulooni baawaayo obulamu bwabwe, era n\u2019ab\u2019ekika kya Nafutaali mu ddwaniro."
                },
                "19": {
                    "verse_nr": "19",
                    "verse": "\u201cKu mugga gw\u2019e Megiddo mu Taanaki, bakabaka bajja ne balwana, bakabaka b\u2019e Kanani baalwana. Naye tebaanyaga bintu."
                },
                "20": {
                    "verse_nr": "20",
                    "verse": "Emunyeenye zaalwana nga zisinziira mu ggulu, zaalwanyisa Sisera nga bwe zetoloola mu bbanga."
                },
                "21": {
                    "verse_nr": "21",
                    "verse": "Omugga Kisoni gwabasanyizaawo ddala, omugga ogwo ogw\u2019edda omugga Kisoni. Ggwe emmeeme yange, kkumba n\u2019amaanyi."
                },
                "22": {
                    "verse_nr": "22",
                    "verse": "Awo embalaasi ne zijja nga zirigita era nga bwe zisambirira ettaka, ensolo zaabwe ezo ez\u2019amaanyi."
                },
                "23": {
                    "verse_nr": "23",
                    "verse": "Malayika wa MUKAMA n\u2019agamba nti, \u2018Mukolimire Merozi. Mukolimire nnyo ababeera e Merozi; kubanga tebeetaba mu lutalo lwa MUKAMA. Tebaalwetabaamu nga MUKAMA Katonda alwanyisa ab\u2019amaanyi.\u2019"
                },
                "24": {
                    "verse_nr": "24",
                    "verse": "\u201cNga wa mukisa Yayeeri okusinga abakazi bonna! Nga wa mukisa Yayeeri mukazi w\u2019Omukeeni Keberi, okusinga abakazi bonna ababeera mu weema!"
                },
                "25": {
                    "verse_nr": "25",
                    "verse": "Bwe yasaba amazzi, yamuwa mata, era n\u2019amuleetera n\u2019omuzigo mu bbawulo ey\u2019ekikungu."
                },
                "26": {
                    "verse_nr": "26",
                    "verse": "Yakwata enkondo ya weema mu mukono gwe ogwa kkono, n\u2019ennyondo mu gwa ddyo, n\u2019akomerera Sisera enkondo mu kyenyi n\u2019eyita namu."
                },
                "27": {
                    "verse_nr": "27",
                    "verse": "Amaanyi gaamuggwa n\u2019agwa; yagwa ku bigere bya Yayeeri n\u2019alambaala we yagwa we yafiira."
                },
                "28": {
                    "verse_nr": "28",
                    "verse": "\u201cNnyina wa Sisera yalingiriza mu ddirisa; yayisa amaaso mu ddirisa, n\u2019aleekaanira waggulu nti \u2018Kiki ekirwisizza eggaali lye okujja? Okuguluba kw\u2019eggaali lye nga sikuwulira?\u2019"
                },
                "29": {
                    "verse_nr": "29",
                    "verse": "Abazaana be abagezi baba tebanamuddamu ne yeddamu yekka."
                },
                "30": {
                    "verse_nr": "30",
                    "verse": "\u2018Tebazudde omunyago era tebali mu kugugabana, omuwala omu oba babiri buli musajja? Sisera tufunye omunyago ogw\u2019engoye enduke ez\u2019amabala? Eminagiro ebiri emiruke, egy\u2019amabala tegiibe gyange?\u2019"
                },
                "31": {
                    "verse_nr": "31",
                    "verse": "\u201cAyi MUKAMA Katonda abalabe bo bazikirirenga bwe batyo nga Sisera. Naye abo bonna abakwagala bamasemasenga ng\u2019enjuba ey\u2019akavaayo mu maanyi gaayo.\u201d Awo ne wayitawo emyaka ana nga Abayisirayiri bali mu mirembe."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Abamidiyaani balumba Abayisirayiri - Abayisirayiri ne bakola ebibi mu maaso ga MUKAMA Katonda. N\u2019abawaayo mu mikono gy\u2019Abamidiyaani okumala emyaka musanvu."
                },
                "2": {
                    "verse_nr": "2",
                    "verse": "Abayisirayiri ne batulugunyizibwa nnyo Abamidiyaani. Kyebaava beesimira empuku ne beetoolooza ebibuga byabwe agasenge."
                },
                "3": {
                    "verse_nr": "3",
                    "verse": "Buli Abayisirayiri lwe baasiganga ensigo, Abamidiyaani, Abamaleki n\u2019abantu ab\u2019ebuvanjuba ne babalumbanga."
                },
                "4": {
                    "verse_nr": "4",
                    "verse": "Ne basiisira mu nsi eyo, ne bazikiriza ebirime byonna okutuusiza ddala e Gaaza. Ne bawemmenta endiga, ente, endogoyi era tebaalekera Bayisirayiri kantu konna."
                },
                "5": {
                    "verse_nr": "5",
                    "verse": "Kubanga baayiikanga ng\u2019enzige mu bungi nga tebabalika. Nga bajja n\u2019eweema, ente, n\u2019e\u014b\u014bamira zaabwe. Bwe batyo ne bazikiriza ensi."
                },
                "6": {
                    "verse_nr": "6",
                    "verse": "Abayisirayiri baajeezebwa nnyo Abamidiyaani, Abayisirayiri kyebaava balaajaanira MUKAMA Katonda."
                },
                "7": {
                    "verse_nr": "7",
                    "verse": "MUKAMA atuma Nnabbi - Awo Abayisirayiri bwe baalaajanira MUKAMA olw\u2019Abamidiyaani, MUKAMA,"
                },
                "8": {
                    "verse_nr": "8",
                    "verse": "n\u2019atumira Abayisirayiri Nnabbi, n\u2019abagamba nti, \u201cMUKAMA Katonda w\u2019Abayisirayiri agamba bw\u2019ati: nabakulembera okuva mu Misiri, ne mbaggya mu nnyumba ey\u2019obuddu,"
                },
                "9": {
                    "verse_nr": "9",
                    "verse": "ne mbanunula okuva mu mikono gy\u2019Abamisiri, ne mu mikono gy\u2019abo bonna abababonnyabonnyanga ne mbafuumuula ku lwammwe era ne mbawa mmwe ensi yaabwe;"
                },
                "10": {
                    "verse_nr": "10",
                    "verse": "ne mbagamba nti, \u2018Nze MUKAMA Katonda wammwe, temussanga kitiibwa mu bakatonda b\u2019Abamoli, bannannyini nsi gye mubeeramu.\u2019 Naye mmwe temugondedde ddoboozi lyange.\u201d"
                },
                "11": {
                    "verse_nr": "11",
                    "verse": "MUKAMA Ayita Gidyoni - Malayika wa MUKAMA Katonda n\u2019ajja mu Ofula, n\u2019atuula wansi w\u2019omuti omwera ogwali ogwa Yowaasi ow\u2019omu ssiga lya Abiezeri: ne mutabani we Gidyoni yali akubira e\u014b\u014baano mu ssogolero alyoke agikweke Abamidiyaani."
                },
                "12": {
                    "verse_nr": "12",
                    "verse": "Malayika wa MUKAMA Katonda n\u2019amulabikira, n\u2019amugamba nti, \u201cGgwe omusajja omulwanyi namige. MUKAMA ali wamu naawe.\u201d"
                },
                "13": {
                    "verse_nr": "13",
                    "verse": "Gidyoni n\u2019abuuza nti, \u201cAyi Mukama wange, obanga MUKAMA ali wamu naffe, kale lwaki bino byonna bitutuuseeko? Eby\u2019amagero eby\u2019ekitalo bajjajjaffe bye baatubuulirako nti, \u2018MUKAMA yatuggya mu Misiri, byo biruwa?\u2019 Naye Kaakano MUKAMA Katonda atwabulidde era atuwaddeyo mu mikono gy\u2019Abamidiyaani.\u201d"
                },
                "14": {
                    "verse_nr": "14",
                    "verse": "MUKAMA Katonda n\u2019amukyukira n\u2019agamba nti, \u201cGgenda n\u2019amaanyigo g\u2019olina, onunule Abayisirayiri mu mikono gy\u2019Abamidiyaani: si nze nkutumye?\u201d"
                },
                "15": {
                    "verse_nr": "15",
                    "verse": "N\u2019amuddamu nti, \u201cAyi MUKAMA wange, nnyinza ntya okununula Abayisirayiri? Kubanga essiga mwe nva lye lisinga okunyoomebwa mu kika kya Manase ate nze nsembayo obuto mu maka ga kitaffe.\u201d"
                },
                "16": {
                    "verse_nr": "16",
                    "verse": "MUKAMA n\u2019amugamba nti, \u201cNdibeera wamu naawe, era olifufuggaza Abamidiyaani ng\u2019olinga akuba omuntu omu.\u201d"
                },
                "17": {
                    "verse_nr": "17",
                    "verse": "Gidyoni n\u2019amuddamu nti, \u201cObanga nsiimiddwa mu maaso go mpa obukakafu nga ddala ggwe wuuyo ayogera nange."
                },
                "18": {
                    "verse_nr": "18",
                    "verse": "Nkwegayiridde, tova wano, ka \u014b\u014bende nkuleetere ekirabo kyange nkiteeke mu maaso go.\u201d MUKAMA n\u2019agamba nti, \u201cKale kambeere wano okutuusa lw\u2019onookomawo.\u201d"
                },
                "19": {
                    "verse_nr": "19",
                    "verse": "Ekiweebwayo Kya Gidyoni Kisiimibwa - Gidyoni n\u2019ayingira mu nju ye, n\u2019atta omwana gw\u2019embuzi n\u2019ateekateeka n\u2019emigaati egitazimbulukuswa ng\u2019akozesa kilo abiri ez\u2019obuwunga bw\u2019e\u014b\u014baano. Ennyama n\u2019agiteeka mu kibbo; ne guleevi waayo ne bamussa mu kibya, n\u2019abimuleetera wansi w\u2019omwera n\u2019abimuwa."
                },
                "20": {
                    "verse_nr": "20",
                    "verse": "Naye malayika wa Katonda n\u2019amulagira nti, \u201cDdira ennyama n\u2019emigaati egitazimbulukuswa obiteeke ku jjinja lino obifukeko guleevi.\u201d Gidyoni n\u2019akola bw\u2019atyo."
                },
                "21": {
                    "verse_nr": "21",
                    "verse": "Awo malayika wa MUKAMA Katonda n\u2019akoma ku nnyama ne ku migaati egitazimbulukuswa nga yeeyambisa omuggo gwe yalina. Omuliro ne guva mu jjinja ne gububuuka ne gwokya ennyama n\u2019emigaati egitazimbulukuswa byonna ne bisaanawo. Amangwago malayika wa MUKAMA n\u2019abulawo."
                },
                "22": {
                    "verse_nr": "22",
                    "verse": "Gidyoni n\u2019ategeera ng\u2019oyo abadde malayika wa MUKAMA; Gidyoni n\u2019agamba nti, \u201cZinsanze, Ayi MUKAMA Katonda, kubanga tulabaganye ne malayika wa MUKAMA maaso ku maaso.\u201d"
                },
                "23": {
                    "verse_nr": "23",
                    "verse": "Naye MUKAMA Katonda n\u2019amugamba nti, \u201cEmirembe gibe ku ggwe tootya tojja kufa.\u201d"
                },
                "24": {
                    "verse_nr": "24",
                    "verse": "Gidyoni n\u2019azimbira MUKAMA Katonda ekyoto mu kifo ekyo; n\u2019akituuma erinnya Yakuwasalumu (MUKAMA gy\u2019emirembe); n\u2019okutuusa kaakano kikyaliyo mu Ofula eky\u2019ab\u2019omu ssiga lya Abiezeri."
                },
                "25": {
                    "verse_nr": "25",
                    "verse": "Gidyoni azikiriza ekyoto kya Baali - Ekiro ekyo MUKAMA Katonda n\u2019agamba Gidyoni nti, \u201cMmennya ekyoto kwe basinziza Baali, ofuneyo ente eya sseddume ensava eddirira esinga obulungi okuva mu kiraalo kya kitaawo; otemeeteme ekifaananyi ekibajje ekya Asera ekiriraanye ekyoto kya Baali:"
                },
                "26": {
                    "verse_nr": "26",
                    "verse": "mu kifo ekyo kungulu ozimbireko MUKAMA Katonda wo ekyoto mu nzimba entuufu eyalagirwa, oddire ente eyo eya sseddume gy\u2019oggye mu kiraalo kya kitaawo ogiweeyo ng\u2019ekiweebwayo ekyokebwa ng\u2019ogyokya n\u2019ebibajjo by\u2019ekifaanannyi kya Asera.\u201d"
                },
                "27": {
                    "verse_nr": "27",
                    "verse": "Awo Gidyoni n\u2019atwala kkumi ku baddu be, n\u2019akola nga MUKAMA Katonda bwe yamulagira, naye kino yakikola kiro olw\u2019okutya ab\u2019omu nju ya kitaawe n\u2019abantu abalala ab\u2019omu kibuga."
                },
                "28": {
                    "verse_nr": "28",
                    "verse": "Abantu b\u2019omu kibuga baagenda okugolokoka ku nkya mu makya, nga ekyoto kwe baasinzizanga Baali kimenyeddwamenyeddwa, n\u2019ekifaananyi kya Asera ekyakiri okumpi nga nakyo kitemeddwatemeddwa, n\u2019ente eya ssava ng\u2019eweereddwayo ku kyoto ekiggya."
                },
                "29": {
                    "verse_nr": "29",
                    "verse": "Ne beebuuza nti, \u201cAni akoze kino?\u201d Awo bwe babuuliriza, ne bategeezebwa nti, \u201cGidyoni mutabani wa Yowaasi y\u2019akikoze\u201d."
                },
                "30": {
                    "verse_nr": "30",
                    "verse": "Abantu b\u2019omu kibuga ne bagamba Yowaasi nti, \u201cFfulumya mutabani wo tumutte, kubanga amenyeemenye ekyoto kwetusinziza Baali; ate era n\u2019atemaatema n\u2019ekifaananyi kya Asera ekibadde kikiriraanye.\u201d"
                },
                "31": {
                    "verse_nr": "31",
                    "verse": "Yowaasi n\u2019addamu ekibinja ky\u2019abantu abaali bamulumbye nti, \u201cMwagala kulwanirira Baali? Mwagala kuwagira bigendererwa bye? Omuntu yenna ayagala okumulwanirira wa kuttibwa nga obudde tebunakya; obanga ddala Baali ye Katonda, yerwanirire yekka, kubanga ekyoto kye kyamenyeddwamenyeddwa.\u201d"
                },
                "32": {
                    "verse_nr": "32",
                    "verse": "Okuva ku olwo Gidyoni ne bamukazaako erya Yerubbaali ekitegeeza nti, \u201cBaali amulwanyise.\u201d Kubanga yamenyaamenya ekyoto kya Baali."
                },
                "33": {
                    "verse_nr": "33",
                    "verse": "Awo Abamidiyaani, Abamaleki n\u2019abantu b\u2019ebuvanjuba ne beegatta bonna ne basomoka omugga Yoludaani ne basiisira mu kiwonvu ky\u2019e Yezuleeri."
                },
                "34": {
                    "verse_nr": "34",
                    "verse": "Omwoyo wa MUKAMA Katonda n\u2019akka ku Gidyoni; n\u2019afuuwa ekkondeere ng\u2019ayita ab\u2019essiga lya Abiyezeeri bamugoberere."
                },
                "35": {
                    "verse_nr": "35",
                    "verse": "N\u2019atuma ababaka eri ab\u2019ekika kya Manase nabo bamugoberere. N\u2019atuma n\u2019ababaka abalala eri ab\u2019ekika kya Aseri, n\u2019ekya Zebbulooni n\u2019ekya Nafutaali bamusisinkane."
                },
                "36": {
                    "verse_nr": "36",
                    "verse": "Gidyoni asaba Katonda Obukakafu - Awo Gidyoni n\u2019agamba Katonda nti, \u201cObanga olinunula Abayisirayiri ng\u2019oyita mu nze nga bwe wasuubiza,"
                },
                "37": {
                    "verse_nr": "37",
                    "verse": "ka nteeke ebyoya by\u2019endiga mu kifo awakubirwa e\u014b\u014baano; bwe binaatoba omusulo naye ng\u2019ettaka eribyetoolodde lyo kkalu, ne ndyoka nkakasa ddala ng\u2019olinunula Abayisirayiri ng\u2019oyita mu nze nga bwe wasuubiza.\u201d"
                },
                "38": {
                    "verse_nr": "38",
                    "verse": "Ddala bwe kityo bwe kyali; kubanga Gidyoni bwe yagolokoka enkeera mu makya ebyoya by\u2019endiga n\u2019abikamulamu omusulo ne muvaamu ekibya kiramba eky\u2019amazzi."
                },
                "39": {
                    "verse_nr": "39",
                    "verse": "Gidyoni n\u2019agamba Katonda nti, \u201cNkwegayiridde tonsunguwalira, kankusabe obukakafu omulundi omulala gumu gwokka. Ku luno njagala ebyoya by\u2019endiga bye biba bibeera ebikalu, ettaka eribyetoolodde litobe omusulo.\u201d"
                },
                "40": {
                    "verse_nr": "40",
                    "verse": "Ekiro ekyo Katonda n\u2019akola nga Gidyoni bwe yamusaba, ebyoya by\u2019endiga ne biba bikalu, lyo ettaka eribyetoolodde ne litoba omusulo."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Gidyoni ayungula abalwanyi ebikumi bisatu - Awo Gidyoni gwe baakazaako erya Yerubbaali, ne be yali nabo bonna, ne bakeera mu makya, ne basiisira ku luzzi Kalodi; Olusiisira lwa Bamidiyaani lwali mu bukiika obwa kkono mu kiwonvu, kumpi n\u2019olusozi Mole."
                },
                "2": {
                    "verse_nr": "2",
                    "verse": "MUKAMA Katonda n\u2019agamba Gidyoni nti, \u201cAbalwanyi bo basusse obungi; nze sibaganye kuwangula Abamidiyaani, Abayisirayiri baleme okwennyumiriza nti amaanyi gaabwe ge gabawanguzza."
                },
                "3": {
                    "verse_nr": "3",
                    "verse": "Noolwekyo kaakano genda olangirire eri abalwanyi bo nti, \u2018Buli mutiitiizi yenna n\u2019oyo akankana, ave ku lusozi luno Gireyaadi addeyo ewuwe.\u2019\u2006\u201d Abalwanyi emitwalo ebiri mu enkumi bbiri ne baddayo ewaabwe, ne wasigalawo omutwalo gumu."
                },
                "4": {
                    "verse_nr": "4",
                    "verse": "MUKAMA Katonda n\u2019agamba Gidyoni nti, \u201cEra abalwanyi bo bakyasusse obungi, baserengese ku mugga, eyo gye naabayunguliramu abasaanidde okugenda naawe n\u2019abatasaanidde.\u201d"
                },
                "5": {
                    "verse_nr": "5",
                    "verse": "Awo Gidyoni n\u2019aserengesa abalwanyi ku mugga, MUKAMA Katonda n\u2019amugamba nti, \u201cBuli mulwanyi anaasena amazzi n\u2019engalo ze era n\u2019aganywa ng\u2019embwa mwawule okuva mu abo abanaafukamira ku mugga ne bakubamu emimwa ne banywa."
                },
                "6": {
                    "verse_nr": "6",
                    "verse": "Abo bonna abaasena amazzi n\u2019engalo zaabwe ne baganywa ng\u2019embwa baali ebikumi bisatu, naye abalala bonna baafukamira ku mugga ne bakubamu emimwa okunywa.\u201d"
                },
                "7": {
                    "verse_nr": "7",
                    "verse": "MUKAMA Katonda n\u2019agamba Gidyoni nti, \u201cNzija kubanunula era mbawe n\u2019obuwanguzi ku ba Midiyaani nga nkozesa abalwanyi ebikumi ebisatu abaanywedde amazzi ng\u2019embwa, naye abo bonna abasigaddewo bagambe beddireyo ewaabwe.\u201d"
                },
                "8": {
                    "verse_nr": "8",
                    "verse": "Awo Gidyoni n\u2019asigaza abalwanyi be ebikumi ebisatu, bali abalala n\u2019abaku\u014b\u014baanyaako emmere n\u2019amakondeere gaabwe, n\u2019abalagira ne beddirayo ewaabwe. Olusiisira lw\u2019Abamidiyaani lwamuli kyemmanga mu kiwonvu."
                },
                "9": {
                    "verse_nr": "9",
                    "verse": "Ekiro ekyo MUKAMA Katonda n\u2019amulagira nti, \u201cSitukiramu olumbe eggye ly\u2019Abamidiyaani mu lusiisira kubanga mbawaddeyo mu mikono gyo."
                },
                "10": {
                    "verse_nr": "10",
                    "verse": "Naye obanga otya okubalumba genda ne Pula omuweerezaawo:"
                },
                "11": {
                    "verse_nr": "11",
                    "verse": "era bw\u2019onoowulira bye boogera onoofuna obuvumu okubalumba. Gidyoni n\u2019omuweereza we Pula ne basemberera olusiisira lw\u2019Abamidiyaani.\u201d"
                },
                "12": {
                    "verse_nr": "12",
                    "verse": "Abamidiyaani, Abamaleki n\u2019Abamawanga amalala ag\u2019ebuvanjuba abaali mu kiwonvu, mu bungi baali ng\u2019enzige; era n\u2019e\u014b\u014bamira zaabwe mu bungi, nga ziri ng\u2019empeke z\u2019omusenyu oguli ku lubalama lw\u2019ennyanja."
                },
                "13": {
                    "verse_nr": "13",
                    "verse": "Gidyoni aba atuuka bw\u2019ati ku lusiisira n\u2019awulira omukuumi ng\u2019ategeeza munne ekirooto nti, \u201cNaloota nga omugaati gwa sayiri guyiringise, gutomedde eweema ne yevuunika.\u201d"
                },
                "14": {
                    "verse_nr": "14",
                    "verse": "Munne n\u2019amuddamu nti, \u201cEkyo si kirala wabula kitala ky\u2019omusajja Omuyisirayiri Gidyoni mutabani wa Yowaasi. Era oyo Katonda amuwadde obuwanguzi ku ba Midiyaani n\u2019eggye lyaffe lyonna.\u201d"
                },
                "15": {
                    "verse_nr": "15",
                    "verse": "Gidyoni bwe yamala okuwulira ekirooto ekyo n\u2019amakulu gaakyo, n\u2019avuunama n\u2019asinza MUKAMA Katonda; era n\u2019addayo mu lusiisira lw\u2019Abayisirayiri n\u2019abalagira nti, \u201cMusitukiremu; kubanga MUKAMA abawadde obuwanguzi ku ggye ly\u2019Abamidiyaani.\u201d"
                },
                "16": {
                    "verse_nr": "16",
                    "verse": "Awo Abasajja bali ebikumi ebisatu n\u2019abawulamu ebibinja bisatu, buli omu ku bo n\u2019amukwasa ekkondeere n\u2019ensuwa ng\u2019erimu ekitawuliro."
                },
                "17": {
                    "verse_nr": "17",
                    "verse": "N\u2019abagamba nti, \u201cMunnekalirize, bwe tunaaba tunaatera okutuuka ku lusiisira buli kye nnaakola nammwe nga mukikola."
                },
                "18": {
                    "verse_nr": "18",
                    "verse": "Nze n\u2019abo benaabeera nabo, bwe tunaafuuwa amakondeere gaffe, nammwe ne mufuuwa agammwe, ne muleekaanira waggulu nti, \u2018Ku lwa MUKAMA Katonda ne ku lwa Gidyoni.\u2019\u2006\u201d"
                },
                "19": {
                    "verse_nr": "19",
                    "verse": "Aba Midiyaani balinnyibwa ku nfeete - Eyo mu ttumbi nga Abamidiyaani baakajja bakyuse ekibinja ky\u2019abakuumi, Gidyoni n\u2019abalwanyi ekikumi be yali nabo, ne basemberera olusiisira, ne bafuuwa amakondeere, ne baasa n\u2019ensuwa ze baali bakutte."
                },
                "20": {
                    "verse_nr": "20",
                    "verse": "Ebibinja ebirala nabo ne bafuuwa amakondeere, ne baasa ensuwa zaabwe, ne bakwata ebitawuliro mu mikono gyabwe egya kkono, n\u2019amakondeere mu mikono gyabwe egya ddyo, ne bafuuwa nga bwe baleekaanira waggulu nti, \u201cEkitala kya MUKAMA Katonda era n\u2019ekya Gidyoni.\u201d"
                },
                "21": {
                    "verse_nr": "21",
                    "verse": "Buli mulwanyi n\u2019ayimirira mu kifo kye okwetooloola olusiisira: eggye lyonna ery\u2019Abamidiyaani ne bafubutuka nga bwe baleekaanira waggulu."
                },
                "22": {
                    "verse_nr": "22",
                    "verse": "Awo amakondeere ebikumi ebisatu bwe gaafuuyibwa, MUKAMA Katonda n\u2019atabulatabula Abamidiyaani ne batti\u014b\u014bana bokka na bokka n\u2019ebitala byabwe era n\u2019eggye lyabwe lyonna ne lifubutulwa okutuukira ddala e Besusitta okwolekera e Zerera, era n\u2019okutuukira ddala Aberumekola okumpi ne Tabbasi."
                },
                "23": {
                    "verse_nr": "23",
                    "verse": "Abalwanyi ba Isirayiri bonna okuva mu kika ekya Nafutaali n\u2019ekya Aseri n\u2019ekya Manase, ne bakoowoolebwa okuwondera Abamidiyaani."
                },
                "24": {
                    "verse_nr": "24",
                    "verse": "Gidyoni n\u2019asindika ababaka okubuna ekitundu kyonna ekya Efulayimu eky\u2019ensozi: babalagire nti, \u201cMuserengete era muwondere Abamidiyaani, mubasooke okwekwata omugga Yoludaani era n\u2019enzizi okutuukira ddala e Besubata.\u201d Awo abalwanyi bonna ab\u2019omu kika kya Efulayimu ne bakoowoolwa, ne bawamba omugga Yoludaani n\u2019enzizi zonna okutuukira ddala e Besubata."
                },
                "25": {
                    "verse_nr": "25",
                    "verse": "Ne bawamba Olebu ne Zeebu bombi abalangira ba Midiyaani; Olebu ne bamuttira ku lwazi olumanyiddwa nga \u201cOlwazi lwa Olebu\u201d ne Zeebu ne bamuttira ku ssogolero erimanyiddwa nga \u201cessogolero lya Zeebu\u201d, ne bongera okuwondera Abamidiyaani. Omutwe gwa Olebu n\u2019ogwa Zeebu, Gidyoni ne bagimusanza emitala wa Yoludaani."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Awo abasajja ba Efulayimu ne babuuza Gidyoni nti, \u201cLwaki watuyisa bw\u2019otyo, n\u2019ototuyita bwe wagenda okulwana ne Midiyaani?\u201d Ne bamunenya nnyo."
                },
                "2": {
                    "verse_nr": "2",
                    "verse": "Naye n\u2019abaddamu nti, \u201cKiki kye nkoze okugeraageranya nammwe kye mukoze? Amakungula ga Efulayimu tegasinga ezabbibu Abiyezeeri z\u2019akungudde?"
                },
                "3": {
                    "verse_nr": "3",
                    "verse": "Katonda yagabula Olebu ne Zeebu abakulembeze ba Midiyaani mu mukono gwammwe. Kiki kye nandiyinzizza okukola okugeraageranya nammwe?\u201d Awo bwe yabagamba ebigambo ebyo ne bakkakkana."
                },
                "4": {
                    "verse_nr": "4",
                    "verse": "Awo Gidyoni n\u2019abasajja be ebikumi bisatu, nga bakooye, naye nga bakyabawondera, ne batuuka ku Yoludaani ne basomoka."
                },
                "5": {
                    "verse_nr": "5",
                    "verse": "N\u2019agamba abasajja ab\u2019omu Sukkosi nti, \u201cMuwe ku basajja bange, ekyokulya, bakooye. Mpondera Zeba ne Zalumunna bakabaka ba Midiyaani.\u201d"
                },
                "6": {
                    "verse_nr": "6",
                    "verse": "Naye abakungu ab\u2019omu Sukkosi ne bamuddamu nti, \u201cEggye lyo limaze okuwamba Zeba ne Zalumunna tulyoke tubawe emmere?\u201d"
                },
                "7": {
                    "verse_nr": "7",
                    "verse": "Awo Gidyoni n\u2019abaddamu nti, \u201cKale olw\u2019ekyo kye mu\u014b\u014bambye, MUKAMA Katonda bw\u2019aligabula Zeba ne Zalumunna mu mukono gwange, ndiyuza emibiri gyammwe n\u2019amaggwa ag\u2019omu ddungu n\u2019emyeramannyo.\u201d"
                },
                "8": {
                    "verse_nr": "8",
                    "verse": "Bwe yava eyo, n\u2019ayambuka n\u2019alaga e Penieri, n\u2019abasaba ekintu kye kimu. Naye abantu b\u2019e Penieri ne bamuddamu ng\u2019abasajja ab\u2019omu Sukkosi bwe bamuddamu."
                },
                "9": {
                    "verse_nr": "9",
                    "verse": "Kyeyava agamba abantu b\u2019e Penieri nti, \u201cBwe ndikomawo emirembe, ndimenyaamenya omunaala guno.\u201d"
                },
                "10": {
                    "verse_nr": "10",
                    "verse": "Zeba ne Zalumunna baali mu Kalukoli n\u2019eggye lyabwe ery\u2019abasajja ng\u2019omutwalo gumu n\u2019ekitundu, nga be bantu abaasigalawo ku ggye lyonna ery\u2019abantu ab\u2019obuvanjuba. Abasajja ng\u2019emitwalo kkumi n\u2019ebiri abaasowolanga ebitala be baali bafudde."
                },
                "11": {
                    "verse_nr": "11",
                    "verse": "Awo Gidyoni n\u2019ayambukira mu kkubo ly\u2019abo ababeera mu weema ku luuyi olw\u2019ebuvanjuba olw\u2019e Noba n\u2019e Yogubeka n\u2019alumba eggye nga teritegedde."
                },
                "12": {
                    "verse_nr": "12",
                    "verse": "Zeba ne Zalumunna ne badduka, naye n\u2019abawondera, era n\u2019awamba bakabaka bombi aba Midiyaani, n\u2019awangulira ddala eggye lyabwe lyonna."
                },
                "13": {
                    "verse_nr": "13",
                    "verse": "Awo Gidyoni mutabani wa Yowaasi n\u2019akomawo okuva mu lutalo ng\u2019ayitira mu Lukuubo lwa Keresi."
                },
                "14": {
                    "verse_nr": "14",
                    "verse": "N\u2019asangiriza omuvubuka ow\u2019oku bantu ab\u2019omu Sukkosi, n\u2019abaako by\u2019amubuuza. Omuvubuka n\u2019amuwandiikira amannya g\u2019abakungu ab\u2019omu Sukkosi, abakadde nsanvu mu musanvu."
                },
                "15": {
                    "verse_nr": "15",
                    "verse": "Gidyoni n\u2019alyoka ajja eri abasajja ab\u2019omu Sukkosi n\u2019abagamba nti, \u201cZeba ne Zalumunna baabo be mwasinzirako okundulira nga mu\u014b\u014bamba nti, temuyinza kuwa basajja bange abaali bakooye mmere, nga sirina Zeba ne Zalumunna mu mukono gwange.\u201d"
                },
                "16": {
                    "verse_nr": "16",
                    "verse": "N\u2019akwata abakadde b\u2019ekibuga n\u2019addira amaggwa ag\u2019omu ddungu n\u2019emyeramannyo n\u2019abonereza abasajja ab\u2019omu Sukkosi."
                },
                "17": {
                    "verse_nr": "17",
                    "verse": "N\u2019agenda n\u2019e Penieri n\u2019amenyaamenya omunaala gwa Penieri, n\u2019atta n\u2019abasajja b\u2019omu kibuga."
                },
                "18": {
                    "verse_nr": "18",
                    "verse": "N\u2019alyoka abuuza Zeba ne Zalumunna nti, \u201cAbasajja be mwattira e Taboli baali bafaanana batya?\u201d Ne bamuddamu nti, \u201cggwe nga bw\u2019oli nabo bwe baali. Buli omu yali afaanana abalangira.\u201d"
                },
                "19": {
                    "verse_nr": "19",
                    "verse": "N\u2019abaddamu nti, \u201cAbo baali baganda bange, abaana ba mmange. MUKAMA Katonda nga bw\u2019ali omulamu, singa mwabalekawo, sandi basse mmwe.\u201d"
                },
                "20": {
                    "verse_nr": "20",
                    "verse": "Awo n\u2019agamba Yeseri mutabani we omubereberye nti, \u201cGolokoka obatte.\u201d Naye omuvubuka oyo n\u2019atasowolayo kitala kye okubatta. Yatya kubanga yali akyali mulenzi bulenzi."
                },
                "21": {
                    "verse_nr": "21",
                    "verse": "Zeba ne Zalumunna ne boogera nti, \u201cGgwe jjangu otutte, kubanga ng\u2019omusajja bw\u2019ali, n\u2019amaanyi ge bwe genkana. Gidyoni n\u2019agolokoka n\u2019atta Zeba ne Zalumunna, n\u2019atwala n\u2019ebyali bitimbiddwa mu bulago bw\u2019e\u014b\u014bamira zaabwe.\u201d"
                },
                "22": {
                    "verse_nr": "22",
                    "verse": "Awo abantu ba Isirayiri ne bagamba Gidyoni nti, \u201cTufugire ddala ggwe ne mutabani wo, kubanga otulokodde okuva mu mukono gwa Midiyaani.\u201d"
                },
                "23": {
                    "verse_nr": "23",
                    "verse": "Naye Gidyoni n\u2019abaddamu nti, \u201cNze sijja kubafuga, so ne mutabani wange tajja kubafuga, wabula MUKAMA y\u2019anaabafuganga.\u201d"
                },
                "24": {
                    "verse_nr": "24",
                    "verse": "Gidyoni n\u2019abagamba nti, \u201cMbasaba ekintu kimu; buli omu ku mmwe ampe empeta ze yanyaga ku Bayisimayiri.\u201d"
                },
                "25": {
                    "verse_nr": "25",
                    "verse": "Ne bamuddamu nti, \u201cOkuzikuwa tujja kuzikuwa.\u201d Ne bayalirira olugoye wansi, buli omu n\u2019ateekako empeta ze yanyaga."
                },
                "26": {
                    "verse_nr": "26",
                    "verse": "Obuzito bw\u2019empeta eza zaabu ne buba sekeri lukumi mu lusanvu (nga kilo kkumi na mwenda n\u2019ekitundu), obutabalirako bya kwewoomya, ebirengejja, n\u2019ebyambalo ebya ffulungu, ebyayambalwanga bakabaka ba Midiyaani, n\u2019emikuufu egyateekebwanga mu bulago bw\u2019e\u014b\u014bamira zaabwe."
                },
                "27": {
                    "verse_nr": "27",
                    "verse": "Awo Gidyoni n\u2019addira zaabu n\u2019amusaanuusa n\u2019amukolamu ekifaananyi eky\u2019ekkanzu (efodi), n\u2019akiteeka mu kibuga kye Ofula. Abayisirayiri bonna ne bakivuunamiranga ne bakisinzanga, era ne kifuukira Gidyoni n\u2019enju ye yonna omutego."
                },
                "28": {
                    "verse_nr": "28",
                    "verse": "Awo Midiyaani n\u2019ewangulwa abaana ba Isirayiri, era n\u2019etaddayo kubalumba. Ensi n\u2019eba n\u2019emirembe okumala emyaka amakumi ana, Gidyoni gye yabalamula."
                },
                "29": {
                    "verse_nr": "29",
                    "verse": "Yerubbaali ye Gidyoni mutabani wa Yowaasi, n\u2019addayo ewaabwe."
                },
                "30": {
                    "verse_nr": "30",
                    "verse": "Gidyoni yazaala abaana aboobulenzi nsanvu mu bakazi abangi be yalina."
                },
                "31": {
                    "verse_nr": "31",
                    "verse": "N\u2019omuzaana we ow\u2019omu Sekemu yamuzaalira omwana wabulenzi, era n\u2019amutuuma Abimereki."
                },
                "32": {
                    "verse_nr": "32",
                    "verse": "Awo Gidyoni mutabani wa Yowaasi n\u2019afa, ng\u2019akaddiye bulungi, n\u2019aziikibwa mu ntaana ya kitaawe Yowaasi mu Ofula eky\u2019Ababiezeri."
                },
                "33": {
                    "verse_nr": "33",
                    "verse": "Gidyoni nga y\u2019akafa, abaana ba Isirayiri ne bakyuka okusinza babaali ne bafuula Baaluberisi katonda waabwe."
                },
                "34": {
                    "verse_nr": "34",
                    "verse": "Abaana ba Isirayiri ne batajjukira MUKAMA Katonda waabwe eyabalokola okuva mu mukono gw\u2019abalabe baabwe bonna ku njuyi zonna."
                },
                "35": {
                    "verse_nr": "35",
                    "verse": "Ne batalaga kusiima eri ab\u2019enju ya Yerubbaali, ye Gidyoni, olw\u2019ebirungi byonna bye yakolera Isirayiri."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Abimereki mutabani wa Yerubbaali n\u2019agenda e Sekemu eri baganda ba nnyina n\u2019eri ab\u2019ekika bonna, ab\u2019ennyumba ya kitaawe, n\u2019ennyumba ya nnyina n\u2019abagamba nti,"
                },
                "2": {
                    "verse_nr": "2",
                    "verse": "\u201cMubuuze kaakano ng\u2019abatuuze b\u2019e Sekemu bonna bawulira nti, \u2018Kiki ekisingako obulungi? Batabani ba Yerubbaali bonna ensanvu okubafuganga oba omuntu omu y\u2019aba abafuganga?\u2019 Mujjukire nti ndi wa musaayi gwammwe.\u201d"
                },
                "3": {
                    "verse_nr": "3",
                    "verse": "Awo baganda ba nnyina ne bategeeza abatuuze b\u2019e Sekemu ebintu ebyo byonna. Ab\u2019e Sekemu ne basalawo okugoberera Abimereki nga bwe bagamba nti, \u201cMuganda waffe.\u201d"
                },
                "4": {
                    "verse_nr": "4",
                    "verse": "Ne bamuwa ebitundu bya ffeeza ebya sekeri nsanvu okuva mu ssabo lya Baaluberisi. Abimereki n\u2019apangisa abayaaye n\u2019abantu abataalina bya buvunaanyizibwa ne bamugoberera."
                },
                "5": {
                    "verse_nr": "5",
                    "verse": "N\u2019alaga mu nnyumba ya kitaawe mu Ofula n\u2019addira baganda be, batabani ba Yerubbaali nsanvu n\u2019abattira ku jjinja. Naye omu ku baana abo omuto ayitibwa Yosamu mutabani wa Yerubbaali, n\u2019adduka ne yeekweka."
                },
                "6": {
                    "verse_nr": "6",
                    "verse": "Awo abatuuze bonna ab\u2019e Sekemu n\u2019e Besimiiro ne baku\u014b\u014baana ne batikkira Abimereki ng\u2019ayimiridde okuliraana omuti omunene, ne bamufuula kabaka mu Sekemu."
                },
                "7": {
                    "verse_nr": "7",
                    "verse": "Awo Yosamu bwe baamugamba ebigambo ebyo, n\u2019alinnya ku ntikko y\u2019olusozi Gerizimu n\u2019ayogera mu ddoboozi ery\u2019omwanguka ng\u2019agamba nti, \u201cMumpulirize abatuuze b\u2019e Sekemu, Katonda alyoke abawulirize."
                },
                "8": {
                    "verse_nr": "8",
                    "verse": "Emiti gy\u2019agenda okulonda kabaka, ne gigamba omuzeyituuni nti, \u2018Ba kabaka waffe.\u2019"
                },
                "9": {
                    "verse_nr": "9",
                    "verse": "Naye omuzeyituuni ne gubaddamu nti, \u2018Ndekeyo okuvaamu amafuta ag\u2019omuzeeyituuni agampeesa balubaale n\u2019abantu ekitiibwa, \u014b\u014bende okuyuuguumya emiti?\u2019"
                },
                "10": {
                    "verse_nr": "10",
                    "verse": "Awo ne giraga eri omutiini ne gigugamba nti, \u2018Ggwe jjangu obeere kabaka waffe.\u2019"
                },
                "11": {
                    "verse_nr": "11",
                    "verse": "Naye nagwo ne guddamu nti, \u2018Ndekeyo okuvaamu obuwoomi n\u2019ekibala ekirungi, \u014b\u014bende okuyuuguumya emiti?\u2019"
                },
                "12": {
                    "verse_nr": "12",
                    "verse": "Awo ne giraga eri omuzabbibu ne gigugamba nti, \u2018Ggwe jjangu obeere kabaka waffe.\u2019"
                },
                "13": {
                    "verse_nr": "13",
                    "verse": "Naye omuzabbibu ne gubaddamu nti, \u2018Ndekeyo okuvaamu wayini asanyusa balubaale n\u2019abantu, \u014b\u014bende okuyuuguumya emiti?\u2019"
                },
                "14": {
                    "verse_nr": "14",
                    "verse": "Awo emiti gyonna ne gigamba omweramannyo nti, \u2018Jjangu obeere kabaka waffe.\u2019"
                },
                "15": {
                    "verse_nr": "15",
                    "verse": "Awo omweramannyo ne gugamba emiti nti, \u2018Bwe muba nga ddala munnonda okuba kabaka wammwe, mujje mwewogome mu kisiikirize kyange. Naye bwe kitaba kityo, omuliro guve mu mweramannyo gusaanyeewo emivule gy\u2019omu Lebanooni.\u2019"
                },
                "16": {
                    "verse_nr": "16",
                    "verse": "\u201cKale nno obanga mwakola kya kitiibwa era mu mutima omulungi ne mufuula Abimereki kabaka, era bwe muba nga mwalaga obwenkanya eri Yerubbaali n\u2019ennyumba ye, ne mumukola nga bwe kyamusaanira,"
                },
                "17": {
                    "verse_nr": "17",
                    "verse": "kubanga kitange yabalwanirira, n\u2019awaayo obulamu bwe, n\u2019abawonya mu mukono gwa Midiyaani,"
                },
                "18": {
                    "verse_nr": "18",
                    "verse": "naye mmwe ne mujeemera ennyumba ya kitange ne muttira batabani be nsanvu ku jjinja limu, ne mufuula Abimereki omwana w\u2019omuddu omukazi, kabaka w\u2019abatuuze ab\u2019omu Sekemu, kubanga ye muganda wammwe,"
                },
                "19": {
                    "verse_nr": "19",
                    "verse": "era bwe muba nga mwakola kya kitiibwa era nga mwakikola mu mutima omulungi ne muyisa Yerubbaali n\u2019ennyumba ye bwe mutyo, kale Abimereki asanyuke, era nammwe abasanyuse."
                },
                "20": {
                    "verse_nr": "20",
                    "verse": "Naye bwe kitaba bwe kityo, omuliro guve mu Abimereki, gusaanyeewo abatuuze b\u2019omu Sekemu n\u2019ab\u2019e Besimiiro, ate era omuliro guve mu batuuze ab\u2019omu Sekemu ne mu Besimiiro gusaanyeewo Abimereki.\u201d"
                },
                "21": {
                    "verse_nr": "21",
                    "verse": "Oluvannyuma lw\u2019ebyo, Yosamu n\u2019adduka n\u2019alaga e Beeri, n\u2019abeera eyo olw\u2019okutya muganda we Abimereki."
                },
                "22": {
                    "verse_nr": "22",
                    "verse": "Awo Abimereki n\u2019afuga Isirayiri okumala emyaka esatu."
                },
                "23": {
                    "verse_nr": "23",
                    "verse": "Katonda n\u2019akyawaganya Abimereki n\u2019abatuuze b\u2019omu Sekemu, ne balya mu Abimereki olukwe,"
                },
                "24": {
                    "verse_nr": "24",
                    "verse": "Katonda ng\u2019awoolera eggwanga olw\u2019ekikolwa eky\u2019okutta batabani ba Yerubbaali ensanvu, n\u2019omusaayi gwabwe ng\u2019aguteeka ku Abimereki muganda waabwe eyabatta ng\u2019ayambibwako abatuuze b\u2019omu Sekemu."
                },
                "25": {
                    "verse_nr": "25",
                    "verse": "Abatuuze b\u2019omu Sekemu ne bassaawo abasajja ku nsozi babbenga era banyagululenga buli eyayitanga mu kkubo. Abimereki n\u2019ategeezebwa."
                },
                "26": {
                    "verse_nr": "26",
                    "verse": "Awo Gaali mutabani wa Ebedi n\u2019ajja ne baganda be mu Sekemu, abatuuze b\u2019omu Sekemu, ne batanula okumwesiga."
                },
                "27": {
                    "verse_nr": "27",
                    "verse": "Ne balaga mu nnimiro ne bakungula ezzabbibu zaabwe, ne basogola omubisi, n\u2019oluvannyuma ne bakola embaga mu ssabo lya katonda waabwe, ne balya ne banywa ne bakolimira Abimereki."
                },
                "28": {
                    "verse_nr": "28",
                    "verse": "Awo Gaali mutabani wa Ebedi n\u2019ayogera nti, \u201cAbimereki ye ani? Ab\u2019omu Sekemu be baani okumuweereza? Si ye mutabani wa Yerubbaali, era Zebbuli si ye mumyuka we? Muweereze abantu ba Kamoli, kitaawe wa Sekemu. Lwaki tuweereza Abimereki?"
                },
                "29": {
                    "verse_nr": "29",
                    "verse": "Ani ayinza okumpa obuyinza okukulembera abantu bano, olwo ndyoke nziggyewo Abimereki? Era nzija kumusoomooza nga mugamba nti, \u2018Ku\u014b\u014baanya eggye lyo, otulumbe.\u2019\u2006\u201d"
                },
                "30": {
                    "verse_nr": "30",
                    "verse": "Awo Zebbuli omukulu w\u2019ekibuga bwe yawulira ebigambo bya Gaali mutabani wa Ebedi, n\u2019asunguwala nnyo."
                },
                "31": {
                    "verse_nr": "31",
                    "verse": "N\u2019aweereza ababaka eri Abimereki mu kyama okumugamba nti, \u201cLaba Gaali mutabani wa Ebedi, ne baganda be bazze mu Sekemu. Basekeeterera ekibuga okukulwanyisa."
                },
                "32": {
                    "verse_nr": "32",
                    "verse": "Kaakano, ggwe jjangu mu kiro n\u2019abasajja bo muteegere mu nnimiro."
                },
                "33": {
                    "verse_nr": "33",
                    "verse": "Mu makya enjuba ng\u2019evaayo, onoogolokoka n\u2019olumba ekibuga. Onoomulumba ye n\u2019abantu abali naye abajja okukulumba, ggwe olyoke obakole ekyo omukono gwo kye guteekeddwa okukola.\u201d"
                },
                "34": {
                    "verse_nr": "34",
                    "verse": "Awo Abimereki n\u2019abasajja be ne bagolokoka mu kiro ne bagenda ne beekweka mu bibanja bina okumpi n\u2019e Sekemu."
                },
                "35": {
                    "verse_nr": "35",
                    "verse": "Gaali mutabani wa Ebedi n\u2019afuluma n\u2019ayimirira mu mulyango gwa wankaaki w\u2019ekibuga, ne Abimereki n\u2019abasajja be nabo ne bavaayo gye baali beekwese."
                },
                "36": {
                    "verse_nr": "36",
                    "verse": "Awo Gaali bwe yabalaba, n\u2019agamba Zebbuli nti, \u201cLaba abantu nga bava ku nsozi waggulu!\u201d Zebbuli n\u2019amuddamu nti, \u201cEbisiikirize eby\u2019ensozi by\u2019olaba ng\u2019abantu.\u201d"
                },
                "37": {
                    "verse_nr": "37",
                    "verse": "Naye Gaali n\u2019ayogera nate nti, \u201cLaba, abantu bajja nga bayitira mu muwaatwa gw\u2019ensi, n\u2019ekibinja ekimu kifuluma mu kkubo ery\u2019omwera ogw\u2019abafumu.\u201d"
                },
                "38": {
                    "verse_nr": "38",
                    "verse": "Awo Zebbuli n\u2019alyoka amugamba nti, \u201cBiki bye wali oyogera bwe wagamba nti, \u2018Abimereki ye ani ffe okumuweereza?\u2019 Abo si be bantu be wanyooma? Kaakano genda obalwanyise.\u201d"
                },
                "39": {
                    "verse_nr": "39",
                    "verse": "Awo Gaali n\u2019akulembera abatuuze b\u2019omu Sekemu okulwanyisa Abimereki."
                },
                "40": {
                    "verse_nr": "40",
                    "verse": "Abimereki n\u2019amugoba, ne Gaali n\u2019amudduka, era bangi ne batuusibwako ebiwundu, era ne bagwa ku mulyango gwa wankaaki."
                },
                "41": {
                    "verse_nr": "41",
                    "verse": "Abimereki n\u2019abeera mu Aluma. Zebbuli n\u2019agoba Gaali ne baganda be mu Sekemu baleme kubeerangamu."
                },
                "42": {
                    "verse_nr": "42",
                    "verse": "Ku lunaku olwaddirira, Abimereki n\u2019ategeezebwa ng\u2019abantu bwe bagenda okulima."
                },
                "43": {
                    "verse_nr": "43",
                    "verse": "Awo n\u2019addira abasajja be n\u2019abaawulamu ebibinja bisatu, n\u2019ateegera abantu mu nnimiro. Bwe yalaba ng\u2019abantu bafuluma ekibuga balage mu nnimiro, n\u2019abalumba."
                },
                "44": {
                    "verse_nr": "44",
                    "verse": "Abimereki n\u2019ekibinja kye yali nakyo ne banguwa okuwamba omulyango gwa wankaaki w\u2019ekibuga, ate ebibinja ebibiri byo ne byanguwa okulaga mu nnimiro ne batta abaaliyo."
                },
                "45": {
                    "verse_nr": "45",
                    "verse": "Abimereki n\u2019azibya olunaku olwo ng\u2019alwanyisa ab\u2019omu kibuga, n\u2019akiwamba, n\u2019abaalimu n\u2019abatta, n\u2019ekibuga n\u2019akizikiriza, n\u2019akiyiwamu n\u2019omunnyo."
                },
                "46": {
                    "verse_nr": "46",
                    "verse": "Olwawulira ebyo, abatuuze abaali mu kigo kya Sekemu, ne baddukira mu ssabo lya Eruberisi."
                },
                "47": {
                    "verse_nr": "47",
                    "verse": "Awo bwe baategeeza Abimereki nti abatuuze b\u2019omu Sekemu baali baku\u014b\u014baanidde mu kigo kya Sekemu,"
                },
                "48": {
                    "verse_nr": "48",
                    "verse": "ye n\u2019abasajja be ne balinnya ku lusozi Zalumoni, n\u2019akwata embazi n\u2019atema ettabi n\u2019alyetikka ku kibegabega. N\u2019alagira n\u2019abasajja be yali nabo ng\u2019abagamba nti, \u201cMwanguwe, mukole nga bwe nkoze.\u201d"
                },
                "49": {
                    "verse_nr": "49",
                    "verse": "Buli omu ku bo n\u2019atema ettabi n\u2019alyetikka, ne bagoberera Abimereki. Ne bagatuuma ku kigo, ne bakikumako omuliro. Abantu bonna abaali mu kigo kya Sekemu, be basajja n\u2019abakazi nga lukumi ne bafiiramu."
                },
                "50": {
                    "verse_nr": "50",
                    "verse": "Awo Abimereki n\u2019agenda e Sebezi, n\u2019asiisira okwetooloola ekibuga ekyo era n\u2019akiwamba."
                },
                "51": {
                    "verse_nr": "51",
                    "verse": "Mu kibuga ekyo mwalimu ekigo eky\u2019amaanyi, era abantu bonna abasajja n\u2019abakazi ab\u2019omu kibuga ne baddukira omwo ne beggaliramu. Ne balinnya ku kasolya k\u2019ekigo."
                },
                "52": {
                    "verse_nr": "52",
                    "verse": "Abimereki n\u2019alumba ekigo, naye bwe yali ng\u2019akisemberedde, akume omuliro ku mulyango gwakyo,"
                },
                "53": {
                    "verse_nr": "53",
                    "verse": "ne wabaawo omukazi omu eyakasuka olubengo ku mutwe gwa Abimereki, n\u2019amwasa omutwe."
                },
                "54": {
                    "verse_nr": "54",
                    "verse": "Amangwago Abimereki n\u2019agamba eyasitulanga ebyokulwanyisa bye nti, \u201cSowola ekitala kyo onzite, si kulwa nga kinjogerwako nti nattibwa mukazi.\u201d Omuddu we n\u2019amufumita ekitala n\u2019afa."
                },
                "55": {
                    "verse_nr": "55",
                    "verse": "Awo abantu ba Isirayiri bwe baalaba nga Abimereki afudde, buli omu n\u2019addayo ewuwe."
                },
                "56": {
                    "verse_nr": "56",
                    "verse": "Katonda bw\u2019atyo n\u2019awalana eggwanga olw\u2019obutali butuukirivu bwa Abimereki, olwa Abimereki okutta abaana ba kitaawe, abooluganda nsanvu."
                },
                "57": {
                    "verse_nr": "57",
                    "verse": "Katonda n\u2019abonereza n\u2019abantu b\u2019omu Sekemu olw\u2019obutali butuukirivu bwabwe bwonna, n\u2019atuukiriza n\u2019ekikolimo Yosamu mutabani wa Yerubbaali kye yabakolimira."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Okufuga kwa Toola - Awo oluvannyuma lwa Abimereki, ne wabaawo Toola mutabani wa Puwa, era muzzukulu wa Dodo, omusajja wa Isakaali eyajja okulokola Isirayiri, eyabeeranga mu Samiri mu nsi ya Efulayimu ey\u2019ensozi."
                },
                "2": {
                    "verse_nr": "2",
                    "verse": "N\u2019akulembera Isirayiri okumala emyaka amakumi abiri mu esatu, n\u2019aziikibwa mu Samiri."
                },
                "3": {
                    "verse_nr": "3",
                    "verse": "Okufuga kwa Yayiri - Oluvannyuma lw\u2019oyo ne wabaawo Yayiri Omugireyaadi, eyakulembera Isirayiri okumala emyaka amakumi abiri mu ebiri."
                },
                "4": {
                    "verse_nr": "4",
                    "verse": "Yalina abaana aboobulenzi amakumi asatu abeebagalanga endogoyi amakumi asatu, era baafuganga ebibuga amakumi asatu, mu nsi ya Gireyaadi ebiyitibwa Kavosu Yayiri n\u2019okutuusa leero."
                },
                "5": {
                    "verse_nr": "5",
                    "verse": "Yayiri n\u2019afa n\u2019aziikibwa mu Kamoni."
                },
                "6": {
                    "verse_nr": "6",
                    "verse": "Okufuga kwa Yefusa - Abayisirayiri ne beeyongera okukola ebibi mu maaso ga MUKAMA, nga baweereza Babaali ne Asutoleesi ne bakatonda ab\u2019e Busuuli, ne bakatonda ab\u2019e Sidoni, ne bakatonda ab\u2019e Mowaabu, ne bakatonda ab\u2019abaana ba Amoni, ne bakatonda b\u2019Abafirisuuti, ne bava ku MUKAMA ne batamuweereza."
                },
                "7": {
                    "verse_nr": "7",
                    "verse": "MUKAMA Katonda n\u2019anyiigira Isirayiri, n\u2019abagabula mu mukono gw\u2019Abafirisuuti ne mu mukono gw\u2019abaana ba Amoni,"
                },
                "8": {
                    "verse_nr": "8",
                    "verse": "abaanyigiriza abaana ba Isirayiri, era ne babajooga okumala emyaka kkumi na munaana. Baanyigiriza abaana ba Isirayiri bonna abaali emitala wa Yoludaani ku luuyi olw\u2019ebuvanjuba mu nsi y\u2019Abamoli eri mu Gireyaadi."
                },
                "9": {
                    "verse_nr": "9",
                    "verse": "Abaana ba Amoni nabo ne basomoka Yoludaani okulwanyisa Yuda ne Benyamini, n\u2019ennyumba ya Efulayimu. Isirayiri ne yeeraliikirira nnyo."
                },
                "10": {
                    "verse_nr": "10",
                    "verse": "Awo abaana ba Isirayiri ne bakaabira MUKAMA nga bagamba nti, \u201cDdala ddala twasobya, ne tuva ku MUKAMA Katonda waffe, ne tuweereza Babaali.\u201d"
                },
                "11": {
                    "verse_nr": "11",
                    "verse": "MUKAMA Katonda n\u2019addamu abaana ba Isirayiri nti, \u201cAbamisiri n\u2019Abamoli, n\u2019abaana ba Amoni, n\u2019Abafirisuuti,"
                },
                "12": {
                    "verse_nr": "12",
                    "verse": "n\u2019Abasidoni, n\u2019Abamaleki, n\u2019Abamawoni, bwe baabanyigiriza ne munkowoola, sabalokola okuva mu mukono gwabwe?"
                },
                "13": {
                    "verse_nr": "13",
                    "verse": "Naye mwanvaako ne muweereza bakatonda abalala, noolwekyo sigenda kubalokola nate."
                },
                "14": {
                    "verse_nr": "14",
                    "verse": "Mugende mukaabire bakatonda abo be mwasalawo okuweereza, babalokole mu nnaku yammwe.\u201d"
                },
                "15": {
                    "verse_nr": "15",
                    "verse": "Naye abaana ba Isirayiri ne bagamba MUKAMA Katonda nti, \u201cTwayonoona. Tukole kyonna ky\u2019onoolaba nga kye kitusaanira. Kyokka tulokole kaakano."
                },
                "16": {
                    "verse_nr": "16",
                    "verse": "Ne baggya wakati mu bo bakatonda abalala, ne baweereza MUKAMA Katonda. MUKAMA n\u2019alumwa olw\u2019ennaku ya Isirayiri.\u201d"
                },
                "17": {
                    "verse_nr": "17",
                    "verse": "Awo abaana ba Amoni ne basiisira mu Gireyaadi, n\u2019abaana ba Isirayiri nabo ne basiisira mu Mizupa."
                },
                "18": {
                    "verse_nr": "18",
                    "verse": "Abakulembeze b\u2019abantu mu Gireyaadi ne bagambagana nti, \u201cOmusajja anaasooka okulumba abaana ba Amoni, ye anaabeera omukulembeze w\u2019abatuuze b\u2019omu Gireyaadi.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Yefusa Omugireyaadi yali mulwanyi w\u2019amaanyi; kitaawe yamuzaala mu malaaya."
                },
                "2": {
                    "verse_nr": "2",
                    "verse": "Mukazi wa Gireyaadi yali amuzaalidde abaana aboobulenzi, era abaana b\u2019omukazi oyo bwe baakula, ne bagobaganya Yefusa nga bagamba nti, \u201cTolisikira wamu naffe ku bintu bya kitaffe, kubanga kitaffe yakuzaala mu mukazi mulala.\u201d"
                },
                "3": {
                    "verse_nr": "3",
                    "verse": "Awo Yefusa n\u2019adduka baganda be, n\u2019agenda n\u2019abeera mu nsi ye Tobu. Abasajja abataaliko kigendererwa ne baku\u014b\u014baana gy\u2019ali ne bamugoberera."
                },
                "4": {
                    "verse_nr": "4",
                    "verse": "Oluvannyuma lw\u2019ebbanga abaana ba Amoni ne bakola olutalo ku Isirayiri."
                },
                "5": {
                    "verse_nr": "5",
                    "verse": "Awo abaana ba Amoni bwe baali nga balwana ne Isirayiri, abakadde ab\u2019e Gireyaadi ne bagenda okukima Yefusa mu nsi ya Tobu."
                },
                "6": {
                    "verse_nr": "6",
                    "verse": "Ne bagamba Yefusa nti, \u201cJjangu otukulembere tulwanyise abaana ba Amoni.\u201d"
                },
                "7": {
                    "verse_nr": "7",
                    "verse": "Yefusa n\u2019agamba abakadde b\u2019e Gireyaadi nti, \u201cTemwankyawa ne mungoba mu nnyumba ya kitange? Lwaki kaakano mujja gye ndi nga mulina ekizibu?\u201d"
                },
                "8": {
                    "verse_nr": "8",
                    "verse": "Abakadde b\u2019e Gireyaadi ne bagamba Yefusa nti, \u201cTuzze gy\u2019oli kaakano, ojje ogende naffe, olwanyise abaana ba Amoni, n\u2019oluvannyuma onoobeera mukulembeze w\u2019abo bonna ababeera mu Gireyaadi.\u201d"
                },
                "9": {
                    "verse_nr": "9",
                    "verse": "Yefusa n\u2019abaddamu nti, \u201cSinga munzizaayo ne nnwana n\u2019abaana ba Amoni, MUKAMA n\u2019abampangusiza, n\u2019abeera omukulembeze wammwe?\u201d"
                },
                "10": {
                    "verse_nr": "10",
                    "verse": "Abakadde b\u2019e Gireyaadi ne baddamu Yefusa nti, \u201cMUKAMA ye mujulirwa waffe, bwe tutaatuukirize kigambo ekyo.\u201d"
                },
                "11": {
                    "verse_nr": "11",
                    "verse": "Awo Yefusa n\u2019agenda n\u2019abakadde b\u2019e Gireyaadi, abantu ne bamufuula omukulembeze waabwe era omuduumizi, n\u2019addamu ebigambo byonna bye yayogera mu maaso ga MUKAMA mu Mizupa."
                },
                "12": {
                    "verse_nr": "12",
                    "verse": "Yefusa n\u2019atuma ababaka eri kabaka w\u2019abaana ba Amoni, ng\u2019amugamba nti, \u201cOnnanga ki ggwe, okujja gye ndi, olwanyise eggwanga lyange?\u201d"
                },
                "13": {
                    "verse_nr": "13",
                    "verse": "Kabaka w\u2019abaana ba Amoni n\u2019addamu ababaka ba Yefusa nti, \u201cKubanga Isirayiri bwe baali bava e Misiri baatwala ensi yange okuva ku Alunoni ne ku Yaboki n\u2019okutuukira ddala ku Yoludaani. Kaakano gituddize lwa mirembe.\u201d"
                },
                "14": {
                    "verse_nr": "14",
                    "verse": "Awo Yefusa n\u2019addamu n\u2019aweereza ababaka eri kabaka w\u2019abaana ba Amoni"
                },
                "15": {
                    "verse_nr": "15",
                    "verse": "ng\u2019agamba nti, \u201cYefusa bw\u2019ati bw\u2019ayogera nti, \u2018Isirayiri teyatwala nsi ya Mowaabu newaakubadde ensi y\u2019abaana ba Amoni."
                },
                "16": {
                    "verse_nr": "16",
                    "verse": "Naye Isirayiri bwe baava mu Misiri ne baba nga bayita mu ddungu nga balaga ku Nnyanja Emyufu n\u2019e Kadesi,"
                },
                "17": {
                    "verse_nr": "17",
                    "verse": "Isirayiri yatuma ababaka eri kabaka wa Edomu nga bamusaba bayitemu buyisi mu nsi ye. Naye ye teyabawuliriza. Isirayiri n\u2019atuma n\u2019ababaka eri kabaka wa Mowaabu, naye n\u2019atabakkiriza kuyitamu. Isirayiri kyeyava asigala e Kadesi."
                },
                "18": {
                    "verse_nr": "18",
                    "verse": "\u201c\u2006\u2018Awo Isirayiri n\u2019alyoka ayita mu ddungu ne yeetooloola ensi ya Edomu n\u2019ensi ya Mowaabu, n\u2019ayita ku luuyi olw\u2019ebuvanjuba obw\u2019ensi ya Mowaabu, ne basiisira emitala wa Alunoni ku nsalo ya Mowaabu."
                },
                "19": {
                    "verse_nr": "19",
                    "verse": "\u201c\u2006\u2018Awo Isirayiri n\u2019atuma ababaka eri Sikoni kabaka w\u2019Abamoli era kabaka w\u2019e Kesuboni, ng\u2019amusaba ng\u2019agamba nti, Tukkirize tuyitemu tulage mu nsi yaffe."
                },
                "20": {
                    "verse_nr": "20",
                    "verse": "Naye Sikoni n\u2019ateesiga Isirayiri kuyita mu nsalo ye, era Sikoni n\u2019aku\u014b\u014baanya abantu be bonna, ne basiisira mu Yakazi, n\u2019alwanyisa Isirayiri.\u2019"
                },
                "21": {
                    "verse_nr": "21",
                    "verse": "\u201c\u2006\u2018MUKAMA Katonda wa Isirayiri n\u2019agabula Sikoni n\u2019abantu be bonna mu mukono gwa Isirayiri, n\u2019abawangula, era Isirayiri n\u2019atwala ensi yonna ey\u2019Abamoli."
                },
                "22": {
                    "verse_nr": "22",
                    "verse": "Ne bawamba ensalo yonna ey\u2019Abamoli okuva ku Alunoni okutuuka ku Yaboki, n\u2019okuva ku ddungu okutuuka ku Yoludaani."
                },
                "23": {
                    "verse_nr": "23",
                    "verse": "\u201c\u2006\u2018Kaakano obanga MUKAMA Katonda wa Isirayiri yagoba Abamoli mu maaso g\u2019abantu be Isirayiri, ggwe ani okulwanyisa Isirayiri?"
                },
                "24": {
                    "verse_nr": "24",
                    "verse": "Lwaki totwala ensi lubaale wo Kemosi gye yakuwa, naffe ne tutwala eyo MUKAMA Katonda waffe gye yatuwa?"
                },
                "25": {
                    "verse_nr": "25",
                    "verse": "Ddala ddala osinga Balaki mutabani wa Zipoli kabaka wa Mowaabu? Yali akaayanyizza Isirayiri wadde okubalwanyisa?"
                },
                "26": {
                    "verse_nr": "26",
                    "verse": "Isirayiri emaze emyaka ebikumi bisatu mu Kesuboni n\u2019ebyalo byayo, ne mu Aloweri n\u2019ebyalo byayo, ne mu bibuga byonna ebiri ku lubalama lwa Alunoni. Kiki ekyabalobera okubyeddiza mu kiseera ekyo?"
                },
                "27": {
                    "verse_nr": "27",
                    "verse": "Kaakano sirina kye nkusobezza naye ggwe onnumbye okulwana nange. Kale MUKAMA, Omulamuzi, leero alamule wakati w\u2019abaana ba Isirayiri n\u2019abaana ba Amoni.\u2019\u2006\u201d"
                },
                "28": {
                    "verse_nr": "28",
                    "verse": "Naye kabaka w\u2019abaana ba Amoni n\u2019atassaayo mwoyo ku bubaka Yefusa bwe yamutumira."
                },
                "29": {
                    "verse_nr": "29",
                    "verse": "Awo Omwoyo wa MUKAMA Katonda n\u2019ajja ku Yefusa; Yefusa n\u2019asomoka Gireyaadi ne Manase, n\u2019ayita ne mu Mizupa eky\u2019e Gireyaadi, era mu Mizupa eky\u2019e Gireyaadi gye yava okulumba abaana ba Amoni."
                },
                "30": {
                    "verse_nr": "30",
                    "verse": "Yefusa ne yeeyama eri MUKAMA Katonda ng\u2019agamba nti, \u201cBw\u2019onogabula abaana ba Amoni mu mukono gwange,"
                },
                "31": {
                    "verse_nr": "31",
                    "verse": "ekintu kyonna ekirifuluma mu nzigi z\u2019ennyumba yange nga nkomyewo mu buwanguzi, ne kinyaniriza nga nva mu baana ba Amoni, ndikiwaayo ng\u2019ekiweebwayo ekyokebwa eri MUKAMA.\u201d"
                },
                "32": {
                    "verse_nr": "32",
                    "verse": "Awo Yefusa n\u2019alumba abaana ba Amoni n\u2019abalwanyisa, era MUKAMA Katonda n\u2019abagabula mu mukono gwe."
                },
                "33": {
                    "verse_nr": "33",
                    "verse": "N\u2019abakuba okuva ku Aloweri okutuuka e Minnisi, bye bibuga amakumi abiri, n\u2019okutuukira ddala ku Aberukeramimu; n\u2019abakubira ddala era abaana ba Isirayiri ne bawangulira ddala abaana ba Amoni."
                },
                "34": {
                    "verse_nr": "34",
                    "verse": "Awo Yefusa bwe yakomawo e Mizupa mu maka ge, laba muwala we n\u2019ajja okumukulisaayo ng\u2019akuba ebitaasa era ng\u2019amuzinira. Ye mwana yekka gwe yalina."
                },
                "35": {
                    "verse_nr": "35",
                    "verse": "Yefusa bwe yamulaba, n\u2019ayuza engoye ze, n\u2019ayogera mu ddoboozi ery\u2019omwanguka nti, \u201cZinsaze muwala wange. Onnakuwazizza nnyo, era ondeetedde ennaku, kubanga neeyama eri MUKAMA Katonda, so siyinza kukimenyawo.\u201d"
                },
                "36": {
                    "verse_nr": "36",
                    "verse": "Awo muwala we n\u2019amugamba nti, \u201cKitange weeyama eri MUKAMA. Kola ekyo kye weeyama eri MUKAMA Katonda, kubanga awooledde eggwanga ku balabe bo, abaana ba Amoni.\u201d"
                },
                "37": {
                    "verse_nr": "37",
                    "verse": "N\u2019agamba kitaawe nti, \u201cNkusaba ekintu kimu kyokka, onzikirize \u014b\u014bende ne mikwano gyange mu nsozi okumala emyezi ebiri, ne kaabireko kubanga ndi mbeerera.\u201d"
                },
                "38": {
                    "verse_nr": "38",
                    "verse": "N\u2019amugamba nti, \u201cGenda.\u201d N\u2019agenda n\u2019amala emyezi ebiri mu nsozi ng\u2019ali ne bawala banne nga yeekaabirako olw\u2019okuba yali mbeerera."
                },
                "39": {
                    "verse_nr": "39",
                    "verse": "Oluvannyuma lw\u2019emyezi ebiri, omuwala n\u2019akomawo eri kitaawe, era kitaawe n\u2019amuwaayo, nga bwe yeeyama. Yali muwala mbeerera. Era okwo kwe kwava empisa mu Isirayiri"
                },
                "40": {
                    "verse_nr": "40",
                    "verse": "okuva mu biro ebyo, nti abawala mu Isirayiri bajjukira muwala wa Yefusa Omugireyaadi okumala ennaku nnya buli mwaka."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Abasajja ba Efulayimu ne bayitibwa okusomoka okulaga mu Zafoni. Ne bagamba Yefusa nti, \u201cLwaki wagenda okulwanyisa abaana ba Amoni, n\u2019otatuyita kugenda naawe? Tugenda kukwokera mu nnyumba yo.\u201d"
                },
                "2": {
                    "verse_nr": "2",
                    "verse": "Yefusa n\u2019abaddamu nti, \u201cNze n\u2019abantu bange twatawaana nnyo okulwanyisa abaana ba Amoni, era nabakoowoola mujje mutubeere, naye temwajja kutubeera kuva mu mukono gwabwe."
                },
                "3": {
                    "verse_nr": "3",
                    "verse": "Bwe nalaba nga temuzze kutubeera, ne nteeka obulamu bwange mu ngalo zange, ne nsomoka okulwana n\u2019abaana ba Amoni, era MUKAMA Katonda n\u2019abagabula mu mukono gwange. Kaakano kiki ekibaleeta gye ndi okulwana nange leero?\u201d"
                },
                "4": {
                    "verse_nr": "4",
                    "verse": "Awo Yefusa n\u2019aku\u014b\u014baanya abantu b\u2019e Gireyaadi bonna, ne balwanyisa Efulayimu. Abasajja ab\u2019e Gireyaadi baabalwanyisa kubanga Efulayimu baayogera nti, \u201cMmwe muli bakyewaggula ba Efulayimu ab\u2019e Gireyaadi, wakati mu Efulayimu ne mu Manase.\u201d"
                },
                "5": {
                    "verse_nr": "5",
                    "verse": "Ab\u2019e Gireyaadi ne bawamba ebifo bya Yoludaani okusomokerwa okutuuka mu Efulayimu, era bwe waabangawo ku bakomawo aba Efulayimu eyayagalanga okusomoka, abasajja ab\u2019e Gireyaadi nga bamubuuza nti, \u201cOli Mwefulayimu?\u201d"
                },
                "6": {
                    "verse_nr": "6",
                    "verse": "Bwe yeegananga, nga bamugamba ayogere nti, \u201cShibbolesi.\u201d Bwe yayogeranga nti, \u201cSibbolesi,\u201d kubanga teyayinzanga kukyogera bulungi, ng\u2019akwatibwa era ng\u2019attibwa awo awasomokerwa ku Yoludaani. Mu biro ebyo, mu Efulayimu ne mufaamu abantu emitwalo ena mu enkumi bbiri."
                },
                "7": {
                    "verse_nr": "7",
                    "verse": "Awo Yefusa n\u2019alamula Isirayiri okumala emyaka mukaaga. Yefusa Omugireyaadi n\u2019afa, n\u2019aziikibwa mu kimu ku kibuga bya Gireyaadi."
                },
                "8": {
                    "verse_nr": "8",
                    "verse": "Okufuga kwa Ibuzaani ne Eroni ne Abudoni - Oluvannyuma lwa Yefusa, Ibuzaani ow\u2019e Besirekemu n\u2019alamula Isirayiri."
                },
                "9": {
                    "verse_nr": "9",
                    "verse": "Yalina abaana aboobulenzi amakumi asatu, n\u2019abaana aboobuwala amakumi asatu. Bawala be n\u2019abafumbiza abantu abataali ba kika kye, ne batabani be n\u2019abawasiza abawala abataali ba kika kye. N\u2019akulembera Isirayiri okumala emyaka musanvu."
                },
                "10": {
                    "verse_nr": "10",
                    "verse": "Ibuzaani n\u2019afa, n\u2019aziikibwa mu Besirekemu."
                },
                "11": {
                    "verse_nr": "11",
                    "verse": "Oluvannyuma lwa Ibuzaani, Eroni Omuzebbulooni, n\u2019alamula Isirayiri okumala emyaka kkumi."
                },
                "12": {
                    "verse_nr": "12",
                    "verse": "Eroni Omuzebbulooni n\u2019afa, n\u2019aziikibwa mu Ayalooni mu nsi ya Zebbulooni."
                },
                "13": {
                    "verse_nr": "13",
                    "verse": "Awo oluvannyuma lwa Eroni, Abudoni mutabani wa Kereri Omupirasoni n\u2019alamula Isirayiri."
                },
                "14": {
                    "verse_nr": "14",
                    "verse": "Yalina abaana aboobulenzi amakumi ana, n\u2019abazzukulu amakumi asatu abeebagalanga endogoyi nsanvu. Yalamula Isirayiri okumala emyaka munaana."
                },
                "15": {
                    "verse_nr": "15",
                    "verse": "Abudoni mutabani wa Kireri Omupirasoni n\u2019afa, n\u2019aziikibwa mu Pirasoni mu nsi ya Efulayimu, mu nsi ey\u2019Abamaleki ey\u2019ensozi."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Okuzaalibwa kwa Samusooni - Awo abaana ba Isirayiri ne beeyongera okukola ebibi mu maaso ga MUKAMA. MUKAMA Katonda kyeyava abagabula mu mukono gw\u2019Abafirisuuti okumala emyaka amakumi ana."
                },
                "2": {
                    "verse_nr": "2",
                    "verse": "Ne wabaawo omusajja ow\u2019e Zola, ow\u2019omu kika ky\u2019Abadaani, erinnya lye Manowa, eyalina mukazi we nga mugumba."
                },
                "3": {
                    "verse_nr": "3",
                    "verse": "Malayika wa MUKAMA Katonda n\u2019alabikira omukazi n\u2019amugamba nti, \u201cLaba, kaakano, oli mugumba era atazaalanga ku mwana, naye oliba olubuto n\u2019ozaala omwana wabulenzi."
                },
                "4": {
                    "verse_nr": "4",
                    "verse": "Laba nga tonywa envinnyo, newaakubadde ekitamiiza kyonna, wadde okulya ekintu kyonna ekitali kirongoofu."
                },
                "5": {
                    "verse_nr": "5",
                    "verse": "Kubanga, laba, oliba olubuto n\u2019ozaala omwana wabulenzi, era tamwebwangako nviiri, kubanga omulenzi aliba Muwonge wa Katonda ng\u2019akyali mu lubuto lwa nnyina, era yalitanula okulokola Isirayiri okuva mu mukono gw\u2019Abafirisuuti.\u201d"
                },
                "6": {
                    "verse_nr": "6",
                    "verse": "Awo omukazi n\u2019agenda n\u2019ategeeza bba, ng\u2019agamba nti, \u201cOmusajja wa Katonda yandabikidde mu kifaananyi kya malayika wa Katonda, era natidde nnyo. Simubuuzizza gy\u2019avudde, ate era naye tambulidde linnya lye."
                },
                "7": {
                    "verse_nr": "7",
                    "verse": "Wabula ya\u014b\u014bambye nti, \u2018Laba oliba olubuto era olizaala omwana wabulenzi. Tonywanga envinnyo newaakubadde ekitamiiza kyonna, wadde okulya ekintu kyonna ekitali kirongoofu. Kubanga omulenzi aliba Muwonge eri Katonda ng\u2019akyali mu lubuto lwa nnyina, era bw\u2019atyo bw\u2019aliba ennaku ez\u2019obulamu bwe zonna.\u2019\u2006\u201d"
                },
                "8": {
                    "verse_nr": "8",
                    "verse": "Awo Manowa ne yeegayirira MUKAMA Katonda ng\u2019agamba nti, \u201cAyi MUKAMA, omusajja wa Katonda gwe watutumidde, akomewo. Ajje atuyigirize kye tuteekwa okukolera omulenzi anaatuzaalirwa.\u201d"
                },
                "9": {
                    "verse_nr": "9",
                    "verse": "Katonda n\u2019awulira eddoboozi lya Manowa, malayika wa Katonda n\u2019akomawo eri omukazi, n\u2019amusanga mu nnimiro, naye nga Manowa bba tali naye."
                },
                "10": {
                    "verse_nr": "10",
                    "verse": "Awo omukazi n\u2019ayanguwa n\u2019adduka n\u2019ategeeza bba ng\u2019agamba nti, \u201cLaba omusajja eyandabikira olulala azze.\u201d"
                },
                "11": {
                    "verse_nr": "11",
                    "verse": "Manowa n\u2019agolokoka n\u2019agoberera mukazi we. Bwe yatuuka awali omusajja n\u2019amugamba nti, \u201cGgwe musajja eyayogera eri mukazi wange?\u201d Malayika n\u2019amuddamu nti, \u201cYe nze.\u201d"
                },
                "12": {
                    "verse_nr": "12",
                    "verse": "Manowa n\u2019amubuuza nti, \u201cEbigambo byo bwe birituukirira, biragiro ki bye tuligoberera nga tukuza omulenzi?\u201d"
                },
                "13": {
                    "verse_nr": "13",
                    "verse": "Malayika wa MUKAMA Katonda n\u2019addamu Manowa nti, \u201cEbyo byonna bye nagamba mukazi wo ateekwa okubikola."
                },
                "14": {
                    "verse_nr": "14",
                    "verse": "Mukazi wo tateekwa kulya kibala ekiva mu zabbibu, newaakubadde okunywa envinnyo, newaakubadde okunywa ekitamiiza, wadde okulya ekintu kyonna ekitali kirongoofu. Ateekwa okukola buli kintu kye namulagira.\u201d"
                },
                "15": {
                    "verse_nr": "15",
                    "verse": "Awo Manowa n\u2019agamba malayika wa MUKAMA Katonda nti, \u201cSigala wano naffe, tukuteekereteekere akabuzi akato.\u201d"
                },
                "16": {
                    "verse_nr": "16",
                    "verse": "Malayika wa MUKAMA Katonda n\u2019agamba Manowa nti, \u201cNe bwe nnaasigala nammwe, sijja kulya ku mmere yammwe. Wabula bwe munaateekateeka ekiweebwayo ekyokebwa, mukiweeyo eri MUKAMA.\u201d Mu kiseera ekyo Manowa teyamanya nga gwe yali ayogera naye yali malayika wa MUKAMA."
                },
                "17": {
                    "verse_nr": "17",
                    "verse": "Awo Manowa n\u2019abuuza malayika wa MUKAMA Katonda nti, \u201cErinnya lyo ggwe ani, ekigambo ky\u2019oyogedde bwe kirituukirira tulyoke tukuseemu ekitiibwa?\u201d"
                },
                "18": {
                    "verse_nr": "18",
                    "verse": "Malayika wa MUKAMA Katonda n\u2019amuddamu nti, \u201cObuuliza ki erinnya lyange? Lisukka okutegeera.\u201d"
                },
                "19": {
                    "verse_nr": "19",
                    "verse": "Awo Manowa n\u2019addira akabuzi akato, n\u2019ekiweebwayo eky\u2019empeke, n\u2019abiwaayo nga ssaddaaka ku lwazi eri MUKAMA Katonda. Ne wabaawo eky\u2019ekyewuunyo nga Manowa ne mukazi we balaba."
                },
                "20": {
                    "verse_nr": "20",
                    "verse": "Omuliro bwe gwava mu Kyoto okugenda eri eggulu, malayika wa MUKAMA Katonda n\u2019akkira mu muliro gw\u2019ekyoto. Manowa ne mukazi we bwe baamulaba, ne bagwa wansi ne bavuunama ng\u2019obwenyi bwabwe butuukira ddala ku ttaka."
                },
                "21": {
                    "verse_nr": "21",
                    "verse": "Malayika wa MUKAMA bw\u2019ataddayo kweraga gye bali, Manowa ne mukazi we ne bategeera ng\u2019abadde malayika wa MUKAMA Katonda."
                },
                "22": {
                    "verse_nr": "22",
                    "verse": "Manowa n\u2019agamba mukazi we nti, \u201cTugenda kufa kubanga tulabye Katonda.\u201d"
                },
                "23": {
                    "verse_nr": "23",
                    "verse": "Naye mukazi we n\u2019amugamba nti, \u201cSinga MUKAMA Katonda yabadde wa kututta, teyandisiimye kiweebwayo ekyokebwa n\u2019ekiweebwayo eky\u2019empeke okuva gye tuli, newaakubadde okutulaga ebintu bino byonna, wadde okututegeeza kino.\u201d"
                },
                "24": {
                    "verse_nr": "24",
                    "verse": "Awo omukazi n\u2019azaala omwana wabulenzi, n\u2019amutuuma Samusooni. Omwana n\u2019akula, MUKAMA Katonda n\u2019amuwa omukisa."
                },
                "25": {
                    "verse_nr": "25",
                    "verse": "Omwoyo wa MUKAMA Katonda n\u2019atandika okukolera mu Samusooni ng\u2019ali mu Makanedani ekiri wakati w\u2019e Zola ne Esutaoli."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Samusooni Awasa - Awo Samusooni n\u2019aserengeta e Timuna n\u2019alaba omukazi mu bawala ab\u2019Abafirisuuti."
                },
                "2": {
                    "verse_nr": "2",
                    "verse": "N\u2019addayo eka, n\u2019ategeeza kitaawe ne nnyina ng\u2019agamba nti, \u201cNalabye omukazi ku bawala ab\u2019Abafirisuuti mu Timuna. Kale mumumpasize kaakano.\u201d"
                },
                "3": {
                    "verse_nr": "3",
                    "verse": "Awo kitaawe ne nnyina ne bamugamba nti, \u201cTewali mukazi n\u2019omu mu baganda bo newaakubadde mu Bantu bange gw\u2019oyinza kuwasa, olyoke ogende ofune omukazi okuva mu Bafirisuuti abatali bakomole?\u201d Naye Samusooni n\u2019addamu kitaawe nti, \u201cMpasiza oyo kubanga ye gwe nsiimye.\u201d"
                },
                "4": {
                    "verse_nr": "4",
                    "verse": "Kitaawe ne nnyina tebaamanya ekyo nga kyava eri MUKAMA Katonda, kubanga MUKAMA yali anoonya ensonga ku Bafirisuuti. Mu biro ebyo Abafirisuuti be baafuganga Isirayiri."
                },
                "5": {
                    "verse_nr": "5",
                    "verse": "Awo Samusooni ne kitaawe ne nnyina ne bagenda e Timuna. Bwe baali basemberedde ennimiro z\u2019emizabbibu egy\u2019omu Timuna, empologoma ento n\u2019ewuluguma nga bw\u2019emulumba."
                },
                "6": {
                    "verse_nr": "6",
                    "verse": "Awo Omwoyo wa MUKAMA Katonda n\u2019amukkako, n\u2019ayuzaayuza empologoma n\u2019emikono gye ng\u2019ayuzaayuza akabuzi akato, naye n\u2019atabaako ky\u2019ategeeza kitaawe newaakubadde nnyina."
                },
                "7": {
                    "verse_nr": "7",
                    "verse": "Samusooni n\u2019aserengeta n\u2019agenda n\u2019anyumya n\u2019omukazi era n\u2019amusiima."
                },
                "8": {
                    "verse_nr": "8",
                    "verse": "Ebbanga bwe lyayitawo, n\u2019addayo okumuwasa, naye aba ali ku lugendo, n\u2019akyama okulaba omulambo gw\u2019empologoma, era laba, nga mu mulambo gw\u2019empologoma mulimu enjuki n\u2019omubisi gw\u2019enjuki."
                },
                "9": {
                    "verse_nr": "9",
                    "verse": "N\u2019atoola ku mubisi n\u2019engalo ze, n\u2019atambula n\u2019agenda. Bwe yasi\u014b\u014baana kitaawe ne nnyina nabo n\u2019abawaako ne balya, wabula n\u2019atabagamba nti omubisi ogwo gwe balya aguggye mu mulambo gw\u2019empologoma."
                },
                "10": {
                    "verse_nr": "10",
                    "verse": "Awo n\u2019aserengeta ne kitaawe eri omukazi, era Samusooni n\u2019akolerayo embaga ng\u2019empisa y\u2019abawasa bwe yali."
                },
                "11": {
                    "verse_nr": "11",
                    "verse": "Abafirisuuti bwe bajja okulaba Samusooni, ne bamuwa bannaabwe amakumi asatu okumuwerekerako."
                },
                "12": {
                    "verse_nr": "12",
                    "verse": "Awo Samusooni n\u2019abagamba nti, \u201cKaakano ka mbakokkolere ekikokko. Bwe mulikivvuunula ennaku omusanvu ez\u2019embaga nga tezinnaggwaako, ndibawa ebyambalo ebya linena amakumi asatu, n\u2019emiteeko gy\u2019engoye amakumi asatu."
                },
                "13": {
                    "verse_nr": "13",
                    "verse": "Naye bwe kinaabalema okuddamu, muteekwa okumpa ebyambalo ebya linena amakumi asatu, n\u2019emiteeko gy\u2019engoye amakumi asatu.\u201d Ne bamugamba nti, \u201cKokkola ekikokko kyo tukiwulire.\u201d"
                },
                "14": {
                    "verse_nr": "14",
                    "verse": "N\u2019abagamba nti, \u201cMu muli mwavaamu ekyokulya Mu w\u2019amaanyi mwavaamu ekiwoomerera.\u201d Ennaku ssatu ne ziyitawo nga bakyalemeddwa okuvvuunula ekikokko."
                },
                "15": {
                    "verse_nr": "15",
                    "verse": "Awo ku lunaku olwokuna ne bagamba mukazi wa Samusooni nti, \u201cSendasenda balo atuvvuunulire ekikokko. Bwe kitaabe bwe kityo tujja kukwokya omuliro ggwe n\u2019ennyumba ya kitaawo. Mwatuyita kutunyaga, si bwe kiri?\u201d"
                },
                "16": {
                    "verse_nr": "16",
                    "verse": "Mukazi wa Samusooni n\u2019agenda gy\u2019ali ng\u2019akaaba amaziga, ng\u2019agamba nti, \u201cDdala ddala onkyawa so tonjagala. Wakokkolera abasajja b\u2019omu bantu bange ekikokko, naye n\u2019otakivvuunula.\u201d N\u2019amuddamu nti, \u201cLaba sinnakivuunulira kitange newaakubadde mmange, noolwekyo lwaki nkikuvuunulira?\u201d"
                },
                "17": {
                    "verse_nr": "17",
                    "verse": "N\u2019amukaabirira okumala ebbanga eryo lyonna ery\u2019embaga, olwo n\u2019alyoka akimuvuunulira, kubanga yamwetayirira nnyo. N\u2019oluvannyuma omukazi n\u2019annyonnyola abasajja b\u2019omu bantu be ekikokko."
                },
                "18": {
                    "verse_nr": "18",
                    "verse": "Awo ku lunaku olw\u2019omusanvu enjuba nga tennagwa abasajja ab\u2019omu kibuga ne bagamba Samusooni nti, \u201cKiki ekisinga omubisi gw\u2019enjuki okuwoomerera? Kiki ekisinga empologoma amaanyi?\u201d N\u2019abaddamu nti, \u201cSinga temwalimya nnyana yange, temwandivuunudde kikokko kyange.\u201d"
                },
                "19": {
                    "verse_nr": "19",
                    "verse": "Awo Omwoyo wa MUKAMA Katonda n\u2019amukkako, n\u2019aserengeta e Asukulooni n\u2019atta abasajja amakumi asatu, n\u2019abambulamu ebyambalo byabwe, engoye zaabwe n\u2019aziwa abavvuunula ekikokko. N\u2019anyiiga nnyo, n\u2019ayambuka n\u2019addayo ewa kitaawe."
                },
                "20": {
                    "verse_nr": "20",
                    "verse": "Mukazi wa Samusooni ne bamuwa mukwano gwe, eyabeeranga ne Samusooni."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Awo ebbanga bwe lyayitawo, ng\u2019ebiro eby\u2019okukungula e\u014b\u014baano bituuse, Samusooni n\u2019agenda okukyalira mukazi we ng\u2019amutwalidde akabuzi akato. N\u2019ayogera nti, \u201cNnaagenda eri mukazi wange mu kisenge.\u201d Naye kitaawe w\u2019omukazi n\u2019atamukkiriza kugenda yo."
                },
                "2": {
                    "verse_nr": "2",
                    "verse": "Kitaawe w\u2019omukazi n\u2019agamba Samusooni nti, \u201cNze nalowooza nti wamukyayira ddala, kyennava mugabira mukwano gwo. Muganda we omuto amusinga okulabika obulungi. Kaakano gw\u2019oba otwala mu kifo ky\u2019oli.\u201d"
                },
                "3": {
                    "verse_nr": "3",
                    "verse": "Samusooni n\u2019abagamba nti, \u201cKu mulundi guno sirina musango, Abafirisuuti bwe nnaabakola akabi.\u201d"
                },
                "4": {
                    "verse_nr": "4",
                    "verse": "Awo Samusooni n\u2019agenda n\u2019akwata ebibe ebikumi bisatu, n\u2019asiba bibiri bibiri emikira, n\u2019akwataganya emikira, n\u2019addira ebitawuliro n\u2019ateeka ekitawuliro wakati w\u2019emikira kinneebirye."
                },
                "5": {
                    "verse_nr": "5",
                    "verse": "N\u2019akoleeza ebitawuliro, n\u2019ata ebibe okugenda mu nnimiro z\u2019Abafirisuuti. N\u2019ayokya ebinywa n\u2019e\u014b\u014baano eyali tennakungulwa, n\u2019ennimiro z\u2019emizeeyituuni n\u2019ennimiro z\u2019emizabbibu."
                },
                "6": {
                    "verse_nr": "6",
                    "verse": "Awo Abafirisuuti bwe baabuuza akoze bwe kityo, ne boogera nti, \u201cYe Samusooni mukoddomi w\u2019Omutimuna, kubanga Omutimuna yaddira mukazi wa Samusooni, n\u2019amuwa mukwano gwa Samusooni.\u201d Abafirisuuti ne bagenda ne bookya omukazi ne kitaawe omuliro."
                },
                "7": {
                    "verse_nr": "7",
                    "verse": "Samusooni n\u2019abagamba nti, \u201cOlw\u2019okuba nga mweyisizza bwe mutyo, sirirekayo okuggyako nga mbawalanyeeko eggwanga.\u201d"
                },
                "8": {
                    "verse_nr": "8",
                    "verse": "N\u2019abalumba n\u2019atta bangi nnyo ku bo, n\u2019agenda n\u2019abeera mu mpuku ey\u2019omu lwazi lw\u2019e Etamu."
                },
                "9": {
                    "verse_nr": "9",
                    "verse": "Abafirisuuti ne bayambuka ne basiisira mu Yuda, ne basaasaana okumpi ne Leki."
                },
                "10": {
                    "verse_nr": "10",
                    "verse": "Abantu ba Yuda ne bababuuza nti, \u201cLwaki mutulumbye?\u201d Abafirisuuti ne babaddamu nti, \u201cTuzze okuwamba Samusooni tumutwale nga musibe, tumwesasuze nga bwe yatukola.\u201d"
                },
                "11": {
                    "verse_nr": "11",
                    "verse": "Awo abasajja enkumi ssatu okuva mu Yuda ne bagenda ku mpuku y\u2019olwazi lw\u2019e Etamu ne bagamba Samusooni nti, \u201cTewamanya ng\u2019Abafirisuuti be batufuga? Kaakano kiki kino ky\u2019otukoze?\u201d N\u2019abaddamu nti, \u201cNneesasuzza kye bankola.\u201d"
                },
                "12": {
                    "verse_nr": "12",
                    "verse": "Ne bamuddamu nti, \u201cTuzze okukusiba tukuweeyo mu mukono gw\u2019Abafirisuuti.\u201d Samusooni n\u2019abagamba nti, \u201cMundayirire nga temunzitte mmwe mwennyini.\u201d"
                },
                "13": {
                    "verse_nr": "13",
                    "verse": "Ne bamuddamu nti, \u201cTukkiriziganyizza. Tujja kukusiba busibi, tukuweeyo mu mukono gwabwe, naye tetujja kukutta.\u201d Ne bamusiba emiguwa ebiri emiggya ne bamuggyayo mu mpuku."
                },
                "14": {
                    "verse_nr": "14",
                    "verse": "Bwe yali asemberera Leki Abafirisuuti ne bajja gy\u2019ali nga baleekaana. Awo Omwoyo wa MUKAMA Katonda n\u2019amukkako, emiguwa egyali gimusibye emikono ne giba ng\u2019obugoogwa obwokeddwa omuliro, ne gisumulukuka okuva ku mikono gye."
                },
                "15": {
                    "verse_nr": "15",
                    "verse": "N\u2019alaba oluba lw\u2019endogoyi olutannavunda, n\u2019alukwata, n\u2019akuba abasajja lukumi."
                },
                "16": {
                    "verse_nr": "16",
                    "verse": "Samusooni n\u2019alyoka ayogera nti, \u201cNkozesezza oluba lw\u2019endogoyi okukola entuumu bbiri; nkozesezza oluba lw\u2019endogoyi okutta abasajja lukumi.\u201d"
                },
                "17": {
                    "verse_nr": "17",
                    "verse": "Bwe yamala okwogera ekyo, n\u2019akanyuga oluba n\u2019alusuula, ekifo ekyo n\u2019akituuma Lamasuleki."
                },
                "18": {
                    "verse_nr": "18",
                    "verse": "N\u2019alumwa nnyo ennyonta, n\u2019akabira MUKAMA Katonda ng\u2019agamba nti, \u201cOmuddu wo omuwadde obuwanguzi olw\u2019amaanyi; ne kaakano nfe, ngwe mu mukono gw\u2019abatali bakomole?\u201d"
                },
                "19": {
                    "verse_nr": "19",
                    "verse": "Katonda n\u2019akola ekinnya mu Leki, ne muvaamu amazzi, kwe yanywa n\u2019addamu amaanyi, n\u2019aba mulamu. Ekifo ekyo kyeyava akituuma Enkakkole, era kikyaliyo mu Leki n\u2019okutuusa leero."
                },
                "20": {
                    "verse_nr": "20",
                    "verse": "Samusooni n\u2019akulembera Isirayiri mu biro by\u2019Abafirisuuti, okumala emyaka amakumi abiri."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Samusooni ne Derira - Samusooni n\u2019alaga e Gaza n\u2019alabayo omukazi malaaya, n\u2019ayingira gy\u2019ali."
                },
                "2": {
                    "verse_nr": "2",
                    "verse": "Awo abantu ab\u2019e Gaza ne bategeezebwa nga Samusooni bw\u2019ali mu kifo ekyo. Ne bamuzingiza ne bamuteegera ku wankaaki w\u2019ekibuga ekiro kyonna. Ne basiriikirira ekiro kyonna nga bagamba nti, \u201cObudde bwe bunaaba nga bunaatera okukya tunaamutta.\u201d"
                },
                "3": {
                    "verse_nr": "3",
                    "verse": "Naye Samusooni ne yeebaka okutuusa ettumbi, n\u2019agolokoka mu ttumbi, n\u2019akwata enzigi ebbiri eza wankaaki w\u2019ekibuga, n\u2019emifuubeeto gyombi, n\u2019abisimbula okuva mu bifo byabyo, n\u2019agyawo n\u2019ekisiba, n\u2019abiteeka ku bibegaabega bye n\u2019abitwala ku ntikko y\u2019olusozi olutunuulidde Kebbulooni."
                },
                "4": {
                    "verse_nr": "4",
                    "verse": "Awo oluvannyuma lw\u2019ebyo n\u2019aganza omukazi mu kiwonvu ky\u2019e Soleki, erinnya lye Derira."
                },
                "5": {
                    "verse_nr": "5",
                    "verse": "Abakulembeze b\u2019Abafirisuuti ne bagenda gy\u2019ali ne bamugamba nti, \u201cMusendesende olabe amaanyi ge amangi mwe gasibuka, tulyoke tusinziire okwo okumusobola, tumusibe tumujeeze. Naffe tulikuwa buli omu ku ffe, ebitundu bya ffeeza lukumi mu kikumi.\u201d"
                },
                "6": {
                    "verse_nr": "6",
                    "verse": "Awo Derira n\u2019agamba Samusooni nti, \u201cKaakano mbuulira amaanyi go amangi mwe gasibuka, era n\u2019ekiyinza okukusiba okukujeeza.\u201d"
                },
                "7": {
                    "verse_nr": "7",
                    "verse": "Samusooni n\u2019amugamba nti, \u201cBwe bansiba enkolokolo embisi musanvu, ezitakaze, olwo nnaanafuwa ne mbeera ng\u2019omuntu omulala yenna.\u201d"
                },
                "8": {
                    "verse_nr": "8",
                    "verse": "Abakulembeze b\u2019Abafirisuuti ne baleetera omukazi enkolokolo musanvu embisi ezitakaze, n\u2019azimusibya."
                },
                "9": {
                    "verse_nr": "9",
                    "verse": "Waaliwo abasajja abaali beekwese mu kisenge omwo omukazi mwe yali. Awo omukazi n\u2019akoowoola Samusooni ng\u2019agamba nti, \u201cSamusooni Abafirisuuti bakuguddeko.\u201d N\u2019akutula enkolokolo, ng\u2019omuntu bwe yandikutudde omuguwa oguyise mu muliro. Bwe kityo ensibuko y\u2019amaanyi ge n\u2019etazuulibwa."
                },
                "10": {
                    "verse_nr": "10",
                    "verse": "Awo Derira n\u2019agamba Samusooni nti, \u201cLaba, onduulidde, era onnimbye. Kaakano mbuulira ekiyinza okukusiba.\u201d"
                },
                "11": {
                    "verse_nr": "11",
                    "verse": "N\u2019amugamba nti, \u201cBwe bansibya emiguwa emiggya egitakozesebwangako, nnaanafuwa, ne mbeera ng\u2019omuntu omulala yenna.\u201d"
                },
                "12": {
                    "verse_nr": "12",
                    "verse": "Awo Derira n\u2019addira emiguwa emiggya, n\u2019amusiba, nga mu kisenge mulimu abasajja abeekwese. N\u2019alyoka amukoowoola ng\u2019agamba nti, \u201cSamusooni, Abafirisuuti bakuguddeko.\u201d N\u2019agyekutulako ku mikono ng\u2019ewuzi."
                },
                "13": {
                    "verse_nr": "13",
                    "verse": "Awo Derira n\u2019agamba Samusooni nti, \u201cOkutuusa kaakano onduulidde era onnimbye. Mbuulira ekiyinza okukusiba.\u201d N\u2019amugamba nti, \u201cBw\u2019onooluka emivumbo musanvu egiri ku mutwe gwange, n\u2019engoye, n\u2019obinyweza nzija kunafuwa, mbeere ng\u2019omuntu omulala yenna.\u201d N\u2019aluka emivumbo omusanvu egy\u2019ali ku mutwe gwe, n\u2019engoye,"
                },
                "14": {
                    "verse_nr": "14",
                    "verse": "n\u2019abinyweza n\u2019olubambo. N\u2019amukoowoola ng\u2019agamba nti, \u201cSamusooni Abafirisuuti bakuguddeko.\u201d N\u2019agolokoka okuva mu tulo, ne yeetakkuluza ku lubambo lw\u2019omuti ogulukirwako n\u2019engoye ezirukiddwa."
                },
                "15": {
                    "verse_nr": "15",
                    "verse": "Awo Derira n\u2019amugamba nti, \u201cOyinza otya okugamba nti onjagala, ate ng\u2019omutima gwo teguli nange? Gino emirundi esatu onduulidde, n\u2019otontegeeza amaanyi go amangi mwe gasibuka.\u201d"
                },
                "16": {
                    "verse_nr": "16",
                    "verse": "Bw\u2019atyo omukazi n\u2019amusendasendanga n\u2019ebigambo bye ennaku zonna ng\u2019amubuuza okutuusa lwe yamwetamwa."
                },
                "17": {
                    "verse_nr": "17",
                    "verse": "Awo Samusooni n\u2019amubuulira ebyali ku mutima gwe byonna. N\u2019amugamba nti, \u201cSimwebwangako nviiri, kubanga ndi muwonge eri Katonda okuva mu lubuto lwa mmange. Bwe mwebwako enviiri, olwo amaanyi gange gananvaako, ne nnafuwa, ne mbeera ng\u2019omuntu omulala yenna.\u201d"
                },
                "18": {
                    "verse_nr": "18",
                    "verse": "Awo Derira bwe yalaba ng\u2019amutegeezezza byonna ebyali ku mutima gwe, n\u2019atumira abakulembeze b\u2019Abafirisuuti ng\u2019agamba nti, \u201cMukomeewo omulundi guno gwokka, kubanga yantegeezezza ebiri mu mutima gwe byonna.\u201d Awo Abafirisuuti ne bakomawo nga baleese ezaabu."
                },
                "19": {
                    "verse_nr": "19",
                    "verse": "N\u2019amwebasa ku maviivi ge, n\u2019ayita omusajja n\u2019amumwa emivumbo omusanvu egyali ku mutwe gwe, n\u2019atandika okujeeza, amaanyi ge ne gamuvaako."
                },
                "20": {
                    "verse_nr": "20",
                    "verse": "N\u2019amukoowoola ng\u2019agamba nti, \u201cSamusooni, Abafirisuuti bakuguddeko.\u201d N\u2019agolokoka okuva mu tulo ng\u2019agamba nti, \u201cNzija kwetakkuluza \u014b\u014bende nga bulijjo.\u201d Naye teyamanya nga MUKAMA Katonda amulese."
                },
                "21": {
                    "verse_nr": "21",
                    "verse": "Awo Abafirisuuti ne bakwata Samusooni, ne bamuggyamu amaaso, ne bamuserengesa e Gaza nga musibe mu njegere ez\u2019ekikomo, ne bamuteeka mu kkomera mu nnyumba omuseerebwa obuwunga."
                },
                "22": {
                    "verse_nr": "22",
                    "verse": "Kyokka bwe yamala okumwebwa, enviiri ze ne zitandika okumera."
                },
                "23": {
                    "verse_nr": "23",
                    "verse": "Awo abakulembeze b\u2019Abafirisuuti ne baku\u014b\u014baana okuwaayo ssaddaaka eri lubaale waabwe Dagoni, nga bwe basanyuka. Ne boogera nti, \u201cLubaale waffe agabudde Samusooni omulabe waffe mu mukono gwaffe.\u201d"
                },
                "24": {
                    "verse_nr": "24",
                    "verse": "Abantu bwe baalaba Samusooni, ne batendereza lubaale waabwe nga bwe boogera nti, \u201cLubaale waffe agabudde omulabe waffe mu mukono gwaffe, oyo eyazikiriza ensi yaffe, n\u2019atta bangi ku ffe.\u201d"
                },
                "25": {
                    "verse_nr": "25",
                    "verse": "Awo bwe baasanyuka ennyo, ne bawowoggana nga bwe bagamba nti, \u201cMutuyitire Samusooni atusanyuseemu.\u201d Ne baleeta Samusooni abasanyuseemu, nga bamuggya mu kkomera. Ne bamuyimiriza wakati w\u2019empagi."
                },
                "26": {
                    "verse_nr": "26",
                    "verse": "Awo Samusooni n\u2019agamba omuweereza eyali amukutte ku mukono nti, \u201cLeka nkwate ku mpagi eziwaniridde essabo, nsobole okuzeesigama.\u201d"
                },
                "27": {
                    "verse_nr": "27",
                    "verse": "Mu ssabo mwalimu ekibiina kinene eky\u2019abasajja n\u2019abakazi nga mulimu n\u2019abakulembeze bonna ab\u2019Abafirisuuti. Ne waggulu ku kasolya kwaliko abantu ng\u2019enkumi ssatu abaali batunuulira Samusooni ng\u2019abasanyusaamu."
                },
                "28": {
                    "verse_nr": "28",
                    "verse": "Awo Samusooni n\u2019asaba eri MUKAMA ng\u2019agamba nti, \u201cMUKAMA Katonda onzijukire kaakano, ompe amaanyi. Omulundi guno gwokka, ayi Katonda mpalane eggwanga ku Bafirisuuti olw\u2019amaaso gange abiri.\u201d"
                },
                "29": {
                    "verse_nr": "29",
                    "verse": "Samusooni n\u2019akwata empagi zombi ezaali wakati mu ssabo we yali ayimiridde, n\u2019azeesigamako, omukono gwe ogwa ddyo nga guli ku mpagi emu, n\u2019omukono ogwa kkono nga guli ku ndala."
                },
                "30": {
                    "verse_nr": "30",
                    "verse": "Samusooni n\u2019ayogera nti, \u201cLeka nfiire wamu n\u2019Abafirisuuti.\u201d N\u2019asindika n\u2019amaanyi ge gonna, essabo ne ligwa ku bakulembeze, n\u2019abantu bonna abaalimu naye, era n\u2019atta bangi mu kufa kwe okusinga ne be yatta nga mulamu."
                },
                "31": {
                    "verse_nr": "31",
                    "verse": "Awo baganda be n\u2019ennyumba yonna eya kitaawe ne bagenda ne baggyayo omulambo gwe, ne bagutwala ewaabwe, ne bamuziika mu ntaana ya kitaawe Manowa eyali wakati w\u2019e Zola ne Esutaoli. Yali akulembedde Isirayiri okumala emyaka amakumi abiri."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Mikka n\u2019Ebifaananyi bye Ebyole - Waaliwo omusajja eyabeeranga mu nsi ey\u2019ensozi Efulayimu, erinnya lye Mikka."
                },
                "2": {
                    "verse_nr": "2",
                    "verse": "N\u2019agamba nnyina nti, \u201cEbitundu bya ffeeza olukumi mu ekikumi ebyakubulako, n\u2019okukolima n\u2019okolima, nga mpulira, laba, effeeza eyo nze njirina. Nze nagitwala.\u201d Awo nnyina n\u2019amugamba nti, \u201cMwana wange, MUKAMA Katonda akuwe omukisa.\u201d"
                },
                "3": {
                    "verse_nr": "3",
                    "verse": "Awo bwe yakomyawo ebitundu bya ffeeza ebyo olukumi mu ekikumi, eri nnyina, nnyina n\u2019amugamba nti, \u201cMpaayo effeeza eno eri MUKAMA Katonda, okuva mu mukono gwange ku lw\u2019omwana wange, ekolebwemu ekifaananyi ekyole n\u2019ekifaananyi ekisaanuuse, era ndimuzza gy\u2019oli.\u201d"
                },
                "4": {
                    "verse_nr": "4",
                    "verse": "Awo bwe yazza effeeza, nnyina n\u2019addira ebitundu ebikumi bibiri ebya ffeeza, n\u2019abiwa omuweesi wa ffeeza, n\u2019abikolamu ekifaananyi ekyole n\u2019ekifaananyi ekisaanuuse. Ne biteekebwa mu nnyumba ya Mikka."
                },
                "5": {
                    "verse_nr": "5",
                    "verse": "Omusajja oyo Mikka yalina essabo. N\u2019akola efodi, n\u2019ebifaananyi ebyole n\u2019ayawula omu ku batabani be okuba kabona we."
                },
                "6": {
                    "verse_nr": "6",
                    "verse": "Mu biro ebyo tewaaliwo kabaka mu Isirayiri, era buli muntu yakolanga nga bw\u2019alaba."
                },
                "7": {
                    "verse_nr": "7",
                    "verse": "Ne wabaawo omuvubuka ow\u2019omu kika kya Yuda nga Muleevi, eyabeeranga mu Besirekemuyuda."
                },
                "8": {
                    "verse_nr": "8",
                    "verse": "N\u2019ava mu kibuga kya Besirekemuyuda n\u2019atandika okunoonya gy\u2019anaabera, n\u2019atuuka mu nsi ey\u2019ensozi eya Efulayimu mu nnyumba ya Mikka. Wabula yali akyali ku lugendo ng\u2019akyanoonya aw\u2019okubeera."
                },
                "9": {
                    "verse_nr": "9",
                    "verse": "Mikka n\u2019amubuuza nti, \u201cOva wa?\u201d Omuleevi n\u2019amuddamu nti, \u201cNva mu Besirekemuyuda, era nnoonya we nnyinza okubeera.\u201d"
                },
                "10": {
                    "verse_nr": "10",
                    "verse": "Mikka n\u2019amugamba nti, \u201cBeera nange, obeere kitange era kabona, nange ndikuwa ebitundu bya ffeeza kkumi ng\u2019empeera, era ne nkuwa n\u2019engoye n\u2019emmere.\u201d Omuleevi n\u2019abeera naye."
                },
                "11": {
                    "verse_nr": "11",
                    "verse": "Awo Omuleevi n\u2019akkiriza okubeera n\u2019omusajja oyo, era omuvubuka n\u2019aba gy\u2019ali ng\u2019omu ku batabani be."
                },
                "12": {
                    "verse_nr": "12",
                    "verse": "Awo Mikka n\u2019ayawula Omuleevi, era omuvubuka oyo n\u2019abeera kabona we n\u2019abeera mu nnyumba ya Mikka."
                },
                "13": {
                    "verse_nr": "13",
                    "verse": "Mikka n\u2019ayogera nti, \u201cKaakano mmanyi nga MUKAMA Katonda anankoleranga ebirungi, kubanga nnina Omuleevi nga kabona wange.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Abadaani Bawamba ekibuga Layisi - Mu biro ebyo Isirayiri teyalina kabaka. Era mu biro ebyo ekika ky\u2019Abadaani baali banoonya ekifo aw\u2019okubeera kubanga mu bika bya Isirayiri baali tebafunanga kifo kya kubeeramu ng\u2019omugabo gwabwe."
                },
                "2": {
                    "verse_nr": "2",
                    "verse": "Kyebaava batuma abaana ba Ddaani bataano, abasajja abalwanyi, okuva mu kika kyabwe kyonna, okuva mu Zola ne mu Esutaoli, bagende bakette ensi. Ne babagamba nti, \u201cMugende mukebere ensi.\u201d Ne batuuka mu nsi ey\u2019ensozi eya Efulayimu mu nnyumba ya Mikka ne basula eyo."
                },
                "3": {
                    "verse_nr": "3",
                    "verse": "Bwe baali eyo okumpi n\u2019ennyumba ya Mikka ne beetegereza eddoboozi ly\u2019omuvubuka Omuleevi, ne bakyama ne bamubuuza nti, \u201cAni eyakuleeta wano? Era okola ki wano? Era lwaki oli wano?\u201d"
                },
                "4": {
                    "verse_nr": "4",
                    "verse": "N\u2019abategeeza Mikka bye yamukolera, n\u2019abagamba nti, \u201cYampangisa era ndi kabona we.\u201d"
                },
                "5": {
                    "verse_nr": "5",
                    "verse": "Ne bamugamba nti, \u201cTukwegayiridde, kaakano weebuuze ku MUKAMA, obanga olugendo lwe tugenda luliba n\u2019omukisa.\u201d"
                },
                "6": {
                    "verse_nr": "6",
                    "verse": "Awo kabona n\u2019abaddamu nti, \u201cMugende mirembe, kubanga MUKAMA Katonda asiimye mugende ku lugendo lwammwe.\u201d"
                },
                "7": {
                    "verse_nr": "7",
                    "verse": "Awo abasajja abataano ne bava awo, ne batuuka e Layisi, ne balaba ng\u2019abantu baayo bali mirembe ng\u2019Abasidoni bwe baali. Baali bakkakkamu, nga balina buli kye beetaaga mu nsi, era nga beesudde akabanga n\u2019Abasidoni, nga tewali muntu n\u2019omu gwe bakolagana naye."
                },
                "8": {
                    "verse_nr": "8",
                    "verse": "Awo abakessi bwe baddayo eri baganda baabwe e Zola n\u2019e Esutaoli, baganda baabwe ne bababuuza nti, \u201cBigenze bitya?\u201d"
                },
                "9": {
                    "verse_nr": "9",
                    "verse": "Ne baddamu nti, \u201cMugolokoke, tubalumbe. Tulabye ensi, era laba, nga nnungi nnyo. Temuyinza butagenda. Temulwa, tugende tulye ensi."
                },
                "10": {
                    "verse_nr": "10",
                    "verse": "Bwe mulituuka eyo muliraba abantu abakkakkamu ababeera mu nsi engazi, Katonda gy\u2019atadde mu mukono gwammwe, era nsi erimu buli kintu omuntu kye yeetaaga.\u201d"
                },
                "11": {
                    "verse_nr": "11",
                    "verse": "Awo ekika ky\u2019Abadaani ne basitula okuva e Zola n\u2019e Esutaoli, abasajja lukaaga nga balina ebyokulwanyisa."
                },
                "12": {
                    "verse_nr": "12",
                    "verse": "Ne bagenda ne basiisira okumpi ne Kiriyasuyalimu mu Yuda. Ekifo ekyo ne bakituuma Makanedani era kye kiyitibwa n\u2019okutuusa leero."
                },
                "13": {
                    "verse_nr": "13",
                    "verse": "Ne bava awo ne balaga mu nsi ey\u2019ensozi eya Efulayimu ne batuuka ku nnyumba ya Mikka."
                },
                "14": {
                    "verse_nr": "14",
                    "verse": "Abasajja abataano abaagenda okuketta ensi ya Layisi ne bagamba baganda baabwe nti, \u201cMumanyi nga mu nnyumba zino mulimu Efodi n\u2019ebifaananyi ebyole n\u2019ekifaananyi ekisaanuuse? Kale nno mukole kye mugwanira okukola.\u201d"
                },
                "15": {
                    "verse_nr": "15",
                    "verse": "Ne bakyama ne bagenda mu nnyumba y\u2019omuvubuka Omuleevi eyali ewa Mikka ne bamulamusa."
                },
                "16": {
                    "verse_nr": "16",
                    "verse": "Abasajja olukaaga nga balina ebyokulwanyisa byabwe ne bayimirira ku mulyango."
                },
                "17": {
                    "verse_nr": "17",
                    "verse": "Awo abasajja abataano abaagenda okuketta ne bayingira ne baggyamu ekifaananyi ekyole, ne Efodi, ne balubaale abaali mu nnyumba n\u2019ekifaananyi ekisaanuuse, nga kabona n\u2019abasajja olukaaga nga balina ebyokulwanyisa byabwe bayimiridde ku mulyango."
                },
                "18": {
                    "verse_nr": "18",
                    "verse": "Abasajja bwe bayingira mu nnyumba ya Mikka okuggyamu ekifaananyi ekyole, ne Efodi, ne balubaale abaali mu nnyumba n\u2019ekifaananyi ekisaanuuse, kabona n\u2019ababuuza nti, \u201cMukola ki?\u201d"
                },
                "19": {
                    "verse_nr": "19",
                    "verse": "Ne bamuddamu nti, \u201cSirika tonyega. Jjangu naffe obeere kitaffe era kabona waffe. Kiki ekisinga, ggwe okuba kabona w\u2019ennyumba y\u2019omuntu omu, oba okuba kabona w\u2019ekika kya Isirayiri?\u201d"
                },
                "20": {
                    "verse_nr": "20",
                    "verse": "Kabona n\u2019asanyuka, n\u2019atwala Efodi ne balubaale abaali mu nnyumba n\u2019ekifaananyi ekyole n\u2019agenda nabo."
                },
                "21": {
                    "verse_nr": "21",
                    "verse": "Ne babaako we bakyama ne balekayo abaana baabwe abato n\u2019ebisolo byabwe n\u2019ebintu byabwe. Ne bagenda mu maaso."
                },
                "22": {
                    "verse_nr": "22",
                    "verse": "Bwe batambulako akabanga okuva ku nnyumba ya Mikka, abasajja abaabeeranga mu nnyumba eziriraanye ennyumba ya Mikka ne baku\u014b\u014baana ne bawondera abaana ba Ddaani."
                },
                "23": {
                    "verse_nr": "23",
                    "verse": "Bwe baali babakoowoola, abaana ba Ddaani ne bakyuka ne batunuulira Mikka ne bamubuuza nti, \u201cMutukoowoolera ki?\u201d"
                },
                "24": {
                    "verse_nr": "24",
                    "verse": "N\u2019abaddamu nti, \u201cMututte balubaale bange be neekolera, ne kabona. Kiki kye nsigazza? Muyinza mutya okumbuuza kye mbadde?\u201d"
                },
                "25": {
                    "verse_nr": "25",
                    "verse": "Abaana ba Ddaani ne bamuddamu nti, \u201cSitwagala kuwulira ddoboozi lyo, si kulwa ng\u2019abasajja abakambwe abali mu ffe bakulumba n\u2019ofiirwa obulamu bwo n\u2019obw\u2019abo ab\u2019omu nnyumba yo.\u201d"
                },
                "26": {
                    "verse_nr": "26",
                    "verse": "Awo abaana ba Ddaani ne beetambulira. Awo Mikka bwe yalaba nga bamuyinze amaanyi, n\u2019akyuka n\u2019addayo ewuwe."
                },
                "27": {
                    "verse_nr": "27",
                    "verse": "Ne batwala ebintu Mikka bye yali akoze, ne kabona gwe yalina, ne batuuka e Layisi omwali abantu abakkakkamu abatamanyiridde, ne bakilumba ne batta abantu baamu n\u2019ekitala, n\u2019ekibuga ne bakikumako omuliro."
                },
                "28": {
                    "verse_nr": "28",
                    "verse": "Tewaaliwo eyajja okubataasa kubanga ne Sidoni kyali wala n\u2019ekibuga ekyo, ate nga tebalina nkolagana na muntu yenna. Ekibuga kyali mu kiwonvu ekiriraanye Besulekobu. Abaddaani ne bazimba buto ekibuga ne babeera omwo."
                },
                "29": {
                    "verse_nr": "29",
                    "verse": "Ekibuga ne bakikyusa erinnya okuva ku Layisi lye kyayitibwanga olubereberye ne bakituuma Ddaani, ng\u2019erinnya lya Ddaani jjajjaabwe eyazaalibwa Isirayiri bwe lyali."
                },
                "30": {
                    "verse_nr": "30",
                    "verse": "Awo abaana ba Ddaani ne beeterawo ekifaananyi ekyole, ne balonda Yonasaani mutabani wa Gerusomu, muzzukulu wa Musa, ne batabani be okuba bakabona eri ekika ky\u2019Abadaani okutuusa ensi lwe yawambibwa."
                },
                "31": {
                    "verse_nr": "31",
                    "verse": "Ne bassaawo ebifaananyi ebyole Mikka bye yali yeekoledde, ebbanga lyonna ennyumba ya Katonda we yabeerera mu Siiro."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Omuleevi ne mukazi we - Awo mu biro ebyo tewaali kabaka mu Isirayiri. Ne wabaawo Omuleevi eyabeeranga mu kyalo mu nsi ey\u2019ensozi eya Efulayimu eyawasa omukazi mu Besirekemu mu Yuda."
                },
                "2": {
                    "verse_nr": "2",
                    "verse": "Naye mukazi we oyo n\u2019ataba mwesigwa n\u2019anoba ku bba, n\u2019addayo mu nnyumba ya kitaawe e Besirekemu mu Yuda n\u2019amalayo emyezi ena."
                },
                "3": {
                    "verse_nr": "3",
                    "verse": "Bba n\u2019agolokoka n\u2019agenda n\u2019omuweereza we n\u2019endogoyi bbiri okwogera ne mukazi we amukomyewo. Omukazi n\u2019amutwala mu nnyumba ya kitaawe era kitaawe w\u2019omuwala bwe yamulaba n\u2019asanyuka era n\u2019amwaniriza."
                },
                "4": {
                    "verse_nr": "4",
                    "verse": "Awo mukoddomi we, kitaawe w\u2019omuwala n\u2019amuwaliriza asigaleyo ennaku ssatu. Ne balya ne banywa ne basula eyo."
                },
                "5": {
                    "verse_nr": "5",
                    "verse": "Awo ku lunaku olwokuna ne bagolokoka mu makya, Omuleevi ne yeeteekateeka okugenda. Kyokka kitaawe w\u2019omuwala n\u2019agamba mukoddomi we nti, \u201cMwesanyuse mumale okulya ku mmere, mulyoke mugende.\u201d"
                },
                "6": {
                    "verse_nr": "6",
                    "verse": "Ne batuula ne balya era ne banywa bonna wamu. Kitaawe w\u2019omuwala n\u2019agamba omusajja nti, \u201cKaakano kkiriza osule, omutima gwo gusanyukeko.\u201d"
                },
                "7": {
                    "verse_nr": "7",
                    "verse": "Omusajja bwe yagolokoka okugenda, mukoddomi we n\u2019amuwaliriza okusigala era n\u2019asula ekiro ekyo."
                },
                "8": {
                    "verse_nr": "8",
                    "verse": "Ku lunaku olwokutaano, bwe yagolokoka mu makya okugenda, kitaawe w\u2019omuwala n\u2019amugamba nti, \u201cWeesanyuse kaakano. Ojjira weesanyusa okutuusa obudde lwe bunaawungeera.\u201d Ne balya bonna wamu."
                },
                "9": {
                    "verse_nr": "9",
                    "verse": "Omusajja bwe yagolokoka okugenda ne mukazi we n\u2019omugole we, mukoddomi we kitaawe w\u2019omuwala n\u2019amugamba nti, \u201cLaba, kaakano obudde buzibye. Sula obudde buyise. Sigala wano weesanyuse, onoogolokoka enkya n\u2019oddayo ewuwo.\u201d"
                },
                "10": {
                    "verse_nr": "10",
                    "verse": "Naye omusajja n\u2019atakkiriza. N\u2019asitula n\u2019agenda ne mukazi we, n\u2019endogoyi ze zombi nga zeetisse, ku luuyi olw\u2019e Yebusi, ye Yerusaalemi."
                },
                "11": {
                    "verse_nr": "11",
                    "verse": "Bwe baali bali kumpi ne Yebusi, n\u2019obudde nga buyise, omuweereza n\u2019agamba mukama we nti, \u201cJjangu tukyame tuyingire mu kibuga kino eky\u2019Abayebusi tusule omwo.\u201d"
                },
                "12": {
                    "verse_nr": "12",
                    "verse": "MUKAMA we n\u2019amuddamu nti, \u201cTetuukyame kuyingira mu kibuga ky\u2019abatali baana ba Isirayiri, eky\u2019abannaggwanga. Tujja kweyongerayo tulage e Gibea.\u201d"
                },
                "13": {
                    "verse_nr": "13",
                    "verse": "N\u2019agamba omuweereza we nti, \u201cTusemberere ekimu ku bifo ebyo, tusule e Gibea oba mu Laama.\u201d"
                },
                "14": {
                    "verse_nr": "14",
                    "verse": "Ne beeyongerayo. Enjuba n\u2019egwa nga basemberera Gibea ekya Benyamini."
                },
                "15": {
                    "verse_nr": "15",
                    "verse": "Ne bakyama eyo mu Gibea, gye baba basula. Ne balaga mu kifo ekigazi eky\u2019ekibuga ne batuula eyo, kyokka ne wataba muntu n\u2019omu eyajja okubatwala ewuwe."
                },
                "16": {
                    "verse_nr": "16",
                    "verse": "Era laba, ne wajja omusajja omukadde eyali ava ku mirimu gye egy\u2019omu nnimiro akawungeezi, ng\u2019asibuka mu nsi ey\u2019ensozi eya Efulayimu, ng\u2019abeera mu Gibea. Abantu b\u2019e Gibea baayitibwanga Babenyamini."
                },
                "17": {
                    "verse_nr": "17",
                    "verse": "N\u2019ayimusa amaaso ge n\u2019alaba omusajja omutambuze, ng\u2019ali mu kifo ekigazi eky\u2019ekibuga. Omusajja n\u2019amubuuza nti, \u201cOva wa era olaga wa?\u201d"
                },
                "18": {
                    "verse_nr": "18",
                    "verse": "N\u2019amuddamu nti, \u201cNva mu Besirekemu mu Yuda, ndaga mu byalo eby\u2019ensi ey\u2019ensozi eya Efulayimu gye mbeera. Nva mu Besirekemu mu Yuda, nzirayo mu nnyumba ya MUKAMA, naye tewali anyannirizza mu nnyumba ye.\u201d"
                },
                "19": {
                    "verse_nr": "19",
                    "verse": "Wabula nnina essubi n\u2019emmere ey\u2019endogoyi zange, ate naffe abaweereza bo tulina emmere ne wayini ebitumala nze, n\u2019omuweereza wo omukazi, n\u2019omuvubuka."
                },
                "20": {
                    "verse_nr": "20",
                    "verse": "Omusajja omukadde n\u2019abagamba nti, \u201cMbanirizza ewange mwenna. Temwetaaga kusula mu kifo ekigazi eky\u2019ekibuga.\u201d"
                },
                "21": {
                    "verse_nr": "21",
                    "verse": "Awo n\u2019abatwala mu nnyumba ye, n\u2019aliisa endogoyi ze, ne banaaba ku bigere, ne balya, ne banywa."
                },
                "22": {
                    "verse_nr": "22",
                    "verse": "Awo bwe baali nga beesanyusaamu, laba, abasajja ab\u2019omu kibuga ekyo, abaana ab\u2019obutali butuukirivu ne bazingiza ennyumba nga bwe bakoona oluggi. Ne bagamba nannyini nnyumba, omusajja omukadde nga bwe bawowoggana nti, \u201cFulumya omusajja oyo ayingidde mu nnyumba yo, tumusiyage.\u201d"
                },
                "23": {
                    "verse_nr": "23",
                    "verse": "Nannyini nnyumba n\u2019afuluma, n\u2019abagamba nti, \u201cNedda mikwano gyange, temubeera bagwenyufu. Olw\u2019okuba ng\u2019omusajja ono azze mu nnyumba yange, temukola kintu kya buswavu bwe kityo."
                },
                "24": {
                    "verse_nr": "24",
                    "verse": "Mulaba muwala wange wuuno, mbeerera, ate n\u2019omukazi w\u2019omusajja naye nzija kubamuwa. Baabo mubakole kye mwagala. Naye omusajja ono temumukola kintu kya buswavu bwe kityo.\u201d"
                },
                "25": {
                    "verse_nr": "25",
                    "verse": "Naye abasajja ne bagaana okumuwuliriza. Omusajja kyeyava addira mukazi we, n\u2019amufulumya, ne bamukwata ne bamusobyako ekiro kyonna, ne bamuta agende ng\u2019emmambya esala."
                },
                "26": {
                    "verse_nr": "26",
                    "verse": "Omukazi n\u2019addayo n\u2019atuuka obudde nga bukya, n\u2019agwa ku luggi lw\u2019ennyumba, mukama we gye yali asuze, n\u2019abeera awo okutuusa obudde bwe bwakya."
                },
                "27": {
                    "verse_nr": "27",
                    "verse": "MUKAMA we bwe yagolokoka mu makya, n\u2019aggulawo enzigi z\u2019ennyumba ye n\u2019afuluma agende ku lugendo lwe, laba, mukazi we ng\u2019agudde mu maaso g\u2019ennyumba, ng\u2019emikono gye gikunukkiriza omulyango."
                },
                "28": {
                    "verse_nr": "28",
                    "verse": "N\u2019agamba mukazi we nti, \u201cGolokoka tugende.\u201d Kyokka ne wataba kanyego. Omusajja n\u2019amuteeka ku ndogoyi, n\u2019agenda ewuwe."
                },
                "29": {
                    "verse_nr": "29",
                    "verse": "Bwe yatuuka ewuwe, n\u2019addira akambe, n\u2019akwata mukazi we, n\u2019amusalaasalamu ebifi kkumi na bibiri, n\u2019abiweereza mu buli kitundu ekya Isirayiri."
                },
                "30": {
                    "verse_nr": "30",
                    "verse": "Awo buli muntu eyabirabangako n\u2019agamba nti, \u201cEkikolwa ekiri nga kino tekikolebwanga so tekirabibwanga okuva ku lunaku abaana ba Isirayiri lwe baayambukirako okuva mu nsi y\u2019e Misiri n\u2019okutuusa leero. Mukirowoozeeko, mukifumiitirizeeko era tulabe eky\u2019okukola.\u201d"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Abayisirayiri Balwana n\u2019Ababenyamini - Awo abaana ba Isirayiri bonna okuva ku Ddaani okutuuka ku Beeruseba wamu n\u2019ensi ya Gireyaadi ne baku\u014b\u014baana mu maaso ga MUKAMA e Mizupa, nga bali omuntu omu."
                },
                "2": {
                    "verse_nr": "2",
                    "verse": "Abakulembeze b\u2019abantu bonna mu bika byonna ebya Isirayiri ne batuula mu bifo byabwe mu ku\u014b\u014baaniro ly\u2019abantu ba Katonda, nga bawera abaserikale abaalina ebitala, emitwalo amakumi ana."
                },
                "3": {
                    "verse_nr": "3",
                    "verse": "Awo abaana ba Benyamini ne bawulira nti Abantu ba Isirayiri bambuse e Mizupa. Abaana ba Isirayiri ne boogera nti, \u201cEkintu kino eky\u2019ekivve bwe kiti, kyabaawo kitya?\u201d"
                },
                "4": {
                    "verse_nr": "4",
                    "verse": "Omuleevi bba w\u2019omukazi eyattibwa n\u2019addamu nti, \u201cNatuuka e Gibea ekya Benyamini, ne mukazi wange, tusule eyo."
                },
                "5": {
                    "verse_nr": "5",
                    "verse": "Abasajja ab\u2019e Gibea ne bangolokokerako mu kiro, ne bazingiza ennyumba gye twalimu, ne baagala okunzita. Kyokka ne bakwata mukazi wange ne bamusobyako n\u2019afa."
                },
                "6": {
                    "verse_nr": "6",
                    "verse": "Kyennava ntwala mukazi wange ne musalaasala, ne mpeereza ebitundu bye mu buli kifo eky\u2019omugabo gwa Isirayiri, kubanga baakola ekikolwa eky\u2019obugwenyufu era eky\u2019ekivve."
                },
                "7": {
                    "verse_nr": "7",
                    "verse": "Kaakano mmwe abaana ba Isirayiri mwenna, musaleewo eky\u2019okukola.\u201d"
                },
                "8": {
                    "verse_nr": "8",
                    "verse": "Awo abantu bonna ne bagolokoka nga bali omuntu omu, ne boogera nti, \u201cTewali muntu mu ffe aliddayo ewuwe. Tewali aliddayo mu nnyumba ye."
                },
                "9": {
                    "verse_nr": "9",
                    "verse": "Naye kaakano ekintu kye tulikola Gibea okumulwanyisa, kwe kumukubira akalulu."
                },
                "10": {
                    "verse_nr": "10",
                    "verse": "Abantu kkumi ku bantu kikumi okuva mu bika byonna ebya Isirayiri, n\u2019abalala kikumi ku bantu olukumi, n\u2019abalala lukumi ku bantu omutwalo ogumu bagende bafunire eggye ebyetaago. Eggye bwe lirituuka e Gibea eky\u2019e Benyamini balyoke bababonereze ng\u2019ekikolwa kyabwe eby\u2019obugwenyufu bwe kiri, kye baakola mu Isirayiri.\u201d"
                },
                "11": {
                    "verse_nr": "11",
                    "verse": "Awo abantu bonna aba Isirayiri ne baku\u014b\u014baana ne baba omuntu omu, ne balumba ekibuga."
                },
                "12": {
                    "verse_nr": "12",
                    "verse": "Ebika bya Isirayiri ne bituma ababaka mu kika kyonna ekya Benyamini, nga babuuza nti, \u201cKikolwa ki eky\u2019ekivve ekyakolebwa wakati mu mmwe?"
                },
                "13": {
                    "verse_nr": "13",
                    "verse": "Kale kaakano muweeyo abasajja abaana b\u2019ebikolwa ebitali bya butuukirivu abali mu Gibea tubatte, tuggyewo ekibi mu Isirayiri.\u201d Naye abaana ba Benyamini ne bagaana okuwuliriza eddoboozi ly\u2019abaana ba Isirayiri."
                },
                "14": {
                    "verse_nr": "14",
                    "verse": "Awo abaana ba Benyamini ne baku\u014b\u014baanira mu Gibea nga bava mu bibuga byonna, bagende balwanyise abaana ba Isirayiri."
                },
                "15": {
                    "verse_nr": "15",
                    "verse": "Ku lunaku olwo, abaana ba Benyamini ne bavaayo okuva mu bibuga abasajja abalina ebitala emitwalo ebiri mu kakaaga."
                },
                "16": {
                    "verse_nr": "16",
                    "verse": "Mu bantu abo bonna mwalimu abasajja abalondemu lusanvu abakozesa kkono. Buli omu ku bo yayinzanga okuteeka ejjinja mu nvumuulo ekube oluviiri, n\u2019atasubwa."
                },
                "17": {
                    "verse_nr": "17",
                    "verse": "Abasajja ba Isirayiri, nga totaddeeko abava mu Benyamini, ne baku\u014b\u014baana abasajja abalwanyi abasitula ebitala, emitwalo amakumi ana."
                },
                "18": {
                    "verse_nr": "18",
                    "verse": "Abaana ba Isirayiri ne bagolokoka ne bayambuka e Beseri ne beebuuza ku Katonda nga bagamba nti, \u201cAni ku ffe alisooka okugenda okulwanyisa abaana ba Benyamini?\u201d MUKAMA n\u2019abaddamu nti, \u201cYuda yalisooka.\u201d"
                },
                "19": {
                    "verse_nr": "19",
                    "verse": "Abaana ba Isirayiri ne bagolokoka mu makya ne basiisira okumpi ne Gibea."
                },
                "20": {
                    "verse_nr": "20",
                    "verse": "Abasajja ba Isirayiri ne bagenda okulwanyisa Benyamini, n\u2019abasajja ba Benyamini ne basimba ennyiriri okulwanyisa abasajja ba Isirayiri e Gibea."
                },
                "21": {
                    "verse_nr": "21",
                    "verse": "Abaana ba Benyamini ne bava mu Gibea ne batta abasajja ba Isirayiri emitwalo ebiri mu enkumi bbiri mu lutalo ku lunaku olwo."
                },
                "22": {
                    "verse_nr": "22",
                    "verse": "Naye abantu bazzaamu abasajja ba Isirayiri amaanyi, ne baddayo ne basimba ennyiriri mu kifo mwe baali ku lunaku olwasooka."
                },
                "23": {
                    "verse_nr": "23",
                    "verse": "Awo abaana ba Isirayiri ne bambuka ne bakaabira MUKAMA okutuusa akawungeezi. Ne beebuuza ku MUKAMA nti, \u201cTuddeyo tulwanyise baganda baffe abaana ba Benyamini?\u201d MUKAMA n\u2019abaddamu nti, \u201cMugende mubalwanyise.\u201d"
                },
                "24": {
                    "verse_nr": "24",
                    "verse": "Ku lunaku olwokubiri Abayisirayiri ne basembera okulwanyisa Ababenyamini."
                },
                "25": {
                    "verse_nr": "25",
                    "verse": "Ababenyamini ne bavaayo ne balumba okuva e Gibea, ne batta abaana ba Isirayiri abalala omutwalo gumu mu kanaana mu lutalo ku lunaku olwo olwokubiri; Abayisirayiri abo bonna baalina ebitala."
                },
                "26": {
                    "verse_nr": "26",
                    "verse": "Awo abaana ba Isirayiri bonna n\u2019abantu bonna, ne bambuka okulaga e Beseri, ne bakaabira MUKAMA Katonda ne batuula eyo mu maaso ge ne basiiba olunaku olwo okutuusa akawungeezi, lwe baawaayo ebiweebwayo ebyokebwa n\u2019ebiweebwayo olw\u2019emirembe mu maaso ga MUKAMA."
                },
                "27": {
                    "verse_nr": "27",
                    "verse": "Abaana ba Isirayiri ne beebuuza ku MUKAMA Katonda, kubanga essanduuko ey\u2019endagaano ya Katonda yaliyo mu biro ebyo,"
                },
                "28": {
                    "verse_nr": "28",
                    "verse": "nga Finekaasi mutabani wa Eriyazaali, muzzukulu wa Alooni yaweereza mu maaso ga MUKAMA Katonda. Ne bamwebuuzaako nga bagamba nti, \u201cTuddeyo tulumbe baganda baffe abaana ba Benyamini oba tetuddayo?\u201d MUKAMA n\u2019abaddamu nti, \u201cMugende kubanga enkya nzija kubagabula mu mukono gwammwe.\u201d"
                },
                "29": {
                    "verse_nr": "29",
                    "verse": "Awo Abayisirayiri ne bateegera ku njuyi zonna eza Gibea."
                },
                "30": {
                    "verse_nr": "30",
                    "verse": "Ku lunaku olwokusatu abaana ba Isirayiri ne bambuka okulwanyisa abaana ba Benyamini ne basimba ennyiriri nga boolekedde Gibea ng\u2019olulala."
                },
                "31": {
                    "verse_nr": "31",
                    "verse": "Abaana ba Benyamini ne bavaayo okubalwanyisa ne basikirizibwa okuva mu kibuga, ne batandika okukuba n\u2019okutta ng\u2019olulala, nga bava ku luguudo olumu okudda e Beseri, ne ku lulala oludda e Gibea mu nnimiro. Ne batta abasajja Abayisirayiri ng\u2019amakumi asatu."
                },
                "32": {
                    "verse_nr": "32",
                    "verse": "Abaana ba Benyamini bwe baagambanga nti, \u201cTubawangula nga luli bwe kyali ku mulundi ogwasooka,\u201d Abayisirayiri bo ne beeteesa nti, \u201cTuddeyoko emabega, tubasikirize okubaggya mu kibuga badde mu nguudo.\u201d"
                },
                "33": {
                    "verse_nr": "33",
                    "verse": "Abasajja bonna aba Isirayiri ne bava mu nnyiriri zaabwe mu bifo byabwe, ne badda e Baalutamali. Abayisirayiri abaateega ne bafubutuka okuva mu bifo byabwe mu ttale erya Gibea."
                },
                "34": {
                    "verse_nr": "34",
                    "verse": "Awo abasajja omutwalo gumu abaalondebwa okuva mu Isirayiri yonna, ne balumba Gibea ne waba okulwana okw\u2019amaanyi, Ababenyamini ne batamanya nti akabi kabajjidde."
                },
                "35": {
                    "verse_nr": "35",
                    "verse": "Awo MUKAMA Katonda n\u2019awangula Benyamini mu maaso ga Isirayiri, era ku lunaku olwo abaana ba Isirayiri ne batta Ababenyamini bonna abaalina ebitala, abasajja emitwalo ebiri mu enkumi ttaano mu kikumi."
                },
                "36": {
                    "verse_nr": "36",
                    "verse": "Abaana ba Benyamini ne balaba nga bakubiddwa. Abasajja ba Isirayiri ne bakolera Ababenyamini ekkubo, nga bo Abayisirayiri beesize abateezi be baali batadde okumpi ne Gibea."
                },
                "37": {
                    "verse_nr": "37",
                    "verse": "Abaali bateeze ne badduka ne beesogga mu Gibea, ne basaasaana ne batta abaakirimu bonna."
                },
                "38": {
                    "verse_nr": "38",
                    "verse": "Abasajja ba Isirayiri baali balagaanye n\u2019abaateega nti abateezi bwe banaanyoosa omukka omungi mu kibuga,"
                },
                "39": {
                    "verse_nr": "39",
                    "verse": "abasajja ba Isirayiri abali mu ddwaniro banaakyuka. Mu kiseera ekyo Ababenyamini baali batanudde okukuba n\u2019okutta abasajja ba Isirayiri ng\u2019amakumi asatu, nga luli olwasooka. Ne bagamba nti, \u201cDdala ddala tubawangudde nga mu lutalo luli olwasooka.\u201d"
                },
                "40": {
                    "verse_nr": "40",
                    "verse": "Naye omukka bwe gwatandika okunyooka, ekibuga kyonna nga kigya, Ababenyamini ne bakyuka okutunula emabega, laba, ng\u2019ekibuga kyonna kikutte omuliro."
                },
                "41": {
                    "verse_nr": "41",
                    "verse": "Abasajja ba Isirayiri ne babakyukira. Abasajja ba Benyamini ne batya bwe baalaba ng\u2019akabi kabajjidde."
                },
                "42": {
                    "verse_nr": "42",
                    "verse": "Kyebaava badduka abasajja ba Isirayiri nga baddukira mu ddungu, kyokka olutalo ne lubayinza. Buli eyadduka okuva mu bibuga n\u2019afiira wamu nabo."
                },
                "43": {
                    "verse_nr": "43",
                    "verse": "Abayisirayiri ne bazingiza Ababenyamini, ne babagoba okutuukira ddala ku buvanjuba bw\u2019e Gibea we butandikira."
                },
                "44": {
                    "verse_nr": "44",
                    "verse": "Abasajja abalwanyi abazira Ababenyamini abaafa baali omutwalo gumu mu kanaana."
                },
                "45": {
                    "verse_nr": "45",
                    "verse": "Ababenyamini bwe baddukira mu ddungu nga boolekedde olwazi lwa Limoni, Abayisirayiri ne batta enkumi ttaano ku bo. Abayisirayiri ne bongera okubagobera ddala okutuuka e Gidomu, era n\u2019eyo ne battirayo abasajja enkumi bbiri."
                },
                "46": {
                    "verse_nr": "46",
                    "verse": "Bwe batyo Ababenyamini bonna abaafa ku lunaku olwo, baali emitwalo ebiri mu enkumi ttaano, bonna abo nga basajja bazira."
                },
                "47": {
                    "verse_nr": "47",
                    "verse": "Naye abasajja lukaaga be baddukira mu ddungu okwolekera olwazi lwa Limoni, ne babeera eyo okumala emyezi ena."
                },
                "48": {
                    "verse_nr": "48",
                    "verse": "Abasajja ba Isirayiri ne bakyuka ne baddayo eri abaana ba Benyamini ne batta buli kintu ekyali mu kibuga, ne batta ensolo, ne batta buli muntu gwe baasanga mu bibuga byonna bye baalaba, ne babikumako omuliro."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Ababenyamini bafuna Abakazi - Abasajja ba Isirayiri baali beerayiridde e Mizupa nti, \u201cTewabanga n\u2019omu ku ffe awaayo muwala we okufumbirwa Benyamini.\u201d"
                },
                "2": {
                    "verse_nr": "2",
                    "verse": "Awo abantu ne bagenda e Beseri ne batuula eyo okutuusa akawungeezi nga bakaabira Katonda, nga bayimusa eddoboozi lyabwe, nga bakuba ebiwoobe,"
                },
                "3": {
                    "verse_nr": "3",
                    "verse": "nga bakaaba nti, \u201cAyi MUKAMA Katonda wa Isirayiri, lwaki kino kituuse ku Isirayiri leero, ekika ekimu okubula ku Isirayiri?\u201d"
                },
                "4": {
                    "verse_nr": "4",
                    "verse": "Awo ku lunaku olwaddirira, abantu ne bagolokoka ne bazimba ekyoto mu kifo ekyo, ne bawaayo ebiweebwayo ebyokebwa n\u2019ebiweebwayo olw\u2019emirembe."
                },
                "5": {
                    "verse_nr": "5",
                    "verse": "Abaana ba Isirayiri ne beebuuza nti, \u201cAni ku bika byonna ebya Isirayiri atazze kuku\u014b\u014baana mu maaso ga MUKAMA Katonda?\u201d Kubanga baali beerayiridde, ng\u2019omuntu yenna alemwa okuku\u014b\u014baana mu maaso ga MUKAMA e Mizupa, ateekwa kuttibwa."
                },
                "6": {
                    "verse_nr": "6",
                    "verse": "Abaana ba Isirayiri ne basaalirwa olwa Benyamini muganda waabwe nga bagamba nti, \u201cLeero ekika ekimu ekya Isirayiri kisaliddwako."
                },
                "7": {
                    "verse_nr": "7",
                    "verse": "Tunaabakolera ki okubafunira abakazi, obanga ffe ffennyini twerayiridde eri MUKAMA obutabawa bawala baffe okubafumbirwa?\u201d"
                },
                "8": {
                    "verse_nr": "8",
                    "verse": "Ne beebuuza nti, \u201cKika ki ku bika bya Isirayiri ekitaayambuka Mizupa mu maaso ga MUKAMA Katonda?\u201d Ne bazuula nga mu Yabesugireyaadi tewaavaayo muntu eyajja mu luku\u014b\u014baana."
                },
                "9": {
                    "verse_nr": "9",
                    "verse": "Bwe baalaba abantu, laba nga tewaliiwo mutuuze w\u2019e Yabesugireyaadi."
                },
                "10": {
                    "verse_nr": "10",
                    "verse": "Awo ekibiina ne kitumayo abasajja abalwanyi omutwalo gumu mu enkumi bbiri, ne babalagira nti, \u201cMugende muzikirize n\u2019ekitala abo bonna ababeera mu Yabesugireyaadi, obutalekaawo bakazi wadde abaana."
                },
                "11": {
                    "verse_nr": "11",
                    "verse": "Kino kye muba mukola. Mutte buli musajja na buli mukazi atali mbeerera.\u201d"
                },
                "12": {
                    "verse_nr": "12",
                    "verse": "Mu bantu abaabeeranga mu Yabesugireyaadi ne basangamu abawala ebikumi bina abaali embeerera, ne babatwala mu nkambi e Siiro mu nsi ya Kanani."
                },
                "13": {
                    "verse_nr": "13",
                    "verse": "Awo ekibiina kyonna ekyali kiku\u014b\u014baanye ne kiweereza abaana ba Benyamini abaali ku lwazi lwa Limoni obubaka obw\u2019emirembe."
                },
                "14": {
                    "verse_nr": "14",
                    "verse": "Awo Ababenyamini ne bakomawo mu kiseera ekyo, era ne baweebwa abawala abaawonawo ku bawala ab\u2019e Yabesugireyaadi, naye ne batabamala bonna."
                },
                "15": {
                    "verse_nr": "15",
                    "verse": "Abantu ne basaalirwa olwa Benyamini kubanga MUKAMA Katonda yali abaawudde ku bika bya Isirayiri ebirala."
                },
                "16": {
                    "verse_nr": "16",
                    "verse": "Awo abakadde b\u2019oluku\u014b\u014baana ne bagamba nti, \u201cAbakazi b\u2019Ababenyamini baazikirizibwa, kaakano abasajja abasigaddewo, tunabalabira wa abakazi?"
                },
                "17": {
                    "verse_nr": "17",
                    "verse": "Ababenyamini abaasigalawo bateekwa okufuna abasika, ekika kireme okusangulibwawo mu Isirayiri."
                },
                "18": {
                    "verse_nr": "18",
                    "verse": "Ate tetuyinza kubawa ku bawala baffe kubawasa, kubanga ffe abaana ba Isirayiri tweyama nga tugamba nti, \u2018Akolimirwe aliwa Omubenyamini muwala we okumuwasa.\u2019"
                },
                "19": {
                    "verse_nr": "19",
                    "verse": "Kyokka waliwo embaga ya MUKAMA Katonda eya buli mwaka e Siiro, ekiri mu bukiikakkono bwa Beseri, n\u2019obuvanjuba bw\u2019oluguudo oluva e Beseri okudda e Sekemu, n\u2019obukiikaddyo bwa Lebona.\u201d"
                },
                "20": {
                    "verse_nr": "20",
                    "verse": "Awo ne bagamba abaana ba Benyamini nti, \u201cMugende mwekweke mu nnimiro z\u2019emizabbibu,"
                },
                "21": {
                    "verse_nr": "21",
                    "verse": "muteege. Laba abawala b\u2019e Siiro bwe banaafuluma okwegatta ku mazina, mudduke okuva mu nnimiro z\u2019emizabbibu, mwefunire buli muntu omukazi ku bawala b\u2019e Siiro, muddeyo mu nsi ya Benyamini."
                },
                "22": {
                    "verse_nr": "22",
                    "verse": "Awo bakitaabwe oba bannyinaabwe bwe balyemulugunya gye tuli, tulibagamba nti, \u2018Mubatuwe lwa kisa, kubanga tetwabafunira bakazi mu lutalo, era olwokubanga temwababawa, temulina musango.\u2019\u2006\u201d"
                },
                "23": {
                    "verse_nr": "23",
                    "verse": "Awo Ababenyamini ne bakola bwe batyo. Ne beewambira abawala ku abo abaali bazina, ne beddirayo mu busika bwabwe, ne baddamu okuzimba ebibuga byabwe ne babeera omwo."
                },
                "24": {
                    "verse_nr": "24",
                    "verse": "Mu kiseera ekyo n\u2019abaana ba Isirayiri buli muntu mu kika kye ne yeddirayo mu busika bwe."
                },
                "25": {
                    "verse_nr": "25",
                    "verse": "Mu biro ebyo tewaali kabaka mu Isirayiri; buli muntu yakolanga nga bw\u2019ayagala."
                }
            }
        }
    }
}