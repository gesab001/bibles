{
    "version": "LCB",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Okwebaza n\u2019okusaba - Nze Pawulo, omutume wa Kristo Yesu olw\u2019okwagala kwa Katonda, wamu ne Timoseewo owooluganda,"
                },
                "2": {
                    "verse_nr": "2",
                    "verse": "tuwandiikira abantu ba Katonda, abatukuvu era abooluganda abeesigwa mu Kristo ab\u2019e Kkolosaayi, nti ekisa n\u2019emirembe ebiva eri Katonda Kitaffe bibeerenga nammwe."
                },
                "3": {
                    "verse_nr": "3",
                    "verse": "Buli bwe tubasabira, twebaza Katonda, Kitaawe wa Mukama waffe Yesu Kristo."
                },
                "4": {
                    "verse_nr": "4",
                    "verse": "Twawulira okukkiriza kwe mulina mu Kristo Yesu, n\u2019okwagala kwe mulina eri abantu ba Katonda bonna, abatukuvu,"
                },
                "5": {
                    "verse_nr": "5",
                    "verse": "olw\u2019essuubi eryabategekerwa mu ggulu, lye mwawulirako mu kigambo eky\u2019amazima, ye Enjiri."
                },
                "6": {
                    "verse_nr": "6",
                    "verse": "Enjiri yajja gye muli, era ebunye mu nsi yonna ng\u2019ebala ebibala era nga yeeyongera okukula. Okuviira ddala lwe mwasooka okugiwulira, ne mutegeerera ddala amazima agali mu kisa kya Katonda, Enjiri ebadde yeeyongera okubuna mu mmwe."
                },
                "7": {
                    "verse_nr": "7",
                    "verse": "Epafula muddu munnaffe omwagalwa omuweereza wa Kristo omwesigwa gye muli, eyabatuusaako Enjiri eyo,"
                },
                "8": {
                    "verse_nr": "8",
                    "verse": "ye yatubuulira okwagala kwe mulina mu Mwoyo."
                },
                "9": {
                    "verse_nr": "9",
                    "verse": "Noolwekyo, okuviira ddala ku lunaku lwe twawulira ebibafaako, tetulekangayo kubasabira na kubeegayiririra mujjuzibwe okumanya Katonda by\u2019ayagala mu magezi gonna ne mu kutegeera okw\u2019omwoyo."
                },
                "10": {
                    "verse_nr": "10",
                    "verse": "Era tweyongera okubasabira, mutambulenga nga musiimibwa Mukama era nga mumusanyusa mu buli byonna bye mukola, era nga mubala ebibala mu buli mulimu omulungi, era nga mukula mu kutegeera Katonda."
                },
                "11": {
                    "verse_nr": "11",
                    "verse": "Amaanyi ag\u2019ekitiibwa kye, galibafuula abagumiikiriza mu buli nsonga yonna, mulyoke musanyuke,"
                },
                "12": {
                    "verse_nr": "12",
                    "verse": "nga mwebaza Kitaffe eyatusaanyiza okugabana ku birungi bye yategekera abantu be abatukuvu ab\u2019obwakabaka obw\u2019ekitangaala."
                },
                "13": {
                    "verse_nr": "13",
                    "verse": "Katonda eyatuwonya n\u2019atuggya mu maanyi g\u2019ekizikiza aga Setaani, n\u2019atutwala mu bwakabaka bw\u2019Omwana we omwagalwa,"
                },
                "14": {
                    "verse_nr": "14",
                    "verse": "atusonyiwa ebibi byaffe, n\u2019atufuula ba ddembe."
                },
                "15": {
                    "verse_nr": "15",
                    "verse": "Obulamu bwa Kristo - Mu ye mwe tulabira Katonda oyo atalabika, era ye yasooka okubeerawo nga byonna tebinnabaawo."
                },
                "16": {
                    "verse_nr": "16",
                    "verse": "Mu ye ebintu byonna mwe byatondebwa mu ggulu ne ku nsi, ebirabika n\u2019ebitalabika oba ntebe za bwakabaka oba bwami, oba bafuzi oba ab\u2019obuyinza; ebintu byonna byatondebwa nga biyita mu ye era ku lulwe."
                },
                "17": {
                    "verse_nr": "17",
                    "verse": "Kristo yaliwo nga byonna tebinnabaawo, era mu ye ebintu byonna mwe binywezebwa."
                },
                "18": {
                    "verse_nr": "18",
                    "verse": "Ye gwe mutwe gw\u2019omubiri, n\u2019omubiri ogwo ye Kkanisa. Ye mubereberye, era ye yasooka okuzuukira mu bafu, alyoke abeerenga omubereberye mu byonna."
                },
                "19": {
                    "verse_nr": "19",
                    "verse": "Katonda yasiima okutuukiriza byonna mu ye,"
                },
                "20": {
                    "verse_nr": "20",
                    "verse": "era mu ye ebintu byonna bitabaganyizibwa gy\u2019ali. Yaleetawo emirembe olw\u2019omusaayi gwe, ogwayika ku musaalaba, alyoke atabaganye eby\u2019ensi n\u2019eby\u2019omu ggulu."
                },
                "21": {
                    "verse_nr": "21",
                    "verse": "Edda temwali kumpi ne Katonda, era ebirowoozo byammwe n\u2019ebikolwa byammwe ebibi bye byabalabisa ng\u2019abakyawa Katonda."
                },
                "22": {
                    "verse_nr": "22",
                    "verse": "Naye kaakano mutabaganye ne Kristo olw\u2019okufa kwe, abanjuleyo mu maaso ga Katonda nga muli batukuvu era abataliiko bbala wadde ekyokunenyezebwa."
                },
                "23": {
                    "verse_nr": "23",
                    "verse": "Muteekwa okubeerera ddala mu kukkiriza nga munywedde era nga temusagaasagana okuva mu ssuubi ery\u2019Enjiri gye mwawulira, eyabuulirwa abantu bonna abali ku nsi, nze Pawulo gye nafuukira omuweereza waayo."
                },
                "24": {
                    "verse_nr": "24",
                    "verse": "Okufuba kwa Pawulo ku lw\u2019Ekkanisa - Kaakano nsanyuka olw\u2019okubonaabona kwe mbonaabona ku lwammwe. Era kindeetera essanyu, kubanga ntuukiriza okubonaabona kwa Kristo mu mubiri gwange, nga mbonaabona ku lw\u2019omubiri gwe, ye Kkanisa."
                },
                "25": {
                    "verse_nr": "25",
                    "verse": "Katonda yateekateeka okunfuula omuweereza w\u2019Ekkanisa ye ku lwammwe, ndyoke mbabuulire ekigambo kya Katonda mu bujjuvu."
                },
                "26": {
                    "verse_nr": "26",
                    "verse": "Ekyama ekyakwekebwa okuva edda n\u2019edda lyonna, n\u2019emirembe n\u2019emirembe, kaakano kibikkuliddwa abantu be, be batukuvu be."
                },
                "27": {
                    "verse_nr": "27",
                    "verse": "Katonda bw\u2019atyo bwe yasiima, alyoke amanyise Abaamawanga obugagga obw\u2019ekitiibwa ky\u2019ekyama ekyo. Ekyama ekyo ye Kristo abeera mu mmwe, era ly\u2019essuubi ery\u2019ekitiibwa."
                },
                "28": {
                    "verse_nr": "28",
                    "verse": "Kristo oyo gwe tutegeeza nga tuyigiriza buli muntu mu magezi gonna era nga tulabula buli omu, tulyoke twanjule buli muntu eri Katonda ng\u2019atuukiridde mu Kristo."
                },
                "29": {
                    "verse_nr": "29",
                    "verse": "Kyenva ntegana nga nfuba nga nkozesa obuyinza Katonda bw\u2019ampa obw\u2019amaanyi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Njagala mumanye nga bwe nfuba ennyo okubasabira mmwe n\u2019ab\u2019omu Lawodikiya, era n\u2019abo abatandabangako mu mubiri."
                },
                "2": {
                    "verse_nr": "2",
                    "verse": "Ekyo nkikola mbazzeemu amaanyi era bagattibwe wamu mu kwagalana, ne mu kutegeerera ddala obugagga bwonna obuli mu kumanya ekyama kya Katonda, ye Kristo."
                },
                "3": {
                    "verse_nr": "3",
                    "verse": "Mu Kristo mwe mukwekeddwa eby\u2019obugagga byonna eby\u2019amagezi n\u2019okumanya."
                },
                "4": {
                    "verse_nr": "4",
                    "verse": "Ebyo mbibategeeza waleme kubaawo n\u2019omu ababuzaabuza."
                },
                "5": {
                    "verse_nr": "5",
                    "verse": "Kubanga wadde siri wamu nammwe mu mubiri, naye mu mwoyo ndi wamu nammwe, era nsanyuka okumanya nti mutambula nga bwe muteekwa okutambula mu Kristo era nti n\u2019okukkiriza kwammwe mu Kristo kunywevu."
                },
                "6": {
                    "verse_nr": "6",
                    "verse": "Obulamu obujjuvu mu Kristo - Nga bwe mwaweebwa Kristo Yesu Mukama waffe, mutambulirenga mu ye,"
                },
                "7": {
                    "verse_nr": "7",
                    "verse": "nga musimbibwa era nga mukuzibwa mu ye, era nga munywezebwa mu kukkiriza nga bwe mwayigirizibwa, nga mujjudde okwebazanga."
                },
                "8": {
                    "verse_nr": "8",
                    "verse": "Mwekuumenga walemenga kubaawo n\u2019omu ku mmwe abuzibwabuzibwa mu bufirosoofo ne mu by\u2019obulimba ebitaliimu, okugobereranga obulombolombo obw\u2019abantu n\u2019ebiyigirizibwa abantu. Munywererenga ku biyigirizibwa ku Kristo."
                },
                "9": {
                    "verse_nr": "9",
                    "verse": "Kubanga mu Kristo okutuukiriza kwonna okw\u2019Obwakabaka mwe kulabikira mu mubiri,"
                },
                "10": {
                    "verse_nr": "10",
                    "verse": "era mmwe nga muli mu ye, mwatuukirira mu ye, oyo Kristo omutwe gw\u2019obufuzi bwonna n\u2019obuyinza bwonna."
                },
                "11": {
                    "verse_nr": "11",
                    "verse": "Mu ye mwakomolebwa, bwe mwaggibwako okwegomba kw\u2019omubiri, naye si okukomolebwa okw\u2019engalo z\u2019abantu, wabula mu kukomolebwa okwa Kristo."
                },
                "12": {
                    "verse_nr": "12",
                    "verse": "Bwe mwabatizibwa, mwaziikibwa wamu naye, ate ne muzuukizibwa wamu naye olw\u2019okukkiriza kwammwe mu maanyi ga Katonda eyamuzuukiza mu bafu."
                },
                "13": {
                    "verse_nr": "13",
                    "verse": "Mwali mufudde olw\u2019ebyonoono byammwe ne mu butakomolebwa bwammwe obw\u2019okwegomba kw\u2019omubiri. Katonda n\u2019abafuula balamu wamu ne Kristo, ffenna bwe yatusonyiwa ebyonoono byaffe byonna."
                },
                "14": {
                    "verse_nr": "14",
                    "verse": "Bwe yasazaamu era n\u2019aggyawo ebiragiro ebyawandiikibwa mu mateeka ebyatwolekeranga, n\u2019abikomerera ku musaalaba,"
                },
                "15": {
                    "verse_nr": "15",
                    "verse": "n\u2019aggya ebyokulwanyisa ebyo ku bafuzi n\u2019ab\u2019obuyinza ab\u2019omu bbanga, n\u2019abaswaza mu lwatu, n\u2019abawangulira ddala."
                },
                "16": {
                    "verse_nr": "16",
                    "verse": "Noolwekyo waleme kubaawo muntu n\u2019omu abasalira musango ku bye mulya ne bye munywa, oba okubasalira omusango olw\u2019embaga z\u2019Ekiyudaaya oba ez\u2019omwezi ogubonese wadde olwa Ssabbiiti."
                },
                "17": {
                    "verse_nr": "17",
                    "verse": "Kubanga ebyo kisiikirize eky\u2019ebyo ebyali bigenda okujja, naye ekirimu ensa ye Kristo."
                },
                "18": {
                    "verse_nr": "18",
                    "verse": "Omuntu yenna tabalimbalimbanga n\u2019abanyagako ekirabo kye mwaweebwa, nga yeesigama ku kwewombeeka okw\u2019obulimba n\u2019okuwa bamalayika ekitiibwa ekingi, ng\u2019anywerera mu bintu bye yalaba, nga yeenyumiririza mu butaliimu obw\u2019amagezi ag\u2019omubiri gwe."
                },
                "19": {
                    "verse_nr": "19",
                    "verse": "Ab\u2019engeri eyo baba tebakyali mu Kristo, omutwe gw\u2019omubiri gwonna. Omubiri ogwo gugattibwa mu nnyingo ne mu binywa era ne gugattibwa wamu nga gukula, Katonda nga y\u2019agukuza."
                },
                "20": {
                    "verse_nr": "20",
                    "verse": "Obanga mwafiira wamu ne Kristo ne musumululwa okuva mu magezi ag\u2019ebintu ebyangu eby\u2019ensi, lwaki mufugibwa ebiragiro ng\u2019ab\u2019omu nsi?"
                },
                "21": {
                    "verse_nr": "21",
                    "verse": "Bino bye bimu ku biragiro ab\u2019omu nsi bye bawa: Tolya kino, tokwata ku kiri oba nti tokomba ku kino."
                },
                "22": {
                    "verse_nr": "22",
                    "verse": "Ebyo byonna ku nkomerero biriggwaawo kubanga biriba tebikyalina mugaso."
                },
                "23": {
                    "verse_nr": "23",
                    "verse": "Birabika ng\u2019eby\u2019amagezi mu ngeri ey\u2019okusinza, abantu gye beegunjirawo bokka mu kwewombeeka ne mu kubonyaabonya omubiri, songa tebiriiko kye bigasa n\u2019akatono mu kufuga okwegomba kw\u2019omubiri."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ebiragiro ku Butukuvu - Nga bwe mwazuukirira awamu ne Kristo, munoonyenga ebintu ebiri mu ggulu, Kristo gy\u2019atudde ku mukono ogwa ddyo ogwa Katonda."
                },
                "2": {
                    "verse_nr": "2",
                    "verse": "Mulowoozenga ku ebyo ebiri mu ggulu, so si ebiri ku nsi,"
                },
                "3": {
                    "verse_nr": "3",
                    "verse": "kubanga mwafa era n\u2019obulamu bwammwe bukwekeddwa mu Kristo mu Katonda."
                },
                "4": {
                    "verse_nr": "4",
                    "verse": "Kristo atuwa obulamu, bw\u2019alirabisibwa, nammwe ne mulyoka mulabisibwa wamu naye mu kitiibwa."
                },
                "5": {
                    "verse_nr": "5",
                    "verse": "Obulamu obw\u2019Edda n\u2019Obulamu Obuggya - Noolwekyo temufugibwa bikolwa byammwe eby\u2019omubiri, byonna mubitte. Gamba nga: obwenzi, n\u2019obutali bulongoofu, n\u2019obukaba, n\u2019okwegomba okw\u2019ensonyi, n\u2019okuyaayaana; kye kimu n\u2019okusinza bakatonda abalala."
                },
                "6": {
                    "verse_nr": "6",
                    "verse": "Kubanga obusungu bwa Katonda bubuubuukira ku baana ab\u2019obujeemu abakola ebintu ebyo,"
                },
                "7": {
                    "verse_nr": "7",
                    "verse": "ate nga nammwe edda mwe mwatambuliranga, bwe mwabikolanga."
                },
                "8": {
                    "verse_nr": "8",
                    "verse": "Naye kaakano mweyambulemu ebintu ebyo byonna; obusungu, n\u2019ekiruyi, n\u2019ettima, n\u2019okuvvoola, n\u2019okunyumya emboozi ey\u2019ensonyi."
                },
                "9": {
                    "verse_nr": "9",
                    "verse": "Temulimbagananga kubanga mweyambulako omuntu ow\u2019edda n\u2019ebikolwa bye,"
                },
                "10": {
                    "verse_nr": "10",
                    "verse": "ne mwambazibwa omuntu omuggya, nga mufuulibwa abaggya mu kifaananyi ky\u2019oyo eyamutonda, ate ne mu kweyongera okumutegeera."
                },
                "11": {
                    "verse_nr": "11",
                    "verse": "Olwo tewaba kwawulamu, Muyonaani na Muyudaaya, eyakomolebwa n\u2019ataakomolebwa, Omunnaggwanga, n\u2019Omusukusi, omuddu n\u2019ow\u2019eddembe, wabula Kristo ye byonna, era abeera mu ffe ffenna."
                },
                "12": {
                    "verse_nr": "12",
                    "verse": "Ng\u2019abalonde ba Katonda abatukuvu era abaagalwa, mwambalenga omwoyo ogusaasira, n\u2019ekisa, n\u2019obuwombeefu, n\u2019obuteefu, n\u2019obugumiikiriza."
                },
                "13": {
                    "verse_nr": "13",
                    "verse": "Bwe wabangawo omuntu yenna alina ensonga ku munne, muzibiikirizaganenga, era musonyiwaganenga. Nga Mukama waffe bwe yabasonyiwa era nammwe musonyiwaganenga."
                },
                "14": {
                    "verse_nr": "14",
                    "verse": "Okwagala kwe kusinga ebintu ebirala byonna, kubanga kwe kunyweza ebintu byonna."
                },
                "15": {
                    "verse_nr": "15",
                    "verse": "N\u2019emirembe gya Kristo gifugenga emitima gyammwe, kubanga emirembe egyo gye mwayitirwa mu mubiri ogumu; era mwebazenga."
                },
                "16": {
                    "verse_nr": "16",
                    "verse": "Amateeka g\u2019omu Nnyumba z\u2019Abakristaayo - Ekigambo kya Kristo mu bugagga bwakyo kibeerenga mu mmwe, mu magezi gonna nga muyigirizagananga era nga mubuuliragananga mwekka na mwekka mu Zabbuli, ne mu nnyimba, ne mu biyiiye eby\u2019omwoyo nga muyimbira Katonda nga mujjudde ekisa mu mitima gyammwe."
                },
                "17": {
                    "verse_nr": "17",
                    "verse": "Na buli kye munaakolanga mu kigambo oba mu kikolwa, byonna mubikolenga mu linnya lya Mukama waffe Yesu nga muyita mu ye okwebaza Katonda Kitaffe."
                },
                "18": {
                    "verse_nr": "18",
                    "verse": "Abakazi, muwulirenga babbammwe kubanga ekyo kye kituufu mu Mukama waffe."
                },
                "19": {
                    "verse_nr": "19",
                    "verse": "Nammwe abaami mwagalenga bakyala bammwe era mubakwasenga kisa so si bukambwe."
                },
                "20": {
                    "verse_nr": "20",
                    "verse": "Abaana, muwulirenga bazadde bammwe mu bintu byonna kubanga ekyo ky\u2019ekisanyusa Katonda."
                },
                "21": {
                    "verse_nr": "21",
                    "verse": "Nammwe bakitaabwe temunyiizanga baana bammwe baleme okuddirira mu mwoyo."
                },
                "22": {
                    "verse_nr": "22",
                    "verse": "Abaddu, muwulirenga bakama bammwe ab\u2019omu nsi mu bintu byonna, si kubasanyusa lwa kubanga babalaba, naye mubagonderenga n\u2019omutima ogutaliimu bukuusa, nga mutya Mukama waffe."
                },
                "23": {
                    "verse_nr": "23",
                    "verse": "Buli kye mukola mukikole ng\u2019abakolera Mukama waffe so si abantu,"
                },
                "24": {
                    "verse_nr": "24",
                    "verse": "nga mumanyi nga mulifuna empeera yammwe ey\u2019omugabo gwammwe okuva eri Mukama waffe. Muweerezenga Mukama Kristo;"
                },
                "25": {
                    "verse_nr": "25",
                    "verse": "kubanga ayonoona, alisasulwa olw\u2019ebikolwa bye, so tewaliba kusosola mu bantu."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ebiragiro Ebirala - Mmwe bakama b\u2019abaddu, mubenga benkanya eri abaddu bammwe nga mumanyi nti nammwe mulina Mukama wammwe mu ggulu."
                },
                "2": {
                    "verse_nr": "2",
                    "verse": "Munyiikirirenga mu kusaba, nga temuddirira, wabula nga mwebazanga"
                },
                "3": {
                    "verse_nr": "3",
                    "verse": "nga mwenna awamu mutusabira Katonda atuggulirewo oluggi okubuulira Enjiri, n\u2019okutegeeza ekyama kya Kristo, kye nasibirwa."
                },
                "4": {
                    "verse_nr": "4",
                    "verse": "Ndyoke njolesenga ekyama ekyo nga bwe ki\u014b\u014bwanidde okukyogerako."
                },
                "5": {
                    "verse_nr": "5",
                    "verse": "Abo abatannakkiriza mutambulenga nabo n\u2019amagezi, nga mukozesa bulungi ebiseera bye mulina."
                },
                "6": {
                    "verse_nr": "6",
                    "verse": "Enjogera yammwe ebeerenga ya kisa, era ng\u2019enoga omunnyo, mulyoke mumanye eky\u2019okwanukulanga buli muntu yenna."
                },
                "7": {
                    "verse_nr": "7",
                    "verse": "Tukiko owooluganda omwagalwa era omuweereza omwesigwa era muddu munnaffe mu Mukama waffe alibategeeza ebinfaako byonna."
                },
                "8": {
                    "verse_nr": "8",
                    "verse": "Kyenva mmutuma gye muli mulyoke mumanye ebitufaako, era abazzeemu n\u2019amaanyi,"
                },
                "9": {
                    "verse_nr": "9",
                    "verse": "awamu ne Onesimo owooluganda omwagalwa era omwesigwa, omu ku b\u2019ewammwe; balibategeeza byonna ebifa eno."
                },
                "10": {
                    "verse_nr": "10",
                    "verse": "Alisutaluuko, musibe munnange, ne Makko omujjwa wa Balunabba, gwe baabagambako nti bw\u2019aliba ng\u2019aze gye muli mumusembezanga, babatumidde;"
                },
                "11": {
                    "verse_nr": "11",
                    "verse": "ne Yesu ayitibwa Yusito abalamusizza. Abo be Bayudaaya, bakozi bannange bokka mu bwakabaka bwa Katonda, abaanzizaamu amaanyi."
                },
                "12": {
                    "verse_nr": "12",
                    "verse": "Epafula ow\u2019ewammwe, omuddu wa Kristo Yesu, afuba bulijjo ku lwammwe okubasabira, mulyoke muyimirirenga nga munywedde mu kukkiriza era nga mutegeereranga ddala mu byonna Katonda by\u2019ayagala, abalamusizza."
                },
                "13": {
                    "verse_nr": "13",
                    "verse": "Kubanga mmuweera obujulirwa, nga bw\u2019afuba ennyo ku lwammwe, n\u2019ab\u2019omu Lawodikiya, n\u2019ab\u2019omu Kiyerapoli."
                },
                "14": {
                    "verse_nr": "14",
                    "verse": "Lukka, omusawo omwagalwa ne Dema, babalamusizza."
                },
                "15": {
                    "verse_nr": "15",
                    "verse": "Mulamuse abooluganda ab\u2019omu Lawodikiya, ne Nunfa, n\u2019ekkanisa eku\u014b\u014baanira mu nnyumba ye."
                },
                "16": {
                    "verse_nr": "16",
                    "verse": "Ebbaluwa eno bw\u2019emalanga okusomebwa mu mmwe, mulabe nti esomerwa n\u2019ab\u2019ekkanisa y\u2019omu Lawodikiya, era nammwe musome ebbaluwa eriva e Lawodikiya."
                },
                "17": {
                    "verse_nr": "17",
                    "verse": "Era mugambe Alukipo nti, \u201cSsaayo omwoyo ku kuweereza kwe waweebwa mu Mukama waffe, okutuukirize.\u201d"
                },
                "18": {
                    "verse_nr": "18",
                    "verse": "Nze Pawulo nzennyini nze mpandiise okulamusa kuno. Munzijukirenga mu busibe bwange. Ekisa kibeerenga nammwe."
                }
            }
        }
    }
}