{
    "version": "LCB",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kuno kwe kwolesebwa kwa Obadiya. MUKAMA Ayinzabyonna kwe yamuwa ku bikwata ku nsi ya Edomu. Tuwulidde obubaka obuva eri Katonda, Katonda yaweereza omubaka eri amawanga n\u2019obubaka buno nti, \u201cMugolokoke tulumbe Edomu tumulwanyise.\u201d"
                },
                "2": {
                    "verse_nr": "2",
                    "verse": "\u201cLaba, ndibafuula aba wansi ennyo mu mawanga, era olinyoomererwa ddala."
                },
                "3": {
                    "verse_nr": "3",
                    "verse": "Mwelimbye n\u2019amalala agali mu mitima gyammwe, mmwe abasula mu mpuku ez\u2019omu njazi, era ne muzimba amaka gammwe waggulu ku njazi. Mmwe aboogera nti, \u2018Ani alituwanulayo n\u2019atussa wansi?\u2019"
                },
                "4": {
                    "verse_nr": "4",
                    "verse": "Wadde nga mwewanika waggulu ng\u2019empungu era ne muzimba ebisu byammwe wakati w\u2019emmunyeenye, ndibawanulayo ne mbasuula wansi,\u201d bw\u2019ayogera MUKAMA."
                },
                "5": {
                    "verse_nr": "5",
                    "verse": "\u201cSinga ababbi babajjira, n\u2019abanyazi ne babalumba ekiro, akabi nga kaba kabatuuseeko. Tebandibabbyeko byonna bye baagala? Oba singa abanozi b\u2019emizabbibu bakujjiridde, tebandireseeko obuzabbibu butono nnyo?"
                },
                "6": {
                    "verse_nr": "6",
                    "verse": "Esawu alinyagulurwa, eby\u2019obugagga bye ebikusike birinyagibwa."
                },
                "7": {
                    "verse_nr": "7",
                    "verse": "Abaalagaana naawe balikusindiikiriza ku nsalo, Mikwano gyo balikulimbalimba ne bakuwangula; abo abalya emmere yo balikutega omutego, balikutega omutego kyokka toliguvumbula."
                },
                "8": {
                    "verse_nr": "8",
                    "verse": "\u201cKu lunaku olwo, sirizikiriza bagezi b\u2019e Edomu, abantu ab\u2019amagezi ababeera mu nsozi za Esawu?\u201d bw\u2019ayogera MUKAMA."
                },
                "9": {
                    "verse_nr": "9",
                    "verse": "\u201cAbalwanyi bo abazira ggwe, Temani, balitya, era na buli muntu mu nsozi za Esawu alittibwa."
                },
                "10": {
                    "verse_nr": "10",
                    "verse": "Olw\u2019ebikolwa eby\u2019obukambwe ebyo bye wakola muganda wo Yakobo, oliswazibwa. Olizikirizibwa n\u2019otaddayo kuwulirwa."
                },
                "11": {
                    "verse_nr": "11",
                    "verse": "Ku lunaku lwe wayimirira ku bbali n\u2019otofaayo, nga banyaga obugagga bwa Isirayiri, ne bannaggwanga ne bayingira mu miryango gye, ne bakuba obululu okulaba atwala Yerusaalemi, wali omu ku bo."
                },
                "12": {
                    "verse_nr": "12",
                    "verse": "Tosaanye kusekerera muganda wo mu biseera bye eby\u2019okulaba ennaku, wadde okusanyuka ku lunaku olw\u2019okuzikirira kw\u2019abantu ba Yuda, newaakubadde okwewaana ennyo ku lunaku lwe baatawaanyizibwa ennyo."
                },
                "13": {
                    "verse_nr": "13",
                    "verse": "Temukumba nga muyita mu miryango gy\u2019abantu bange ku lunaku kwe baalabira obuyinike, wadde okubasekerera ku lunaku kwe baabonaabonera, newaakubadde okutwala obugagga bwabwe ku lunaku lwe baatuukibwako akabi."
                },
                "14": {
                    "verse_nr": "14",
                    "verse": "Temulindira mu masa\u014b\u014banzira okutta abo abadduka, wadde okuwaayo abawonyeewo mu biro eby\u2019okulabiramu ennaku."
                },
                "15": {
                    "verse_nr": "15",
                    "verse": "\u201cOlunaku luli kumpi kwe ndisalira amawanga gonna omusango. Nga bwe mwakola abalala, nammwe bwe mulikolebwa. Ebikolwa byammwe biribaddira."
                },
                "16": {
                    "verse_nr": "16",
                    "verse": "Ng\u2019abantu bange bwe baanywa ekikompe eky\u2019ekibonerezo ku lusozi lwange olutukuvu n\u2019amawanga ageetooloddewo bwe galikinywa obutakoma; balikinywa, babe ng\u2019abataganywangako."
                },
                "17": {
                    "verse_nr": "17",
                    "verse": "Naye ku Lusozi Sayuuni baliwona, kubanga lutukuvu, n\u2019ennyumba ya Yakobo eritwala omugabo gwabwe."
                },
                "18": {
                    "verse_nr": "18",
                    "verse": "Ennyumba ya Yakobo eriba omuliro, n\u2019ennyumba ya Yusufu olulimi olw\u2019omuliro. Ennyumba ya Esawu eriba bisusunku, era baligyokya n\u2019eggwaawo. Tewaliba muntu wa nnyumba ya Esawu n\u2019omu alisigalawo, kubanga MUKAMA akyogedde."
                },
                "19": {
                    "verse_nr": "19",
                    "verse": "\u201cAbantu b\u2019e Negebu balitwala olusozi Esawu, n\u2019abantu ab\u2019omu biwonvu balitwala ensi y\u2019Abafirisuuti. Balyetwalira n\u2019ennimiro ez\u2019omu Efulayimu ne Samaliya, ne Benyamini ne yeetwalira Gireyaadi."
                },
                "20": {
                    "verse_nr": "20",
                    "verse": "Ekibiina ky\u2019Abayisirayiri abaali mu buwa\u014b\u014banguse e Kanani, balyetwalira ensi, okutuukira ddala ku Zalefaasi; abawa\u014b\u014banguse abaava mu Yerusaalemi abali mu Sefalaadi, balyetwalira ebibuga mu Negebu."
                },
                "21": {
                    "verse_nr": "21",
                    "verse": "Abanunuzi balyambuka ku Lusozi Sayuuni, okufuga ensozi za Esawu. Obwakabaka buliba bwa MUKAMA.\u201d"
                }
            }
        }
    }
}