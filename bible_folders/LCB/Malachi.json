{
    "version": "LCB",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Buno bwe bubaka MUKAMA bwe yawa Malaki abutuuse eri abaana ba Isirayiri."
                },
                "2": {
                    "verse_nr": "2",
                    "verse": "Okwagala kwa MUKAMA eri Isirayiri - \u201cNabaagala,\u201d bw\u2019ayogera MUKAMA. \u201cNaye mmwe ne mumbuuza nti, \u2018Watwagala otya?\u2019 \u201cEsawu teyali muganda wa Yakobo?\u201d bw\u2019ayogera MUKAMA: \u201cnaye nze Yakobo gwe nayagala."
                },
                "3": {
                    "verse_nr": "3",
                    "verse": "Esawu namukyawa ne nfuula ensi ye ey\u2019ensozi okuba amatongo, obusika bwe ne mbuwa ebibe eby\u2019omu ddungu.\u201d"
                },
                "4": {
                    "verse_nr": "4",
                    "verse": "Singa Edomu, ekika ekyava mu Esawu kigamba nti, \u201cWadde tukubiddwa wansi naye tulidda ne tuzimba ebyagwa.\u201d MUKAMA ow\u2019Eggye ayogera nti, \u201cBo balizimba, naye nze ndibimenya; era abantu banaabayitanga, ensi embi, era nti abantu MUKAMA be yanyiigira ennaku zonna."
                },
                "5": {
                    "verse_nr": "5",
                    "verse": "Era amaaso gammwe galiraba ne mwogera nti, \u2018MUKAMA agulumizibwe okusukka ensalo ya Isirayiri.\u2019"
                },
                "6": {
                    "verse_nr": "6",
                    "verse": "Ekibi kya Bakabona - \u201cOmwana assaamu kitaawe ekitiibwa, n\u2019omuddu atya mukama we. Kale obanga ddala ndi kitammwe, ekitiibwa kye munzisaamu kiri ludda wa? Era obanga ndi mukama wammwe, lwaki temuntya?\u201d bw\u2019ayogera MUKAMA ow\u2019Eggye. MUKAMA ow\u2019Eggye bw\u2019abagamba mmwe nti, \u201cMmwe bakabona munyooma erinnya lyange. \u201cNe mubuuza nti, \u2018Twayonoona tutya?\u2019"
                },
                "7": {
                    "verse_nr": "7",
                    "verse": "\u201cMuwaayo ku kyoto kyange emmere eyonoonese. \u201cKyokka ne mwebuuza nti, \u2018Twakwonoona tutya?\u2019 \u201cKubanga olujjuliro lwange mulufuula ekitagasa."
                },
                "8": {
                    "verse_nr": "8",
                    "verse": "Bwe muwaayo ensolo enzibe z\u2019amaaso okuba ssaddaaka, muba temukoze kibi? Ate bwe muwaayo eziwenyera oba endwadde, ekyo si kibi? Kale nno mugezeeko okuzitonera omufuzi wammwe, anaabasanyukira? Ye anaafaayo okukutunulako?\u201d bw\u2019ayogera MUKAMA ow\u2019Eggye."
                },
                "9": {
                    "verse_nr": "9",
                    "verse": "\u201cKale nno mbasaba mwegayirire Katonda, atukwatirwe ekisa, kubanga ebyo ffe twabyereetera. Nga muleese ebiweebwayo ebifaanana bityo, waliwo n\u2019omu gw\u2019ayinza okukkiriza?\u201d bw\u2019ayogera MUKAMA ow\u2019Eggye."
                },
                "10": {
                    "verse_nr": "10",
                    "verse": "\u201cKale waakiri singa omu ku bakabona aggalawo enzigi muleme okukuma omuliro ku kyoto kyange ogw\u2019obwereere! Sibasanyukira n\u2019akatono,\u201d bw\u2019ayogera MUKAMA ow\u2019Eggye, \u201cso sikkirize kiweebwayo kyonna ekiva mu mikono gyammwe."
                },
                "11": {
                    "verse_nr": "11",
                    "verse": "Kubanga okuva enjuba gy\u2019eva okutuusa gy\u2019egwa erinnya lyange kkulu mu baamawanga; obubaane buweerwayo mu buli kifo eri erinnya lyange, nga kuliko n\u2019ekiweebwayo ekirongoofu, kubanga erinnya lyange kkulu mu baamawanga,\u201d bw\u2019ayogera MUKAMA ow\u2019Eggye."
                },
                "12": {
                    "verse_nr": "12",
                    "verse": "\u201cNaye mmwe bakabona muvumisa erinnya lyange mu baamawanga buli lukya nga mugamba nti kya Mukama okuwaayo emmere etesaana n\u2019ebiweebwayo ku kyoto kyange."
                },
                "13": {
                    "verse_nr": "13",
                    "verse": "Era mwogera nti, \u2018Nga tulabye;\u2019 ne mugiwunyako ne mwetamwa, era ne mwesooza,\u201d bw\u2019ayogera MUKAMA ow\u2019Eggye. \u201cBwe muleeta ekinyage, n\u2019ekiwenyera, n\u2019ekirwadde, ebyo bye biweebwayo bye mulina okuleeta, mbikkirize?\u201d bw\u2019ayogera MUKAMA ow\u2019Eggye."
                },
                "14": {
                    "verse_nr": "14",
                    "verse": "\u201cBuli mulimba yenna akolimirwe, oyo alina ennume mu kisibo kye eyeeyama okugiwaayo nga ssaddaaka eri Mukama naye n\u2019awaayo ekintu ekiriko obulema: kubanga ndi Kabaka mukulu,\u201d bw\u2019ayogera MUKAMA ow\u2019Eggye, \u201cn\u2019erinnya lyange lya ntiisa mu baamawanga.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Okulabula Bakabona - \u201cKale nno, mmwe bakabona, ekiragiro kino kyammwe."
                },
                "2": {
                    "verse_nr": "2",
                    "verse": "Bwe mutaakyuse ku mpisa zammwe n\u2019engeri zammwe, bwe mutaafeeyo kuwa linnya lyange kitiibwa,\u201d bw\u2019ayogera MUKAMA ow\u2019Eggye, \u201ckale ndibasindikira ekikolimo era emikisa gyammwe girifuuka ekikolimo. Ate ddala mmaze okubakolimira kubanga ebikulu gye ndi temubitaddeeko mwoyo."
                },
                "3": {
                    "verse_nr": "3",
                    "verse": "\u201cKale laba, ndibonereza ezzadde lyammwe, mbasiige n\u2019obusa mu maaso, obusa bwa ssaddaaka zammwe, era mbagobewo mu maaso gange."
                },
                "4": {
                    "verse_nr": "4",
                    "verse": "Olwo lwe mulimanya nga mbawadde ekiragiro kino, endagaano yange ne Leevi eryoke etuukirire,\u201d bw\u2019ayogera MUKAMA ow\u2019Eggye."
                },
                "5": {
                    "verse_nr": "5",
                    "verse": "\u201cEndagaano eri mu mateeka ago yali egenderedde kuleeta bulamu na mirembe era n\u2019embimuwa asobole okuntya, era n\u2019antya n\u2019ayimirira ng\u2019atya erinnya lyange."
                },
                "6": {
                    "verse_nr": "6",
                    "verse": "Amateeka ag\u2019amazima gali mu kamwa ke era nga tewali bulimba busangibwa mu kamwa ke. Yatambula nange mu mirembe ne mu butuukirivu era n\u2019aggya bangi mu kibi."
                },
                "7": {
                    "verse_nr": "7",
                    "verse": "\u201cKubanga emimwa gy\u2019abasumba gisaana okukuuma eby\u2019amagezi ebya Katonda era abantu basaana okunoonya okutegeera okuva mu bo, kubanga be babaka ba MUKAMA ow\u2019Eggye."
                },
                "8": {
                    "verse_nr": "8",
                    "verse": "Naye mwakyama ne muva mu kkubo; mwesittaza bangi olw\u2019ebyo bye muyigiriza; mwayonoona endagaano ya Leevi,\u201d bw\u2019ayogera MUKAMA ow\u2019Eggye."
                },
                "9": {
                    "verse_nr": "9",
                    "verse": "\u201cNoolwekyo nabafuula ekinyoomebwa era ekisekererwa mu maaso g\u2019abantu bonna olw\u2019obutagoberera makubo gange era musala emisango nga musaliriza.\u201d"
                },
                "10": {
                    "verse_nr": "10",
                    "verse": "Okulabula eri Abatali Beesigwa mu Maka - Kale ffenna tetulina kitaffe omu? Si Katonda omu eyatutonda? Lwaki kale tetuli beesigwa eri bantu bannaffe, ne twonoona endagaano ya bakitaffe?"
                },
                "11": {
                    "verse_nr": "11",
                    "verse": "Yuda takuumye bwesigwa n\u2019eby\u2019omuzizo ne bikolebwa mu Isirayiri ne mu Yerusaalemi. Kubanga Yuda yayonoona ekifo kya MUKAMA ekitukuvu, ky\u2019ayagala ennyo, bwe yawasa omuwala wa lubaale."
                },
                "12": {
                    "verse_nr": "12",
                    "verse": "Buli muntu yenna akola kino, oba kabona oba muntu wa bulijjo, MUKAMA alimuggya mu kika kya Yakobo, newaakubadde ng\u2019aleeta ebiweebwayo eri MUKAMA ow\u2019Eggye!"
                },
                "13": {
                    "verse_nr": "13",
                    "verse": "Ekirala kye mukola kye kino: Ekyoto kya MUKAMA mukijjuzza amaziga, nga mukaaba nga mukuba ebiwoobe kubanga ebiweebwayo byammwe takyabifaako."
                },
                "14": {
                    "verse_nr": "14",
                    "verse": "Kale mubuuza nti, \u201cLwaki tabifaako?\u201d Kubanga MUKAMA yali mujulirwa wakati wo ne mukazi wo ow\u2019omu buvubuka bwo, naye ggwe tewali mwesigwa, ng\u2019olimbalimba newaakubadde nga yali munno era mukazi wo gwe walagaana naye endagaano."
                },
                "15": {
                    "verse_nr": "15",
                    "verse": "Katonda teyabafuula omu mu mwoyo? Era lwaki yabafuula omu? Kubanga yali anoonya ezzadde eriritya Katonda. Kale mwekuume nnyo waleme kubaawo agoba mukazi we, era alimbalimba mukazi we ow\u2019omu buvubuka bwe."
                },
                "16": {
                    "verse_nr": "16",
                    "verse": "\u201cKubanga nkyawa abafumbo okwawukana,\u201d bw\u2019ayogera MUKAMA Katonda wa Isirayiri, \u201cn\u2019omusajja ajooga mukazi we,\u201d bw\u2019ayogera MUKAMA ow\u2019Eggye. Kale mwekuumenga mu mwoyo gwammwe mubeerenga beesigwa."
                },
                "17": {
                    "verse_nr": "17",
                    "verse": "Olunaku olw\u2019Okusala Omusango - MUKAMA mumukooyezza n\u2019ebigambo byammwe. Naye mubuuza nti, \u201cTumukooyezza tutya?\u201d Kubanga mwogera nti buli akola ekibi, mulungi mu maaso ga MUKAMA, era abasanyukira; oba nti, \u201cAli ludda wa Katonda ow\u2019obwenkanya?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201cLaba, ntuma omubaka wange, alinkulembera era alirongoosa ekkubo nga sinnajja: era Mukama gwe munoonya alijja mu yeekaalu ye nga tebamanyiridde; omubaka w\u2019endagaano gwe musanyukira, laba ajja,\u201d bw\u2019ayogera MUKAMA ow\u2019Eggye."
                },
                "2": {
                    "verse_nr": "2",
                    "verse": "\u201cNaye ani ayinza okugumiikiriza olunaku olw\u2019okujja kwe, era ani aliyimirira ye bw\u2019alirabika? Kubanga ali ng\u2019omuliro gw\u2019oyo alongoosa effeeza era nga sabbuuni ow\u2019abayoza."
                },
                "3": {
                    "verse_nr": "3",
                    "verse": "Era alituula n\u2019atunula ng\u2019oyo alongoosa ffeeza n\u2019agimalamu amasengere, era alirongoosa batabani ba Leevi, bakabona ba Katonda, era alibasengejja ng\u2019ezaabu n\u2019effeeza bwe bisengejjebwa; balyoke baweeyo ssaddaaka mu butuukirivu."
                },
                "4": {
                    "verse_nr": "4",
                    "verse": "Awo ekiweebwayo ekya Yuda ne Yerusaalemi kiryoke kisanyuse MUKAMA, nga mu nnaku ez\u2019edda era nga mu myaka egyayita."
                },
                "5": {
                    "verse_nr": "5",
                    "verse": "\u201cEra mu kiseera ekyo awatali kulonzalonza ndibasemberera nsale omusango. Ndiyanguwa okuwa obujulizi ku baloga ne ku benzi ne ku abo abalayira eby\u2019obulimba, ne ku abo abalyazaamaanya omupakasi empeera ye; abanyigiriza nnamwandu ne mulekwa, era abajoogereza munnaggwanga, abatatya MUKAMA,\u201d bw\u2019ayogera MUKAMA ow\u2019Eggye."
                },
                "6": {
                    "verse_nr": "6",
                    "verse": "\u201cKubanga nze MUKAMA sijjulukuka: mmwe, batabani ba Yakobo, noolwekyo siribazikiriza."
                },
                "7": {
                    "verse_nr": "7",
                    "verse": "Okuva mu nnaku za bajjajjammwe mwakyuka ne mukyama okuva ku biragiro byange ne mutabikwata. Mudde gye ndi, nange nadda gye muli era nnaabasonyiwa,\u201d bw\u2019ayogera MUKAMA ow\u2019Eggye. \u201cNaye mwebuuza nti, \u2018Tunadda tutya?\u2019"
                },
                "8": {
                    "verse_nr": "8",
                    "verse": "\u201cOmuntu alinyaga Katonda? \u201cNaye mmwe munnyaga. Kyokka mugamba nti, \u2018Tukunyaga tutya?\u2019 \u201cMu biweebwayo ne mu kimu eky\u2019ekkumi."
                },
                "9": {
                    "verse_nr": "9",
                    "verse": "Mukolimiddwa ekikolimo ekyo, kubanga mmwe, eggwanga lyonna munnyaga nze."
                },
                "10": {
                    "verse_nr": "10",
                    "verse": "Muleete ekimu eky\u2019ekkumi ekijjuvu mu nnyumba yange, ennyumba yange ebeeremu emmere, era mungezese,\u201d bw\u2019ayogera MUKAMA ow\u2019Eggye, \u201cobanga siribaggulirawo ebituli eby\u2019omu ggulu, ne mbawa omukisa ne gutabaako ne we guligya."
                },
                "11": {
                    "verse_nr": "11",
                    "verse": "Kale ndikuuma ennimiro zammwe ne zitazikirizibwa balabe; so n\u2019omuzabbibu gwammwe ne gutakunkumula bibala byagwo ebitannatuuka kwengera,\u201d bw\u2019ayogera MUKAMA ow\u2019Eggye."
                },
                "12": {
                    "verse_nr": "12",
                    "verse": "\u201cEra amawanga gonna galibayita ba mukisa: kubanga muliba nsi esanyusa, kino ky\u2019ekisuubizo,\u201d bw\u2019ayogera MUKAMA ow\u2019Eggye."
                },
                "13": {
                    "verse_nr": "13",
                    "verse": "\u201cWeewaawo ebigambo byammwe gye ndi bibadde bya bukambwe,\u201d bw\u2019ayogera MUKAMA. \u201cAte nga mugamba nti, \u2018Twakwogerako tutya obubi?\u2019"
                },
                "14": {
                    "verse_nr": "14",
                    "verse": "\u201cMwayogera nti, \u2018Eby\u2019okuweereza Katonda tebigasa, era kigasa ki okukwata ebiragiro bye era n\u2019okutambulira mu maaso ga MUKAMA ow\u2019Eggye ng\u2019abakungubaga?"
                },
                "15": {
                    "verse_nr": "15",
                    "verse": "Okuva kaakano abeegulumiza tubayita ba mukisa; abakozi b\u2019ebibi bakulaakulana era n\u2019abo abasoomoza Katonda nabo bawona.\u2019\u2006\u201d"
                },
                "16": {
                    "verse_nr": "16",
                    "verse": "Abo abatya MUKAMA bayogeragana bokka ne bokka, MUKAMA n\u2019abawulira. Ekitabo eky\u2019okujjukira abatya MUKAMA ne balowooza ku linnya lye, ne kiwandiikibwa ng\u2019alaba."
                },
                "17": {
                    "verse_nr": "17",
                    "verse": "\u201cKale baliba bange,\u201d bw\u2019ayogera MUKAMA ow\u2019Eggye, \u201cku lunaku lwe ndibakyusizaako okuba ekintu kyange eky\u2019omuwendo; era ndibasonyiwa ng\u2019omuzadde bw\u2019asonyiwa mutabani we amuweereza."
                },
                "18": {
                    "verse_nr": "18",
                    "verse": "Omulundi omulala mulyawula omutuukirivu n\u2019omubi, oyo aweereza Katonda n\u2019oyo atamuweereza.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Olunaku lwa MUKAMA - \u201cKubanga, laba, olunaku lujja, lwokya ng\u2019ekikoomi, n\u2019ab\u2019amalala bonna n\u2019abo bonna abakola ebibi baliba bisasiro: ku lunaku lwennyini balyokerwa ddala,\u201d bw\u2019ayogera MUKAMA ow\u2019Eggye, \u201cobutabalekerawo mulandira newaakubadde ettabi."
                },
                "2": {
                    "verse_nr": "2",
                    "verse": "Naye mmwe abatya erinnya lyange, enjuba ey\u2019obutuukirivu eribaviirayo ng\u2019erina okuwonya mu biwaawaatiro byayo. Mulifuluma ne muligita ng\u2019ennyana ez\u2019omu kiraalo."
                },
                "3": {
                    "verse_nr": "3",
                    "verse": "Era mulirinnya ku babi, kubanga baliba vvu wansi w\u2019ebigere byammwe, ku lunaku lwe ndibalokolerako,\u201d bw\u2019ayogera MUKAMA ow\u2019Eggye."
                },
                "4": {
                    "verse_nr": "4",
                    "verse": "\u201cMujjukire okugonderanga amateeka ga Musa omuddu wange, ebiragiro n\u2019amateeka bye namukwasa ku Kolebu olwa Isirayiri yenna."
                },
                "5": {
                    "verse_nr": "5",
                    "verse": "\u201cLaba, ndibatumira nnabbi Eriya, olunaku lwa MUKAMA olukulu olw\u2019entiisa nga terunnatuuka,"
                },
                "6": {
                    "verse_nr": "6",
                    "verse": "era alikomyawo omutima gwa bazadde eri abaana baabwe, n\u2019omutima gw\u2019abaana eri bazadde baabwe; nneme okukolimira ensi.\u201d"
                }
            }
        }
    }
}