{
    "version": "LCB",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Buno bwe bubaka bwa MUKAMA, Kaabakuuku nnabbi bwe yafuna."
                },
                "2": {
                    "verse_nr": "2",
                    "verse": "Kaabakuuku yeemulugunya olw\u2019Obutali Bwenkanya - Ayi MUKAMA, ndituusa ddi okukukaabirira naye nga tompuliriza? Lwaki nkukaabirira nti, \u201cEbikolwa eby\u2019obukambwe bimpitiriddeko,\u201d naye n\u2019otonnyamba?"
                },
                "3": {
                    "verse_nr": "3",
                    "verse": "Lwaki ondaga obutali bwenkanya era lwaki ogumiikiriza obukyamu? Kubanga okuzikiriza n\u2019ebikolwa eby\u2019obukambwe biri mu maaso gange, empaka n\u2019ennyombo byeyongede."
                },
                "4": {
                    "verse_nr": "4",
                    "verse": "Amateeka kyegavudde gatagonderwa era n\u2019obwenkanya ne butakolebwa. Ababi be basinga abatuukirivu obungi era babeebunguludde, n\u2019obwenkanya ne bulinnyirirwa."
                },
                "5": {
                    "verse_nr": "5",
                    "verse": "Okuddamu kwa MUKAMA - \u201cMutunuulire amawanga, mwetegereze. Mwewuunyize ddala nnyo. Kubanga \u014b\u014benda kukola omulimu mu nnaku zammwe gwe mutalikkiriza newaakubadde nga mugubuuliddwa."
                },
                "6": {
                    "verse_nr": "6",
                    "verse": "Kubanga laba, nkuyimusiza Abakaludaaya, eggwanga eryo eririna ettima era ekkambwe, ababunye ensi eno n\u2019eri nga bawamba amawanga agatali gaabwe."
                },
                "7": {
                    "verse_nr": "7",
                    "verse": "Ba ntiisa, batiibwa, be beetekera amateeka gaabwe era be bagassa mu nkola, nga balwanirira ekitiibwa kyabwe."
                },
                "8": {
                    "verse_nr": "8",
                    "verse": "Embalaasi zaabwe zidduka okukira engo, era mu bukambwe zikira emisege egy\u2019ekiro. Abasajja abeebagala embalaasi bava mu nsi ey\u2019ewala era bajja beesaasaanyizza ne banguwa okutuuka ng\u2019ensega bw\u2019erumba ky\u2019eneerya."
                },
                "9": {
                    "verse_nr": "9",
                    "verse": "Bajja n\u2019eryanyi bonna, ebibinja byabwe birumba ng\u2019embuyaga ey\u2019omu ddungu; ne balyoka bayoola abawambe abangi ng\u2019omusenyu."
                },
                "10": {
                    "verse_nr": "10",
                    "verse": "Weewaawo, basekerera bakabaka ne baduulira n\u2019abakungu. Basekerera buli kibuga ekiriko ekigo ne bakituumako ebifunfugu ne balinnyira okwo, ne bakiwamba."
                },
                "11": {
                    "verse_nr": "11",
                    "verse": "Awo ne bayita nga bakunta ng\u2019embuyaga; abantu bano omusango be gwasinga, eryanyi lyabwe ye katonda waabwe.\u201d"
                },
                "12": {
                    "verse_nr": "12",
                    "verse": "Kaabakuuku Yeemulugunya Ogwokubiri - Ayi MUKAMA toli wa mirembe na mirembe, ggwe MUKAMA Katonda wange, si ggwe Mutukuvu wange? Tetulifa. Ayi MUKAMA ggwe wabateekawo n\u2019obawa amaanyi batusalire emisango. Era ggwe Olwazi, wabateekawo kubonereza."
                },
                "13": {
                    "verse_nr": "13",
                    "verse": "Amaaso go gajjudde obulongoofu tegatunula ku kibi, so toyinza kugumiikiriza bukyamu. Kale lwaki ggwe ogumiikiriza ab\u2019enkwe, n\u2019osirika ng\u2019omubi amalirawo ddala omuntu amusinga obutuukirivu?"
                },
                "14": {
                    "verse_nr": "14",
                    "verse": "Kubanga abantu obafudde ng\u2019ebyennyanja eby\u2019omu nnyanja, ng\u2019ebitonde eby\u2019omu nnyanja ebitaliiko abifuga."
                },
                "15": {
                    "verse_nr": "15",
                    "verse": "Omulabe omubi abakwata bonna ng\u2019eddobo, oluusi n\u2019abawalula mu katimba ke, n\u2019abaku\u014b\u014baanya mu kiragala kye n\u2019alyoka asanyuka n\u2019ajaguza."
                },
                "16": {
                    "verse_nr": "16",
                    "verse": "Kyava awaayo ssaddaaka eri akatimba ke n\u2019ayotereza n\u2019ekiragala kye obubaane; akatimba ke kamuwa obulamu obw\u2019okwejalabya, n\u2019alya emmere ey\u2019ekigagga."
                },
                "17": {
                    "verse_nr": "17",
                    "verse": "Kale, bwe batyo bwe banaalekebwa okutikkula obutimba bwabwe, n\u2019okusaanyaawo amawanga awatali kusaasira?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Obulamu eri Abatuukirivu - Kale ndiyimirira mu kifo kyange we ntera okubeera ntunule nga ndi waggulu eyo ku ggulumu nnindirire ky\u2019ali\u014b\u014bamba, era ne kye ndimuddamu ekikwata ku kwemulugunya kw\u2019abantu."
                },
                "2": {
                    "verse_nr": "2",
                    "verse": "Awo MUKAMA n\u2019anziramu n\u2019ayogera nti, \u201cWandiika okwolesebwa okwo ku bipande. Kuwandiike bulungi ate omubaka gwe banaatuma, akutwale bunnambiro."
                },
                "3": {
                    "verse_nr": "3",
                    "verse": "Kubanga okwolesebwa okwo kujja mu kiseera kyakwo ekigere. Kwogera ku by\u2019enkomerero ate si kwa bulimba. Bwe kunaaba ng\u2019okuluddewo, mukulindirire, kujja kutuukirira, tekugya kulwa."
                },
                "4": {
                    "verse_nr": "4",
                    "verse": "\u201cLaba oyo ow\u2019emmeeme eteri nnongoofu wa kugwa, naye omutuukirivu aliba mulamu olw\u2019obwesigwa bwe.\u201d"
                },
                "5": {
                    "verse_nr": "5",
                    "verse": "Akabi eri Aboonoonyi - Weewaawo, omwenge mulimba guleetera omuntu amalala, ate taguwummulako. Ate olwokubanga gwa mululu ng\u2019emagombe, mu butakkuta gufaanana okufa. Era okufaanana ng\u2019olumbe, tegukkuta, amawanga gonna gugeeku\u014b\u014banyizaako ne gugafuula abasibe."
                },
                "6": {
                    "verse_nr": "6",
                    "verse": "\u201cBano bonna si be balimugererako engero bamusekerere nga bagamba nti, \u201c\u2006\u2018Zimusanze oyo eyeyongeza ebitali bibye! Oyo eyeetuumako obugagga obuva mu nguzi!\u2019"
                },
                "7": {
                    "verse_nr": "7",
                    "verse": "Abakubanja tebalikuyimukirako nga tomanyiridde, era tebalizuukuka ne bakweraliikiriza? Oliba togudde mu mikono gyabwe?"
                },
                "8": {
                    "verse_nr": "8",
                    "verse": "Kubanga onyaze amawanga mangi, abantu abasigaddewo balikunyaga; Oyiye omusaayi gw\u2019abantu, n\u2019oyonoona ensi n\u2019ebibuga n\u2019abantu bonna ababibeeramu.\u201d"
                },
                "9": {
                    "verse_nr": "9",
                    "verse": "Zimusanze oyo azimbira amaka ge ku bikolwa ebibi, azimba ekisu kye waggulu, okwekuuma obutatuukwako kabi!"
                },
                "10": {
                    "verse_nr": "10",
                    "verse": "Wategeka okuzikirira kw\u2019abantu bangi, n\u2019oswaza ennyumba yo ne weefiiriza obulamu bwo."
                },
                "11": {
                    "verse_nr": "11",
                    "verse": "Amayinja g\u2019oku bbugwe galikaaba, n\u2019emikiikiro gy\u2019ebibajje girikyasanguza."
                },
                "12": {
                    "verse_nr": "12",
                    "verse": "Zimusanze oyo azimba ekibuga n\u2019omusaayi, atandika ekibuga n\u2019obutali butuukirivu."
                },
                "13": {
                    "verse_nr": "13",
                    "verse": "Tekyategekebwa MUKAMA ow\u2019Eggye nti okutegana kw\u2019abantu nku buku za muliro, n\u2019amawanga geemalamu ensa olw\u2019ebintu ebitaliimu?"
                },
                "14": {
                    "verse_nr": "14",
                    "verse": "Kubanga ensi erijjula okumanya ekitiibwa kya MUKAMA, ng\u2019amazzi bwe ganjaala ku nnyanja."
                },
                "15": {
                    "verse_nr": "15",
                    "verse": "Zimusanze oyo awa baliraanwa be ekitamiiza n\u2019akibafukira okuva mu kita n\u2019abawa banywe okutuusa lwe batamiira asobole okutunuulira ensonyi zaabwe!"
                },
                "16": {
                    "verse_nr": "16",
                    "verse": "Olijjuzibwa ensonyi mu kifo ky\u2019ekitiibwa. Naawe olinywa n\u2019oswala. Ekikompe eky\u2019omu mukono gwa MUKAMA ogwa ddyo kirikyusibwa kidde gy\u2019oli, n\u2019ensonyi ez\u2019obuwemu zisaanikire ekitiibwa kyo."
                },
                "17": {
                    "verse_nr": "17",
                    "verse": "Ebikolwa eby\u2019obukambwe bye watuusa ku Lebanooni, n\u2019okutta ensolo, birikutiisa. Osse abantu n\u2019ozikkiriza ensi n\u2019ebibuga n\u2019abantu ababibeeramu."
                },
                "18": {
                    "verse_nr": "18",
                    "verse": "\u201cEkifaananyi ekyole kigasa ki? Anti kibajje bubazzi. Oba ekifaananyi eky\u2019ekyuma, ekisomesa obulimba? Kubanga omuweesi yeesiga mirimu gya mikono gye nga akola ebifaananyi ebitayogera!"
                },
                "19": {
                    "verse_nr": "19",
                    "verse": "Zimusanze oyo agamba omuti nti, \u2018Lamuka;\u2019 agamba ejjinja nti, \u2018Golokoka!\u2019 Kino kisobola okulu\u014b\u014bamya? Kibikiddwa zaabu ne ffeeza, so tekiriimu bulamu n\u2019akatono."
                },
                "20": {
                    "verse_nr": "20",
                    "verse": "Naye MUKAMA ali mu yeekaalu ye entukuvu: ensi zonna zisiriikirire mu maaso ge.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": ""
                },
                "2": {
                    "verse_nr": "2",
                    "verse": "Okusaba kwa Kaabakuuku - Okusaba kwa nnabbi Kaabakuuku, okw\u2019Ekisigiyonosi. Ayi MUKAMA, mpulidde ebigambo byo; mpulidde ettutumu lyo Ayi MUKAMA, ne ntya. Bizze buggya mu nnaku zaffe, bimanyise mu biro bino, era mu busungu jjukira okusaasira."
                },
                "3": {
                    "verse_nr": "3",
                    "verse": "Katonda yajja ng\u2019ava e Temani, Omutukuvu oyo ng\u2019ava ku lusozi Palani. Ekitiibwa kye kyatimbibwa ku ggulu, ensi n\u2019eryoka ejjula ettendo lye."
                },
                "4": {
                    "verse_nr": "4",
                    "verse": "Okumasamasa kwe ne kulyoka kubeera ng\u2019enjuba evaayo. Ebimyanso byayakanga okuva mu mukono gwe, era omwo mwe mwasinziiranga amaanyi ge ag\u2019ekitalo."
                },
                "5": {
                    "verse_nr": "5",
                    "verse": "Kawumpuli ye yakulembera, Endwadde endala zinaamutta ne zigoberera."
                },
                "6": {
                    "verse_nr": "6",
                    "verse": "Yayimirira n\u2019anyeenyanyeenya ensi; Yatunula n\u2019akankanya amawanga. Ensozi ez\u2019edda za merenguka, obusozi obw\u2019edda ne buggwaawo. Engeri ze, za mirembe na mirembe."
                },
                "7": {
                    "verse_nr": "7",
                    "verse": "Nalaba eweema z\u2019e Kusani nga ziri mu nnaku: n\u2019entimbe ez\u2019ensi ya Midiyaani nga zijugumira."
                },
                "8": {
                    "verse_nr": "8",
                    "verse": "Ayi MUKAMA, wanyiigira emigga? Obusungu bwo bwali ku bugga obutono? Wanyiigira ennyanja bwe weebagala embalaasi zo, n\u2019olinnya ku magaali go ag\u2019obuwanguzi?"
                },
                "9": {
                    "verse_nr": "9",
                    "verse": "Wasowolayo akasaale ko, wategeka okulasa obusaale; ensi n\u2019ogyawulayawulamu n\u2019emigga."
                },
                "10": {
                    "verse_nr": "10",
                    "verse": "Ensozi zaakulaba, ne zeenyogootola; Amataba ne gayitawo mbiro, obuziba bw\u2019ennyanja ne buwuluguma, ne busitula amayengo gaayo waggulu."
                },
                "11": {
                    "verse_nr": "11",
                    "verse": "Enjuba n\u2019omwezi ne biyimirira butengerera mu bifo byabyo, olw\u2019okumyansa kw\u2019obusaale bwo nga buwenyuka, n\u2019olw\u2019okumyansa kw\u2019effumu lyo eritemagana."
                },
                "12": {
                    "verse_nr": "12",
                    "verse": "Watambula okuyita mu nsi ng\u2019ojjudde ekiruyi, wasambirirasambirira amawanga mu busungu bwo."
                },
                "13": {
                    "verse_nr": "13",
                    "verse": "Wavaayo oleetere abantu bo obulokozi, olokole gwe wafukako amafuta; Wabetenta omukulembeze w\u2019ensi ekola ebibi, ng\u2019omwerulira ddala okuva ku mutwe okutuuka ku bigere."
                },
                "14": {
                    "verse_nr": "14",
                    "verse": "Wafumita omutwe gwe n\u2019effumu lye ye, abalwanyi be bwe baavaayo okutugoba, nga bali ng\u2019abanaatumalawo, ffe abaali baweddemu essuubi nga twekwese."
                },
                "15": {
                    "verse_nr": "15",
                    "verse": "Walinnyirira ennyanja n\u2019embalaasi zo, n\u2019otabangula amazzi amangi."
                },
                "16": {
                    "verse_nr": "16",
                    "verse": "Okusanyukira mu MUKAMA - Nawulira, n\u2019omutima gwange ne gukankana n\u2019emimwa gyange gijugumira olw\u2019eddoboozi eryo; Obuvundu ne buyingira mu magumba gange, amagulu gange ne gakankana. Naye nnaalindirira n\u2019obugumiikiriza olunaku olw\u2019okulabiramu ennaku bwe lulijjira eggwanga eritulumba."
                },
                "17": {
                    "verse_nr": "17",
                    "verse": "Wadde omutiini tegutojjera, so n\u2019emizabbibu nga tegiriiko bibala, amakungula g\u2019emizeeyituuni ne gabula, ennimiro ne zitabala mmere n\u2019akamu, endiga nga ziweddemu mu kisibo, nga n\u2019ente tezikyalimu mu biraalo,"
                },
                "18": {
                    "verse_nr": "18",
                    "verse": "kyokka ndijaguliza MUKAMA, ne nsanyukira mu Katonda Omulokozi wange."
                },
                "19": {
                    "verse_nr": "19",
                    "verse": "MUKAMA Katonda, ge maanyi gange; afuula ebigere byange okuba ng\u2019eby\u2019empeewo, era ansobozesa okutambulira mu bifo ebigulumivu. Ya Mukulu wa Bayimbi, ku bivuga byange ebirina enkoba."
                }
            }
        }
    }
}