{
    "version": "LCB",
    "book_name": "Daniel",
    "book_nr": "27",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Okutendekebwa kwa Danyeri mu Babulooni - Mu mwaka ogwokusatu ogw\u2019obufuzi bwa Yekoyakimu kabaka wa Yuda, Nebukadduneeza kabaka w\u2019e Babulooni n\u2019alumba Yerusaalemi."
                },
                "2": {
                    "verse_nr": "2",
                    "verse": "Mukama n\u2019awaayo Yekoyakimu kabaka wa Yuda, mu mukono gwa Nebukadduneeza, era n\u2019ebintu ebimu eby\u2019omu yeekaalu ya Katonda, Nebukadduneeza n\u2019abiggyamu n\u2019abitwala e Babulooni n\u2019abiteeka mu ggwanika ery\u2019omu ssabo lya lubaale we."
                },
                "3": {
                    "verse_nr": "3",
                    "verse": "Nebukadduneeza n\u2019alagira Asupenaazi omukulu w\u2019abalaawe be alonde mu Bayisirayiri ab\u2019omu lulyo olulangira, ne mu bakungu,"
                },
                "4": {
                    "verse_nr": "4",
                    "verse": "abavubuka abataliiko kamogo, abalabika obulungi mu maaso, nga bategeevu mu nsonga zonna ne mu by\u2019amagezi byonna, era abakalabakalaba mu kutegeera, era abasaanira okuweereza mu lubiri lwa kabaka. Asupenaazi yalina obuvunaanyizibwa obw\u2019okubayigirizanga amagezi g\u2019Abakaludaaya, n\u2019olulimi lwabwe."
                },
                "5": {
                    "verse_nr": "5",
                    "verse": "Kabaka n\u2019alagira baweebwenga ku mmere ne ku wayini ebyagabulwanga ku mmeeza ya kabaka. Baali baakutendekebwa okumala emyaka esatu, n\u2019oluvannyuma bagende baweereze kabaka."
                },
                "6": {
                    "verse_nr": "6",
                    "verse": "Mu abo abaalondebwa mwe mwali abaava mu Yuda, era n\u2019amannya gaabwe baali Danyeri, ne Kananiya, ne Misayeri, ne Azaliya."
                },
                "7": {
                    "verse_nr": "7",
                    "verse": "Asupenaazi n\u2019abawa amannya amaggya: Danyeri n\u2019amutuuma Berutesazza, Kananiya n\u2019amutuuma Saddulaaki, Misayeri n\u2019amutuuma Mesaki, ne Azaliya n\u2019amutuuma Abeduneego."
                },
                "8": {
                    "verse_nr": "8",
                    "verse": "Naye Danyeri n\u2019amalirira mu mutima gwe obuteeyonoonyesa na mmere na wayini ebyavanga ku mmeeza ya kabaka, n\u2019asaba Asupenaazi amukkirize aleme kweyonoonyesa."
                },
                "9": {
                    "verse_nr": "9",
                    "verse": "Mu biro ebyo Katonda n\u2019akozesa Asupenaazi okulaga ekisa n\u2019okusaasira eri Danyeri."
                },
                "10": {
                    "verse_nr": "10",
                    "verse": "Asupenaazi n\u2019agamba Danyeri nti, \u201cNtidde mukama wange kabaka, eyalagidde mulye emmere eyo n\u2019ebyokunywa ebyo. Singa anaabalaba nga mukozze okusinga abavubuka abalala ab\u2019emyaka gyammwe, kabaka ajja kunzita.\u201d"
                },
                "11": {
                    "verse_nr": "11",
                    "verse": "Awo Danyeri n\u2019agamba omusigire wa Asupenaazi, Asupenaazi gwe yassaawo okulabiriranga Danyeri, ne Kananiya, ne Misayeri ne Azaliya nti,"
                },
                "12": {
                    "verse_nr": "12",
                    "verse": "\u201cNkwegayiridde ogezese abaddu bo okumala ennaku kkumi, oleme kubawa kintu kirala kyonna okuggyako enva endiirwa n\u2019amazzi ag\u2019okunywa."
                },
                "13": {
                    "verse_nr": "13",
                    "verse": "N\u2019oluvannyuma otugeraageranye n\u2019abavubuka abalala abalya ku mmere ya kabaka, olyoke okole nga bw\u2019onoolaba.\u201d"
                },
                "14": {
                    "verse_nr": "14",
                    "verse": "N\u2019akkiriziganya nabo ku nsonga eyo, n\u2019abagezesa okumala ennaku kkumi."
                },
                "15": {
                    "verse_nr": "15",
                    "verse": "Awo ennaku ekkumi bwe zaggwaako, bo baali banyiridde era nga bafaanana bulungi okusinga abavubuka abaalyanga ku mmere ya kabaka."
                },
                "16": {
                    "verse_nr": "16",
                    "verse": "Awo omusigire n\u2019alekayo okubawa emmere yaabwe ey\u2019enjawulo ne wayini gwe baali bateekwa okunywa, n\u2019abawa enva endiirwa."
                },
                "17": {
                    "verse_nr": "17",
                    "verse": "Abavubuka abo abana, Katonda n\u2019abawa amagezi n\u2019okutegeera eby\u2019okuyiga eby\u2019engeri zonna; Danyeri n\u2019asukkirira mu kutegeera okw\u2019okuvvuunula okwolesebwa okw\u2019engeri zonna, n\u2019ebirooto."
                },
                "18": {
                    "verse_nr": "18",
                    "verse": "Awo ekiseera kabaka kye yalagira abavubuka bonna baleetebwe, bwe kyatuuka, Asupenaazi n\u2019abaleeta n\u2019abalaga eri Nebukadduneeza."
                },
                "19": {
                    "verse_nr": "19",
                    "verse": "Kabaka n\u2019ayogera nabo, ne mutalabika mu bo bonna eyenkanaankana nga Danyeri, ne Kananiya, ne Misayeri ne Azaliya mu kutegeera; kyebaava baweebwa emirimu egy\u2019obuvunaanyizibwa mu lubiri lwa kabaka."
                },
                "20": {
                    "verse_nr": "20",
                    "verse": "Buli nsonga ey\u2019amagezi n\u2019ey\u2019okutegeera kabaka gye yababuuzanga, baali bagitegeera emirundi kkumi okusinga abasawo n\u2019abafumu bonna, mu bwakabaka bwe bwonna."
                },
                "21": {
                    "verse_nr": "21",
                    "verse": "Awo Danyeri n\u2019aba muweereza mukulu mu bwakabaka okutuusa ku mwaka ogw\u2019olubereberye ogwa Kabaka Kuulo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ekirooto kya Nebukadduneeza - Mu mwaka ogwokubiri ogw\u2019obufuzi bwa kabaka Nebukadduneeza, Nebukadduneeza n\u2019aloota ekirooto; ne yeeraliikirira nnyo, n\u2019otulo ne tumubula."
                },
                "2": {
                    "verse_nr": "2",
                    "verse": "Awo kabaka n\u2019atumya abasawo, n\u2019abafumu, n\u2019abalaguzi n\u2019Abakaludaaya okumutegeeza ekirooto kye yaloota. Ne bajja ne bayimirira mu maaso ga kabaka."
                },
                "3": {
                    "verse_nr": "3",
                    "verse": "N\u2019abagamba nti, \u201cNaloota ekirooto ekimbuzizza otulo, njagala mukintegeeze n\u2019amakulu gaakyo.\u201d"
                },
                "4": {
                    "verse_nr": "4",
                    "verse": "Awo Abakaludaaya ne baddamu kabaka mu lulimi Olusuuli nti, \u201cAyi kabaka, owangaale emirembe gyonna! Buulira abaddu bo ekirooto, nabo banaakunnyonnyola amakulu gaakyo.\u201d"
                },
                "5": {
                    "verse_nr": "5",
                    "verse": "Kabaka n\u2019addamu Abakaludaaya nti, \u201cKino kye nsazeewo; bwe mutantegeeze kirooto ekyo, n\u2019amakulu gaakyo, nzija kulagira mutemebwetemebwe, era n\u2019amayumba gammwe gamenyebwemenyebwe."
                },
                "6": {
                    "verse_nr": "6",
                    "verse": "Kyokka bwe munaantegeeza ekirooto n\u2019amakulu gaakyo, nnaabawa ebirabo, n\u2019empeera, n\u2019ekitiibwa kinene. Noolwekyo mumbuulire ekirooto n\u2019amakulu gaakyo.\u201d"
                },
                "7": {
                    "verse_nr": "7",
                    "verse": "Ne bamuddamu nate nti, \u201cTubuulire ekirooto kyo, tusobole okukubuulira amakulu gaakyo.\u201d"
                },
                "8": {
                    "verse_nr": "8",
                    "verse": "Awo kabaka n\u2019addamu nti, \u201cNtegeeredde ddala nga mwagala kufuna bbanga ddene, kubanga mutegedde nga kye nsazeewo mmaliridde okukikola,"
                },
                "9": {
                    "verse_nr": "9",
                    "verse": "era bwe mutantegeeze kirooto, ekibonerezo kiri kimu kyokka. Mwekobaanye okunnimba n\u2019okumbuulira ebigambo ebikyamu, nga munsuubira okukyusa ku ndowooza yange. Kale nno, muntegeeze ekirooto, munnyinnyonnyole n\u2019amakulu gaakyo.\u201d"
                },
                "10": {
                    "verse_nr": "10",
                    "verse": "Abakaludaaya ne baddamu kabaka nti, \u201cTewali muntu n\u2019omu ku nsi ayinza okukola kabaka ky\u2019asaba. Ate era tewabangawo kabaka ne bw\u2019aba w\u2019amaanyi atya oba wa buyinza atya, eyali asabye omulaguzi yenna newaakubadde omufumu yenna newaakubadde Omukaludaaya yenna ekintu ng\u2019ekyo."
                },
                "11": {
                    "verse_nr": "11",
                    "verse": "Kabaka ky\u2019asaba kizibu nnyo. Tewali n\u2019omu ayinza kukibikkulira kabaka, wabula bakatonda abatalina mubiri ogwa bulijjo.\u201d"
                },
                "12": {
                    "verse_nr": "12",
                    "verse": "Ekigambo ekyo ne kisunguwaza nnyo kabaka, kyeyava alagira abagezigezi bonna mu Babulooni okuttibwa."
                },
                "13": {
                    "verse_nr": "13",
                    "verse": "Ekiragiro ne kiyita okutta abagezigezi bonna, era ne wabaawo abasajja abaatumibwa okunoonya Danyeri ne mikwano gye okubatta."
                },
                "14": {
                    "verse_nr": "14",
                    "verse": "Awo Danyeri n\u2019asisinkana Aliyooki omuduumizi w\u2019abakuumi ba kabaka, bwe yali ng\u2019agenda okutta abagezigezi ab\u2019e Babulooni; n\u2019ayogera naye mu magezi n\u2019obukalabakalaba,"
                },
                "15": {
                    "verse_nr": "15",
                    "verse": "n\u2019amubuuza nti, \u201cKyavudde ku ki kabaka okuwa ekiragiro eky\u2019obukambwe bwe kityo?\u201d Aliyooki n\u2019annyonnyola Danyeri ensonga eyavaako ekyo."
                },
                "16": {
                    "verse_nr": "16",
                    "verse": "Awo Danyeri n\u2019alaga eri kabaka, n\u2019asaba aweebwe ekiseera okwogera ne kabaka, alyoke amutegeeze amakulu g\u2019ekirooto."
                },
                "17": {
                    "verse_nr": "17",
                    "verse": "Awo Danyeri n\u2019addayo ewuwe, n\u2019ategeeza mikwano gye Kananiya, ne Misayeri ne Azaliya,"
                },
                "18": {
                    "verse_nr": "18",
                    "verse": "n\u2019abagamba basabe Katonda ow\u2019eggulu abalage ekisa ababikkulire amakulu ag\u2019ekyama ekyo, ye ne banne baleme kuzikirizibwa wamu n\u2019abagezigezi abalala ab\u2019e Babulooni."
                },
                "19": {
                    "verse_nr": "19",
                    "verse": "Mu kiro ekyo Danyeri n\u2019afuna okwolesebwa ku kigambo ekyo, n\u2019atendereza Katonda ow\u2019eggulu."
                },
                "20": {
                    "verse_nr": "20",
                    "verse": "N\u2019ayogera nti, \u201cErinnya lya Katonda litenderezebwenga emirembe n\u2019emirembe, kubanga amagezi n\u2019obuyinza bibye."
                },
                "21": {
                    "verse_nr": "21",
                    "verse": "Ategeera ebiseera n\u2019ebiro; assaawo bakabaka era aggyawo bakabaka; awa amagezi abagezigezi, era n\u2019okumanyisa abo abategeevu."
                },
                "22": {
                    "verse_nr": "22",
                    "verse": "Abikkula ebyama ebyakisibwa edda; amanyi ebifa mu nzikiza, n\u2019ekitangaala kibeera naye."
                },
                "23": {
                    "verse_nr": "23",
                    "verse": "Nkwebaza era nkutendereza, Ayi Katonda wa bajjajjange ompadde amagezi n\u2019amaanyi, ombikkulidde ekyo kye twakusabye, otutegeezezza ekirooto kya kabaka.\u201d"
                },
                "24": {
                    "verse_nr": "24",
                    "verse": "Danyeri Ategeeza Amakulu ag\u2019Ekirooto - Awo Danyeri n\u2019alaga eri Aliyooki, kabaka gwe yali alonze okuzikiriza abasajja abagezigezi aba Babulooni, n\u2019amugamba nti, \u201cTozikiriza basajja bagezigezi ba Babulooni. Ntwala eri kabaka mmutegeeze amakulu g\u2019ekirooto kye.\u201d"
                },
                "25": {
                    "verse_nr": "25",
                    "verse": "Amangwago, Aliyooki n\u2019atwala Danyeri eri kabaka, n\u2019ategeeza kabaka nti, \u201cNsanze omusajja, omu ku baawa\u014b\u014bangusibwa okuva mu Yuda, asobola okutegeeza kabaka amakulu g\u2019ekirooto kye.\u201d"
                },
                "26": {
                    "verse_nr": "26",
                    "verse": "Kabaka n\u2019abuuza Danyeri eyayitibwanga Berutesazza nti, \u201cOyinza okuntegeeza ekirooto kye nalabye, n\u2019amakulu gaakyo?\u201d"
                },
                "27": {
                    "verse_nr": "27",
                    "verse": "Danyeri n\u2019addamu kabaka nti, \u201cTewali muntu mugezigezi, newaakubadde omufumu, newaakubadde omulaguzi, newaakubadde omulogo asobola okutegeeza kabaka ekigambo kye yasabye."
                },
                "28": {
                    "verse_nr": "28",
                    "verse": "Waliwo Katonda ow\u2019omu ggulu annyonnyola abantu ebitategeerekeka. Abikkulidde Kabaka Nebukadduneeza ebigenda okubaawo mu nnaku ez\u2019enkomerero. Ekirooto n\u2019okwolesebwa bye wafuna nga weebase bye bino."
                },
                "29": {
                    "verse_nr": "29",
                    "verse": "\u201cBwe wali ng\u2019ogalamidde mu kitanda kyo, ayi kabaka omutima gwo ne gutandika okulowooza ku bintu ebiribaawo, era oyo abikkula ebigambo ebitategeerekeka bantu abaabulijjo, yakulaze ebigenda okubaawo."
                },
                "30": {
                    "verse_nr": "30",
                    "verse": "Naye ekigambo kino ekitategeerekeka bantu abaabulijjo kimbikkuliddwa, si lwa kuba nga ndi mugezi okusinga abantu abalala bonna, naye nkifunye bwe ntyo, kabaka ategeere amakulu gaakyo, era otegeere ebirowoozo bye wafuna mu mutima gwo."
                },
                "31": {
                    "verse_nr": "31",
                    "verse": "\u201cWatunula, ayi kabaka, era laba, mu maaso go nga wayimiriddewo ekifaananyi ekinene. Ekifaananyi ekyo kyali kinene nnyo, nga kimasamasa nnyo nnyini era nga kya ntiisa."
                },
                "32": {
                    "verse_nr": "32",
                    "verse": "Omutwe gwakyo gwali gwa zaabu ennongoose, ekifuba kyakyo n\u2019emikono gyakyo nga bya ffeeza, n\u2019olubuto lwakyo n\u2019ebisambi byakyo nga bya kikomo,"
                },
                "33": {
                    "verse_nr": "33",
                    "verse": "n\u2019amagulu gaakyo nga ga kyuma. N\u2019ebigere byakyo ekitundu ekimu kyali kya kyuma, n\u2019ekitundu ekirala nga kya bbumba."
                },
                "34": {
                    "verse_nr": "34",
                    "verse": "Awo bwe wali ng\u2019okyakitunuulira, olwazi ne lutemebwa, naye si na ngalo, ejjinja ne livaako ne likuba ekifaananyi ku bigere byakyo eby\u2019ekyuma n\u2019ebbumba, ne libyasaayasa."
                },
                "35": {
                    "verse_nr": "35",
                    "verse": "Ekyuma n\u2019ebbumba, n\u2019ekikomo, ne zaabu, byonna ne biyasibwayasibwa wamu, ne bifuuka ng\u2019ebisusunku eby\u2019omu gguuliro mu biro eby\u2019omusana omungi; kibuyaga n\u2019abifuuwa obutalekaawo na kimu. Naye ejjinja eryakuba ekifaananyi ne lifuuka olusozi olunene, ne lujjula ensi yonna."
                },
                "36": {
                    "verse_nr": "36",
                    "verse": "\u201cEkyo kye kyali ekirooto; kaakano tunaategeeza kabaka amakulu gaakyo."
                },
                "37": {
                    "verse_nr": "37",
                    "verse": "Ggwe, ayi kabaka, ggwe kabaka wa bakabaka, Katonda ow\u2019eggulu gwe yawa obwakabaka, n\u2019obuyinza, n\u2019amaanyi, n\u2019ekitiibwa;"
                },
                "38": {
                    "verse_nr": "38",
                    "verse": "era akukwasizza abantu n\u2019ensolo ez\u2019omu nsiko, n\u2019ennyonyi ez\u2019omu bbanga. Buli we bibeera, akuwadde okubifuga, era ggwe mutwe ogwa zaabu."
                },
                "39": {
                    "verse_nr": "39",
                    "verse": "\u201cBw\u2019olivaawo, obwakabaka obulala buliddawo, obutenkanankana bubwo. N\u2019oluvannyuma waliddawo obwakabaka obwokusatu nga bwa kikomo obulifuga ensi yonna."
                },
                "40": {
                    "verse_nr": "40",
                    "verse": "Oluvannyuma lw\u2019ebyo byonna waliddawo obwakabaka obwokuna obuliba obw\u2019amaanyi ng\u2019ekyuma; era ng\u2019ekyuma ekimenyaamenya ne kibetentabetenta buli kintu, era ng\u2019ekyuma bwe kimenyaamenya obutundutundu, bwe kityo bwe kiribetentabetenta ne kimenyaamenya obwakabaka obulala bwonna."
                },
                "41": {
                    "verse_nr": "41",
                    "verse": "Nga bwe walaba ebigere n\u2019obugere ekitundu nga kya bbumba ery\u2019omubumbi, n\u2019ekitundu nga kya kyuma, bwe butyo obwakabaka bwe buligabanyizibwamu; ate nga bulisigala n\u2019amaanyi ag\u2019ekyuma, nga bwe walaba ekyuma nga kitabuddwamu ebbumba."
                },
                "42": {
                    "verse_nr": "42",
                    "verse": "Ng\u2019obugere bwe bwali, ekitundu nga kya kyuma n\u2019ekitundu ekirala nga kya bbumba, n\u2019obwakabaka buno buliba bwe butyo, ekitundu ekimu nga ky\u2019amaanyi n\u2019ekitundu ekirala nga kinafu."
                },
                "43": {
                    "verse_nr": "43",
                    "verse": "Era nga bwe walaba ekyuma nga kitabuddwamu ebbumba bwe batyo n\u2019abantu bwe baliba so tebalisigala bumu, ng\u2019ekyuma bwe kitasobola kwetabula bulungi na bbumba."
                },
                "44": {
                    "verse_nr": "44",
                    "verse": "\u201cMu biro ebya bakabaka abo, Katonda w\u2019eggulu alissaawo obwakabaka obutalizikirizibwa, so tebuliweebwa bantu balala. Bulizikiriza obwakabaka obwo bwonna, ne bubumalawo, naye bwo bulibeerera emirembe gyonna."
                },
                "45": {
                    "verse_nr": "45",
                    "verse": "Gano ge makulu ag\u2019okwolesebwa okukwata ku jjinja eryatemebwa mu lusozi, eritatemebwa na ngalo za muntu; eryabetentabetenta ekyuma, n\u2019ekikomo, n\u2019ebbumba, ne ffeeza, ne zaabu. \u201cKatonda omukulu abikkulidde kabaka ebigenda okubaawo mu biro eby\u2019omu maaso. Ekirooto kituufu n\u2019amakulu gaakyo tegabuusibwabuusibwa.\u201d"
                },
                "46": {
                    "verse_nr": "46",
                    "verse": "Awo Kabaka Nebukadduneeza ne yeeyaliira ku lubuto lwe mu maaso ga Danyeri n\u2019amuwa ekitiibwa, n\u2019alagira okuwaayo obubaane n\u2019ebiweebwayo eri Danyeri."
                },
                "47": {
                    "verse_nr": "47",
                    "verse": "Kabaka n\u2019agamba Danyeri nti, \u201cMazima Katonda wo ye Katonda wa bakatonda era ye Mukama wa bakabaka, era omubikkuzi w\u2019ebyama ebyakisibwa, kubanga osobozebbwa okututegeeza ekyama ekyakisibwa.\u201d"
                },
                "48": {
                    "verse_nr": "48",
                    "verse": "Awo kabaka n\u2019akuza Danyeri n\u2019amufuula omuntu omukulu ennyo, n\u2019amuwa n\u2019ebirabo bingi. N\u2019amufuula mufuzi w\u2019essaza lyonna erya Babulooni, n\u2019amuwa n\u2019obuvunaanyizibwa obw\u2019okukulira abasajja abagezigezi bonna ab\u2019e Babulooni."
                },
                "49": {
                    "verse_nr": "49",
                    "verse": "Awo Danyeri n\u2019asaba kabaka akuze ne Saddulaaki, ne Mesaki, ne Abeduneego; kabaka n\u2019abafuula abakulembeze n\u2019abawa ebifo eby\u2019obuvunaanyizibwa mu ssaza ery\u2019e Babulooni, Danyeri ye n\u2019asigala awali kabaka."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ekibumbe kya Zaabu n\u2019Ekikoomi ky\u2019Omuliro - Kabaka Nebukadduneeza n\u2019abumbisa ekifaananyi ekya zaabu, obugulumivu mita amakumi abiri mu musanvu n\u2019obugazi mita bbiri ne sentimita nsanvu, n\u2019alagira kiteekebwe mu lusenyi lwa Dduula, mu ssaza ly\u2019e Babulooni."
                },
                "2": {
                    "verse_nr": "2",
                    "verse": "N\u2019atumya abaamasaza, n\u2019abaamagombolola, n\u2019abemiruka, n\u2019abawi b\u2019amagezi, n\u2019abawanika, n\u2019abalamuzi, n\u2019abakungu bonna ab\u2019omu masaza, bajje ku mukolo ogw\u2019okuwongera ekibumbe Kabaka Nebukadduneeza kye yabumbisa."
                },
                "3": {
                    "verse_nr": "3",
                    "verse": "Awo abaamasaza, n\u2019abafuzi, n\u2019abamateeka, n\u2019abawi b\u2019amagezi n\u2019abawanika, n\u2019abalamuzi, n\u2019abakungu bonna ab\u2019omu masaza, ne baku\u014b\u014baana ku mukolo ogw\u2019okuwonga ekibumbe Kabaka Nebukadduneeza kye yabumbisa."
                },
                "4": {
                    "verse_nr": "4",
                    "verse": "Awo omulanzi n\u2019ayogerera waggulu mu ddoboozi ery\u2019omwanguka nti, \u201cMulagiddwa, mmwe abantu, n\u2019amawanga, n\u2019abantu ab\u2019ennimi eza buli ngeri,"
                },
                "5": {
                    "verse_nr": "5",
                    "verse": "bwe munaawulira eddoboozi ly\u2019akagombe, n\u2019endere, n\u2019ennanga, n\u2019amadinda, n\u2019ekidongo, n\u2019ekkondeere, na buli ngeri yonna ey\u2019ebivuga eby\u2019amaloboozi, muteekwa okuvuunama musinze ekibumbe ekya zaabu Kabaka Nebukadduneeza kye yabumbisa."
                },
                "6": {
                    "verse_nr": "6",
                    "verse": "Omuntu yenna atalivuunama n\u2019akisinza, alisuulibwa mu kikoomi ekyaka omuliro.\u201d"
                },
                "7": {
                    "verse_nr": "7",
                    "verse": "Awo amawanga gonna bwe baawulira eddoboozi ly\u2019akagombe, n\u2019endere, n\u2019ennanga, n\u2019amadinda, n\u2019ekidongo, n\u2019ekkondeere na buli ngeri yonna ey\u2019ebivuga eby\u2019amaloboozi, amawanga gonna n\u2019ensi n\u2019abantu ab\u2019ennimi eza buli ngeri ne bavuunama ne basinza ekibumbe ekya zaabu Kabaka Nebukadduneeza kye yabumbisa."
                },
                "8": {
                    "verse_nr": "8",
                    "verse": "Awo mu biro ebyo Abakaludaaya abamu ne bawawaabira Abayudaaya."
                },
                "9": {
                    "verse_nr": "9",
                    "verse": "Ne bagenda eri Kabaka Nebukadduneeza ne bamugamba nti, \u201cWangaala, ayi kabaka!"
                },
                "10": {
                    "verse_nr": "10",
                    "verse": "Ggwe ayi kabaka otaddewo etteeka, nti omuntu yenna anaawulira eddoboozi ly\u2019akagombe, n\u2019endere, n\u2019ennanga, n\u2019amadinda, n\u2019ekidongo, n\u2019ekkondeere na buli ngeri yonna ey\u2019ebivuga eby\u2019amaloboozi, ateekwa okuvuunama n\u2019asinza ekifaananyi kya zaabu,"
                },
                "11": {
                    "verse_nr": "11",
                    "verse": "era buli atalivuunama n\u2019akisinza alisuulibwa mu kikoomi ekyaka omuliro."
                },
                "12": {
                    "verse_nr": "12",
                    "verse": "Naye waliwo abamu ku Bayudaaya be walonda okuvunaanyizibwa ensonga ez\u2019essaza ery\u2019e Babulooni, era be ba Saddulaaki, ne Mesaki ne Abeduneego abatakuwulirirako ddala ayi kabaka. Tebaweereza bakatonda bo newaakubadde okusinza ekifaananyi ekya zaabu kye wabumbisa.\u201d"
                },
                "13": {
                    "verse_nr": "13",
                    "verse": "Awo Nebukadduneeza n\u2019asunguwala nnyo n\u2019alagira baleete Saddulaaki, ne Mesaki ne Abeduneego gy\u2019ali; ne baleetebwa mu maaso ga kabaka."
                },
                "14": {
                    "verse_nr": "14",
                    "verse": "Nebukadduneeza n\u2019ababuuza nti, \u201cEbigambo bye mpulira bituufu nti mmwe Saddulaaki, ne Mesaki ne Abeduneego temuweereza bakatonda bange, newaakubadde okusinza ekifaananyi ekya zaabu kye nabumbisa?"
                },
                "15": {
                    "verse_nr": "15",
                    "verse": "Kaakano, bwe munaawulira eddoboozi ly\u2019akagombe, n\u2019endere, n\u2019ennanga, n\u2019amadinda, n\u2019ekidongo, n\u2019ekkondeere na buli ngeri yonna ey\u2019ebivuga eby\u2019amaloboozi, mwetegeke okuvuunama n\u2019okusinza ekifaananyi kye nabumbisa. Naye bwe mutaakisinze, ku ssaawa eyo yennyini munaasuulibwa mu kikoomi ekyaka omuliro, kale tulyoke tulabe katonda oyo anaayinza okubawonya mu mukono gwange.\u201d"
                },
                "16": {
                    "verse_nr": "16",
                    "verse": "Saddulaaki, ne Mesaki ne Abeduneego ne baddamu kabaka nti, \u201cAyi Nebukadduneeza, tekitugwanira kwewolereza mu maaso go ku nsonga eyo."
                },
                "17": {
                    "verse_nr": "17",
                    "verse": "Bwe tunaasuulibwa mu kikoomi ekyaka omuliro, Katonda gwe tuweereza anaatuwonya ekikoomi ekyaka omuliro era anaatulokola mu mukono gwo, ayi kabaka."
                },
                "18": {
                    "verse_nr": "18",
                    "verse": "Naye ne bwe kitaabe bwe kityo, twagala okimanye, ayi kabaka nga tetugenda kuweereza bakatonda bo, newaakubadde okusinza ekifaananyi ekya zaabu kye wabumbisa.\u201d"
                },
                "19": {
                    "verse_nr": "19",
                    "verse": "Awo Nebukadduneeza ne yeeyongera okusunguwalira Saddulaaki, ne Mesaki ne Abeduneego, n\u2019amaaso ge ne gaba masunguwavu nnyo ng\u2019ajjudde obuswandi. N\u2019alagira ekikoomi kyake emirundi musanvu okusinga ne bwe kyali kyase."
                },
                "20": {
                    "verse_nr": "20",
                    "verse": "N\u2019alagira abamu ku baserikale be ab\u2019amaanyi okusiba Saddulaaki, ne Mesaki ne Abeduneego, n\u2019oluvannyuma basuulibwe mu kikoomi ekyaka omuliro."
                },
                "21": {
                    "verse_nr": "21",
                    "verse": "Amangwago ne basiba Saddulaaki, ne Mesaki ne Abeduneego, nga bambadde ebyambalo byabwe eby\u2019ekitiibwa, ne seruwale zaabwe, n\u2019eminagiro gyabwe n\u2019engoye zaabwe endala, ne basuulibwa mu kikoomi ekyaka omuliro."
                },
                "22": {
                    "verse_nr": "22",
                    "verse": "Olw\u2019okubanga ekiragiro kya kabaka kyali kya mbagirawo nga n\u2019ekyoto kyaka nnyo nnyini, ennimi ez\u2019omuliro ne zitta abasajja abaasitula Saddulaaki, ne Mesaki ne Abeduneego."
                },
                "23": {
                    "verse_nr": "23",
                    "verse": "Awo abasajja abo abasatu Saddulaaki, ne Mesaki ne Abeduneego ne basuulibwa wakati mu kikoomi ekyaka omuliro nga basibiddwa."
                },
                "24": {
                    "verse_nr": "24",
                    "verse": "Awo Kabaka Nebukadduneeza, mu kwewuunya n\u2019agolokoka mangu n\u2019abuuza abakungu be nti, \u201cMu muliro tetwasuddemu abasajja basatu nga basibiddwa?\u201d Ne bamuddamu nti, \u201cBwe kyabadde, ayi kabaka.\u201d"
                },
                "25": {
                    "verse_nr": "25",
                    "verse": "N\u2019ayogera nti, \u201cNaye nga ndaba abasajja bana nga basumuluddwa nga batambulira wakati mu muliro, nga tebaliiko kabi ke bakolebbwako, so n\u2019owookuna ng\u2019afaanana ng\u2019omwana wa bakatonda.\u201d"
                },
                "26": {
                    "verse_nr": "26",
                    "verse": "Nebukadduneeza n\u2019alyoka asembera ku mulyango gw\u2019ekikoomi ekyaka omuliro, n\u2019ayogera mu ddoboozi ery\u2019omwanguka nti, \u201cSaddulaaki, ne Mesaki, ne Abeduneego, abaddu ba Katonda Ali Waggulu Ennyo, mufulume mujje wano.\u201d Awo Saddulaaki, ne Mesaki ne Abeduneego ne bava mu muliro."
                },
                "27": {
                    "verse_nr": "27",
                    "verse": "Abaamasaza, n\u2019abemiruka, n\u2019abafuzi ab\u2019ebitundu, n\u2019abakungu ba kabaka ne baku\u014b\u014baana ne babeetegereza. Ne balaba ng\u2019omuliro tegubookezza, so n\u2019enviiri zaabwe nga tezisiridde, so n\u2019engoye zaabwe nga tezookeddwa, so n\u2019olusu lw\u2019omuliro nga terubawunyako."
                },
                "28": {
                    "verse_nr": "28",
                    "verse": "Nebukadduneeza n\u2019ayogera nti, \u201cKatonda wa Saddulaaki, ne Mesaki ne Abeduneego atenderezebwe, aweerezza malayika we n\u2019alokola abaddu be, abaamwesize, ne bajeemera ekiragiro kya kabaka, ne bawaayo obulamu bwabwe baleme okuweereza newaakubadde okusinza katonda yenna wabula Katonda waabwe bo."
                },
                "29": {
                    "verse_nr": "29",
                    "verse": "Noolwekyo nteeka etteeka nga buli muntu ow\u2019eggwanga lyonna, na buli muntu ow\u2019olulimi lwonna olwa buli ngeri alyogera obubi ku Katonda wa Saddulaaki, ne Mesaki ne Abeduneego, alitemebwatemebwa, n\u2019ennyumba ye erimenyebwamenyebwa, kubanga tewali katonda mulala ayinza okuwonya mu ngeri eyo.\u201d"
                },
                "30": {
                    "verse_nr": "30",
                    "verse": "Awo kabaka n\u2019akuza Saddulaaki, ne Mesaki ne Abeduneego mu ssaza ery\u2019e Babulooni."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ekirooto kya Nebukadduneeza eky\u2019Omuti - Kabaka Nebukadduneeza n\u2019alangirira eri abantu, n\u2019amawanga n\u2019abantu ab\u2019ennimi eza buli ngeri, mu nsi yonna bw\u2019ati nti: Emirembe gibeere nammwe!"
                },
                "2": {
                    "verse_nr": "2",
                    "verse": "Lye ssanyu lyange okubategeeza ku bigambo eby\u2019amagero era ebikulu Katonda Ali Waggulu Ennyo byankoledde."
                },
                "3": {
                    "verse_nr": "3",
                    "verse": "Obubonero bwe nga bukulu, n\u2019eby\u2019amagero bye nga byewuunyisa! Obwakabaka bwe bwa mirembe na mirembe; N\u2019okufuga kwe tekuliggwaawo."
                },
                "4": {
                    "verse_nr": "4",
                    "verse": "Nze Nebukadduneeza, nnali mpumulidde mu maka gange wakati mu bugagga nga mpumuliddeko mu lubiri lwange."
                },
                "5": {
                    "verse_nr": "5",
                    "verse": "Ne ndoota ekirooto ekyantiisa; bwe nnali nga ngalamidde ku kitanda kyange, ne ndaba ebifaananyi mu kwolesebwa, ebyantiisa."
                },
                "6": {
                    "verse_nr": "6",
                    "verse": "Kyennava ndagira abasajja bonna abagezigezi ab\u2019e Babulooni baleetebwe mu maaso gange bantegeeze amakulu g\u2019ekirooto."
                },
                "7": {
                    "verse_nr": "7",
                    "verse": "Abalogo, n\u2019abafumu, n\u2019Abakaludaaya, n\u2019abalaguzi ne bajja, ne mbategeeza ekirooto, naye ne balemwa okuntegeeza amakulu gaakyo."
                },
                "8": {
                    "verse_nr": "8",
                    "verse": "Naye oluvannyuma Danyeri gwe natuuma Berutesazza ng\u2019erinnya lya katonda wange bwe liri, era nga n\u2019omwoyo ogwa bakatonda abatukuvu guli mu ye, n\u2019ajja mu maaso gange ne mutegeeza ekirooto."
                },
                "9": {
                    "verse_nr": "9",
                    "verse": "Ne mugamba nti, \u201cBerutesazza, omukulu w\u2019abafumu, mmanyi ng\u2019omwoyo ogwa bakatonda abatukuvu guli mu ggwe, so tewali kigambo eky\u2019ekyama ekikuzibuwalira. Ntegeeza ekirooto kyange, n\u2019amakulu gaakyo."
                },
                "10": {
                    "verse_nr": "10",
                    "verse": "Kuno kwe kwolesebwa kwe nafunye nga ngalamidde ku kitanda kyange; nalabye omuti wakati mu nsi, nga muwanvu nnyo nnyini."
                },
                "11": {
                    "verse_nr": "11",
                    "verse": "Omuti ne gukula ne guba gwa maanyi, n\u2019entikko yaagwo n\u2019etuuka ku ggulu era nga gulengerwa okuva ku nkomerero y\u2019ensi zonna."
                },
                "12": {
                    "verse_nr": "12",
                    "verse": "Ebikoola byagwo byali birungi okutunulako, n\u2019ebibala byagwo nga bingi, era nga gulina emmere emala bonna. Ensolo enkambwe ez\u2019omu nsiko zaatuulanga mu kisiikirize kyagwo, n\u2019ennyonyi ez\u2019omu bbanga zaatuulanga ku matabi gaagwo, na buli kiramu kyonna kyalisibwanga."
                },
                "13": {
                    "verse_nr": "13",
                    "verse": "\u201cAwo mu kiseera ekyo nga ngalamidde ku kitanda kyange, mu kwolesebwa, ne ndaba omubaka omutukuvu ng\u2019ava mu ggulu."
                },
                "14": {
                    "verse_nr": "14",
                    "verse": "N\u2019ayogerera mu ddoboozi ery\u2019omwanguka nti, \u2018Tema omuti, otemeko n\u2019amatabi gaagwo; okunkumule amalagala gaagwo, osaasaanye n\u2019ebibala byagwo, n\u2019ennyonyi zibuuke zive ku matabi gaagwo."
                },
                "15": {
                    "verse_nr": "15",
                    "verse": "Naye ekikonge ky\u2019ekikolo kyagwo kireke mu ttaka, nga kiriko ekyuma ekisiba n\u2019ekikomo, mu muddo omuto ku ttale. \u201c\u2006\u2018Muleke abisiwale n\u2019omusulo ogw\u2019omu ggulu, era muleke agabanire wamu omuddo, n\u2019ensolo ez\u2019omu nsiko."
                },
                "16": {
                    "verse_nr": "16",
                    "verse": "Era n\u2019amagezi ge ag\u2019obuntu gakyusibwe, afuuke ng\u2019ensolo enkambwe ey\u2019omu nsiko okumala emyaka musanvu."
                },
                "17": {
                    "verse_nr": "17",
                    "verse": "\u201c\u2006\u2018Omusango ogwo gulangiriddwa ababaka, abatukuvu be baasanguza ekisaliddwawo, abalamu balyoke bategeere ng\u2019Oyo Ali Waggulu Ennyo y\u2019afuga obwakabaka bw\u2019abantu, era abuwa buli gw\u2019asiima, era alonda abantu abasemberayo ddala okuba aba wansi okubafuga.\u2019"
                },
                "18": {
                    "verse_nr": "18",
                    "verse": "\u201cEkyo kye kirooto, nze Kabaka Nebukadduneeza kye naloose. Kaakano ggwe Berutesazza, ntegeeza amakulu gaakyo kubanga tewali n\u2019omu ku basajja abagezigezi mu bwakabaka bwange ayinza okuntegeeza amakulu gaakyo. Naye ggwe oyinza, kubanga omwoyo ogwa bakatonda abatukuvu guli mu ggwe.\u201d"
                },
                "19": {
                    "verse_nr": "19",
                    "verse": "Danyeri Avvuunula Ekirooto - Awo Danyeri eyayitibwanga Berutesazza n\u2019atawanyizibwa mu mutima okumala akabanga, ne yeeraliikirira. Kabaka n\u2019amugamba nti, \u201cBerutesazza, ekirooto n\u2019amakulu gaakyo bireme okukweraliikiriza.\u201d Berutesazza n\u2019addamu nti, \u201cMukama wange, ekirooto kibe nga kyogera ku abo abakukyawa, n\u2019amakulu gaakyo gabe nga googera ku balabe bo!"
                },
                "20": {
                    "verse_nr": "20",
                    "verse": "Omuti gwe walaba, ogwakula ne guba gwa maanyi, ogwawanvuwa ne gutuuka ku ggulu, nga gulabibwa ensi yonna,"
                },
                "21": {
                    "verse_nr": "21",
                    "verse": "ogwaliko amalagala amalungi n\u2019ebibala byagwo nga bingi nnyo, era nga guliko n\u2019emmere emala bonna, nga n\u2019ensolo ez\u2019omu nsiko zituula mu kisiikirize kyagwo, nga n\u2019ennyonyi ez\u2019omu bbanga zisiisira ku matabi gaagwo,"
                },
                "22": {
                    "verse_nr": "22",
                    "verse": "ye ggwe, ayi kabaka! Okuze n\u2019oba mukulu era n\u2019oba w\u2019amaanyi; n\u2019obukulu bwo bweyongedde ne butuuka ku ggulu, n\u2019obuyinza bwo butuuse ku nkomerero y\u2019ensi."
                },
                "23": {
                    "verse_nr": "23",
                    "verse": "\u201cGgwe ayi kabaka walabye omubaka, era omutukuvu ng\u2019akka okuva mu ggulu, n\u2019ayogera nti, \u2018Tema omuti oguzikirize, naye ekikonge ky\u2019ekikolo kyagwo kireke mu ttaka ng\u2019okisibye n\u2019ekyuma n\u2019ekikomo mu muddo omuto ogw\u2019oku ttale; era muleke abisiwazibwe omusulo ogw\u2019omu ggulu, n\u2019omugabo gwe gubeere n\u2019ensolo enkambwe ez\u2019omu nsiko, emyaka musanvu.\u2019"
                },
                "24": {
                    "verse_nr": "24",
                    "verse": "\u201cGano ge makulu, ayi kabaka, era lino lye tteeka Oyo Ali Waggulu Ennyo ly\u2019alangiriridde mukama wange kabaka."
                },
                "25": {
                    "verse_nr": "25",
                    "verse": "Oligobebwa okuva mu bantu era olibeera n\u2019ensolo ez\u2019omu nsiko; olirya omuddo ng\u2019ente, era olibisiwala okumala emyaka musanvu okutuusa lw\u2019olitegeera ng\u2019Oyo Ali Waggulu Ennyo y\u2019afuga obwakabaka bw\u2019abantu, era abugabira buli gw\u2019asiima."
                },
                "26": {
                    "verse_nr": "26",
                    "verse": "Ekiragiro eky\u2019okuleka ekikonge ky\u2019ekikolo ky\u2019omuti, amakulu gaakyo ge gano: obwakabaka bwo bulikuddizibwa bw\u2019olitegeera ng\u2019eggulu lye lifuga."
                },
                "27": {
                    "verse_nr": "27",
                    "verse": "Noolwekyo, ayi kabaka nteesa nti; weetoowaze olekeyo ebibi byo okole eby\u2019obutuukirivu, era n\u2019ebikolwa byo ebitali bya butuukirivu obireke obeere wa kisa eri abanyigirizibwa, olyoke ofuuke mugagga okusinga nga bw\u2019oli kaakano.\u201d"
                },
                "28": {
                    "verse_nr": "28",
                    "verse": "Ekirooto Kituukirira - Ebyo byonna byatuukirira ku Kabaka Nebukadduneeza."
                },
                "29": {
                    "verse_nr": "29",
                    "verse": "Bwe wayitawo emyezi kkumi n\u2019ebiri, kabaka yali atambulira ku kasolya k\u2019olubiri lwe olwa Babulooni,"
                },
                "30": {
                    "verse_nr": "30",
                    "verse": "n\u2019ayogera nti, \u201cOno si ye Babulooni omukulu gwe nazimba n\u2019amaanyi gange amangi okuba ekibuga ekikulu eky\u2019ekitiibwa eky\u2019obwakabaka bwange?\u201d"
                },
                "31": {
                    "verse_nr": "31",
                    "verse": "Awo bwe yali ng\u2019akyayogera, eddoboozi ne liva mu ggulu nga ligamba nti, \u201cKuno kwe kulangirira okukukwatako Kabaka Nebukadduneeza: obwakabaka bwo bukuggyiddwako."
                },
                "32": {
                    "verse_nr": "32",
                    "verse": "Oligobebwa mu bantu era olibeera n\u2019ensolo okumala emyaka musanvu okutuusa lw\u2019olitegeera ng\u2019Oyo Ali Waggulu ennyo y\u2019afuga obwakabaka obw\u2019abantu era abuwa buli gw\u2019asiima.\u201d"
                },
                "33": {
                    "verse_nr": "33",
                    "verse": "Amangwago ebyayogerwa ku Nebukadduneeza ne bituukirira. N\u2019agobebwa mu bantu era n\u2019alya omuddo ng\u2019ente. Omubiri gwe ne gutoba omusulo ogw\u2019omu ggulu okutuusa enviiri ze lwe zaakula ng\u2019ebyoya by\u2019empungu n\u2019enjala ze ng\u2019enjala z\u2019ennyonyi."
                },
                "34": {
                    "verse_nr": "34",
                    "verse": "Oluvannyuma lw\u2019ebbanga eryo, nze, Nebukadduneeza, ne nnyimusa amaaso gange eri eggulu, amagezi gange ne gakomawo. Ne ntendereza Oyo Ali Waggulu Ennyo, ne muwa ekitiibwa ne mugulumiza oyo abeera omulamu emirembe n\u2019emirembe. Okufuga kwe tekuliggwaawo, n\u2019obwakabaka bwe bwa mirembe na mirembe."
                },
                "35": {
                    "verse_nr": "35",
                    "verse": "Abantu bonna ab\u2019oku nsi abalaba nga si kintu, eggye ery\u2019omu ggulu n\u2019abantu ab\u2019oku nsi abayisa nga bw\u2019asiima. Tewali ayinza okumuziyiza, newaakubadde okumubuuza nti, \u201cOkola ki?\u201d"
                },
                "36": {
                    "verse_nr": "36",
                    "verse": "Mu kiseera kyekimu okutegeera kwange ne kukomawo, n\u2019ekitiibwa n\u2019obuyinza obw\u2019obwakabaka bwange ne bunzirira. Abawi b\u2019amagezi bange n\u2019abakungu bange ne bannoonya, ne banziriza entebe yange ey\u2019obwakabaka ne nnyongerwako obukulu bungi okusinga ne bwe nalina."
                },
                "37": {
                    "verse_nr": "37",
                    "verse": "Kale nze Nebukadduneeza kyennaava mmutendereza era ne mmuwa ekitiibwa ne mmugulumiza Kabaka ow\u2019eggulu, kubanga emirimu gye gyonna gya mazima n\u2019amakubo ge ga nsonga, n\u2019abo ab\u2019amalala abakkakkanya."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ekiwandiiko ku Kisenge - Kabaka Berusazza n\u2019agabula embaga nnene eri abakungu be lukumi, ne banywa omwenge naye."
                },
                "2": {
                    "verse_nr": "2",
                    "verse": "Awo Berusazza, yali ng\u2019anywa omwenge, n\u2019atumya ebikompe ebya zaabu n\u2019ebya ffeeza, Nebukadduneeza kitaawe bye yaggya mu yeekaalu mu Yerusaalemi, ye n\u2019abakungu be, n\u2019abakyala be n\u2019abazaana be babinyweremu."
                },
                "3": {
                    "verse_nr": "3",
                    "verse": "Era ne baleeta ebikompe ebya zaabu n\u2019ebya ffeeza ebyaggyibwa mu yeekaalu ya Katonda mu Yerusaalemi, kabaka n\u2019abakungu be, n\u2019abakyala be n\u2019abazaana be ne babinyweramu."
                },
                "4": {
                    "verse_nr": "4",
                    "verse": "Ne banywa omwenge ne batandika okutendereza bakatonda aba zaabu n\u2019aba ffeeza, n\u2019ab\u2019ebikomo, n\u2019ab\u2019ekyuma, n\u2019ab\u2019emiti n\u2019ab\u2019amayinja."
                },
                "5": {
                    "verse_nr": "5",
                    "verse": "Mu kiseera ekyo ne walabika engalo z\u2019omukono gw\u2019omuntu ne ziwandiika ku kisenge okuliraana ettaala mu lubiri lwa kabaka; kabaka n\u2019alaba ekibatu ky\u2019omukono nga kiwandiika."
                },
                "6": {
                    "verse_nr": "6",
                    "verse": "Entunula ye n\u2019ekyuka, n\u2019atya nnyo, n\u2019amaviivi ge ne gakubagana n\u2019amagulu ge ne galemererwa okumuwanirira."
                },
                "7": {
                    "verse_nr": "7",
                    "verse": "Kabaka n\u2019alagira mu ddoboozi ery\u2019omwanguka baleete abafumu, n\u2019Abakaludaaya, n\u2019abalaguzi. Kabaka n\u2019agamba abasajja abagezigezi abo ab\u2019e Babulooni nti, \u201cOmuntu yenna anaasoma ekiwandiiko ekyo, n\u2019antegeeza amakulu gaakyo, alyambazibwa engoye ez\u2019effulungu era alyambazibwa omukuufu ogwa zaabu mu bulago, era aliba mukulu owa waggulu ow\u2019ekifo ekyokusatu mu bwakabaka.\u201d"
                },
                "8": {
                    "verse_nr": "8",
                    "verse": "Awo abasajja ba kabaka abagezigezi bonna ne bajja, naye ne balemwa okusoma ekiwandiiko ekyo newaakubadde okutegeeza kabaka amakulu gaakyo."
                },
                "9": {
                    "verse_nr": "9",
                    "verse": "Kabaka Berusazza ne yeeyongera nnyo okweraliikirira, n\u2019entunula ye ne yeeyongera okukyuka; n\u2019abakungu be amagezi ne gababula."
                },
                "10": {
                    "verse_nr": "10",
                    "verse": "Awo muka kabaka bwe yawulira ebigambo ebyatuuka ku kabaka n\u2019abakungu be, n\u2019agenda mu kisenge ekinene embaga mwe yali n\u2019ayogera nti, \u201cAyi kabaka, owangaale! Leka kweraliikirira, so toke\u014b\u014bentererwa."
                },
                "11": {
                    "verse_nr": "11",
                    "verse": "Waliwo omusajja mu bwakabaka bwo alimu omwoyo gwa bakatonda abatukuvu. Mu mirembe gya kitaawo yasangibwa okuba n\u2019okutegeera, n\u2019amagezi, ng\u2019aga bakatonda, era Kabaka Nebukadduneeza kitaawo, n\u2019amufuula omukulu w\u2019abasawo, n\u2019abafumu, n\u2019Abakaludaaya, n\u2019abalaguzi."
                },
                "12": {
                    "verse_nr": "12",
                    "verse": "Omusajja oyo Danyeri, kabaka gwe yatuuma Berutesazza, yasangibwa ng\u2019alina omwoyo ogw\u2019okutegeera, n\u2019okumanya, n\u2019okulootolola ebirooto, n\u2019okubikkula ebigambo eby\u2019ekyama, n\u2019okutta ebibuuzo ebizibu ennyo. Kale Danyeri ayitibwe, anaakutegeeza amakulu g\u2019ekiwandiiko.\u201d"
                },
                "13": {
                    "verse_nr": "13",
                    "verse": "Awo Danyeri n\u2019aleetebwa mu maaso ga kabaka, kabaka n\u2019amubuuza nti, \u201cGgwe Danyeri, omu ku abo abaaleetebwa kabaka kitange mu buwa\u014b\u014banguse okuva mu Yuda?"
                },
                "14": {
                    "verse_nr": "14",
                    "verse": "Bantegeezezza ng\u2019omwoyo wa bakatonda abatukuvu ali mu ggwe, era olaba ebitalabibwa bantu abaabulijjo, otegeera era oli w\u2019amagezi amasukkirivu."
                },
                "15": {
                    "verse_nr": "15",
                    "verse": "Abasajja abagezigezi, n\u2019abafumu baaleeteddwa mu maaso gange basome ekiwandiiko ekyo era bantegeeze n\u2019amakulu gaakyo, naye balemeddwa okukinnyonnyola."
                },
                "16": {
                    "verse_nr": "16",
                    "verse": "Naye ntegeezeddwa, ng\u2019oyinza okunnyonnyola amakulu g\u2019ebigambo ebizibu. Kaakano bw\u2019ononsomera ekiwandiiko ekyo, era n\u2019ontegeeza n\u2019amakulu gaakyo, onooyambazibwa engoye ez\u2019effulungu n\u2019omukuufu ogwa zaabu mu bulago, era oliba mukulu owookusatu mu bwakabaka.\u201d"
                },
                "17": {
                    "verse_nr": "17",
                    "verse": "Awo Danyeri n\u2019addamu kabaka nti, \u201cEbirabo byo byeterekere, n\u2019empeera yo ogiwe omuntu omulala. Naye nzija kukusomera ekiwandiiko era nkutegeeze n\u2019amakulu gaakyo."
                },
                "18": {
                    "verse_nr": "18",
                    "verse": "\u201cKatonda Ali Waggulu Ennyo yawa Nebukadduneeza kitaawo obwakabaka, n\u2019obuyinza, n\u2019ekitiibwa n\u2019obukulu, ayi kabaka;"
                },
                "19": {
                    "verse_nr": "19",
                    "verse": "era olw\u2019obuyinza bwe yamuwa, abantu bonna n\u2019amawanga gonna n\u2019abantu ab\u2019ennimi zonna baamutyanga era ne bakankana mu maaso ge. Abo kabaka be yayagalanga battibwe, battibwanga; n\u2019abo be yasonyiwanga, baasonyiyibwanga; n\u2019abo be yayagalanga okugulumiza bagulumizibwanga, n\u2019abo be yayagalanga okutoowaza, baatoowazibwanga."
                },
                "20": {
                    "verse_nr": "20",
                    "verse": "Naye omutima gwe bwe gwegulumiza ne gukakanyala olw\u2019amalala ge, yaggyibwa ku ntebe ye ey\u2019obwakabaka, n\u2019ekitiibwa kye ne kimuggyibwako."
                },
                "21": {
                    "verse_nr": "21",
                    "verse": "N\u2019agobebwa mu bantu, n\u2019ebirowoozo bye ne biwaanyisibwa n\u2019aba ng\u2019ensolo ey\u2019omu nsiko, n\u2019abeera wamu n\u2019endogoyi ez\u2019omu nsiko, n\u2019alya omuddo ng\u2019ente, n\u2019omubiri gwe ne gutoba omusulo ogw\u2019eggulu, okutuusa lwe yategeera nga Katonda Ali Waggulu Ennyo, y\u2019afuga obwakabaka bw\u2019abantu, era y\u2019ateekawo buli gw\u2019asiima."
                },
                "22": {
                    "verse_nr": "22",
                    "verse": "\u201cNaye ggwe mutabani we, Berusazza, teweetoowazizza mu mutima newaakubadde ng\u2019ebyo byonna wabimanya."
                },
                "23": {
                    "verse_nr": "23",
                    "verse": "Weegulumizizza eri Mukama w\u2019eggulu; ebikompe ebyaggyibwa mu yeekaalu ye, obitumizzaayo; era ggwe, n\u2019abakungu bo, n\u2019abakyala bo, n\u2019abazaana bo mubinywereddemu omwenge, n\u2019oluvannyuma ne mutandika okutendereza bakatonda aba ffeeza, n\u2019aba zaabu, n\u2019ab\u2019ebikomo, n\u2019ab\u2019ebyuma, n\u2019ab\u2019emiti, n\u2019ab\u2019amayinja abatayinza kulaba newaakubadde okuwulira newaakubadde okutegeera. Naye Katonda oyo alina omukka gwo mu ngalo ze, era amanyi engeri zo zonna, tomugulumizizza."
                },
                "24": {
                    "verse_nr": "24",
                    "verse": "Kale kyeyavudde akusindikira omukono ogwawandiise ebigambo ebyo."
                },
                "25": {
                    "verse_nr": "25",
                    "verse": "\u201cEra ebigambo ebyawandiikiddwa bye bino nti:"
                },
                "26": {
                    "verse_nr": "26",
                    "verse": "Mene, Mene, Tekel, Ufarsin. \u201cN\u2019amakulu gaabyo ge gano: \u201cMene: Katonda akendezezza ennaku z\u2019obwakabaka bwo era abukomezza."
                },
                "27": {
                    "verse_nr": "27",
                    "verse": "\u201cTekel: Opimiddwa ku minzaani, era osangiddwa ng\u2019obulako;"
                },
                "28": {
                    "verse_nr": "28",
                    "verse": "\u201cPeres: Obwakabaka bwo bugabanyiziddwamu, era buweereddwa Abameedi n\u2019Abaperusi.\u201d"
                },
                "29": {
                    "verse_nr": "29",
                    "verse": "Awo amangwago Berusazza n\u2019alagira Danyeri ayambazibwe engoye ez\u2019effulungu, era bamwambaze omukuufu ogwa zaabu, era n\u2019ekiragiro ne kiyita nga bw\u2019ali omukulembeze owookusatu mu bwakabaka."
                },
                "30": {
                    "verse_nr": "30",
                    "verse": "Ekiro ekyo Berusazza kabaka w\u2019Abakaludaaya n\u2019attibwa."
                },
                "31": {
                    "verse_nr": "31",
                    "verse": "Daliyo Omumeedi n\u2019alya obwakabaka nga wa myaka nkaaga mu ebiri."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Danyeri asuulibwa mu Mpuku y\u2019Empologoma - Daliyo yalonda abaamasaza kikumi mu abiri mu bwakabaka bwonna,"
                },
                "2": {
                    "verse_nr": "2",
                    "verse": "era mu abo n\u2019alonda abaabakuliranga basatu, Danyeri nga y\u2019omu ku bo. Abaamasaza baateekebwawo okutegeezanga ng\u2019obwakabaka bwe, bwe bwaddukanyizibwanga, kabaka aleme kufiirizibwa. Era ekyo ne kisanyusa Daliyo."
                },
                "3": {
                    "verse_nr": "3",
                    "verse": "Mu biro ebyo Danyeri n\u2019ayatiikirira nnyo okusinga abakulu abalala bonna n\u2019abaamasaza bonna kubanga yalimu omwoyo omulungi, era kabaka n\u2019ateekateeka okumukuza okuvunaanyizibwanga ensonga zonna z\u2019obwakabaka bwonna."
                },
                "4": {
                    "verse_nr": "4",
                    "verse": "Olwawulira ebyo, abakungu abalala ababiri n\u2019abaamasaza ne basala amagezi okunoonya ensonga ku Danyeri ku nzirukanya ye ey\u2019ebyemirimu egy\u2019obwakabaka, naye ne batayinza kulaba nsonga nkyamu newaakubadde akabi konna, kubanga yali musajja mwesigwa ataalina kwonoona okw\u2019engeri yonna newaakubadde obulagajjavu."
                },
                "5": {
                    "verse_nr": "5",
                    "verse": "Awo abasajja abo ne bayiiya ensonga endala, ne boogera nti, \u201cTetugenda kulaba nsonga evunaanyisa Danyeri wabula ng\u2019ekwata ku tteeka lya Katonda we.\u201d"
                },
                "6": {
                    "verse_nr": "6",
                    "verse": "Abakungu abo n\u2019abaamasaza kyebaava bagenda bonna eri kabaka mu kibiina ne boogera nti, \u201cAyi kabaka Daliyo, owangaale!"
                },
                "7": {
                    "verse_nr": "7",
                    "verse": "Abakungu bonna, n\u2019abamyuka baabwe, n\u2019abaamasaza, n\u2019abawi b\u2019amagezi ab\u2019oku ntikko, n\u2019abakungu, bateesezza ne bakkiriziganya okusaba kabaka okuteeka etteeka, n\u2019okuwa ekiragiro ekinywevu, nga buli anaasabanga eri katonda omulala oba omuntu omulala yenna mu nnaku amakumi asatu ezinaddirira, okuggyako ng\u2019asinza ggwe, ayi kabaka, asuulibwe mu mpuku y\u2019empologoma."
                },
                "8": {
                    "verse_nr": "8",
                    "verse": "Kaakano ayi kabaka teeka etteeka era liwandiikibwe, ng\u2019amateeka g\u2019Abameedi n\u2019Abaperusi agatajjulukuka bwe gali, kireme okukyusibwa.\u201d"
                },
                "9": {
                    "verse_nr": "9",
                    "verse": "Awo kabaka Daliyo n\u2019akola etteeka n\u2019alissaako n\u2019omukono gwe."
                },
                "10": {
                    "verse_nr": "10",
                    "verse": "Awo Danyeri bwe yamanya ng\u2019etteeka liwandiikiddwa, n\u2019agenda ewuwe mu nnyumba ye, n\u2019ayambuka mu kisenge kye ekya waggulu ekyalina amadirisa nga goolekedde Yerusaalemi, n\u2019afukamiranga emirundi esatu olunaku, n\u2019asabanga era ne yeebazanga Katonda we nga bwe yakolanga bulijjo."
                },
                "11": {
                    "verse_nr": "11",
                    "verse": "Awo abasajja bali ne bateekateeka okugenda ng\u2019ekibiina ne basanga Danyeri ng\u2019asaba era nga yeegayirira Katonda we."
                },
                "12": {
                    "verse_nr": "12",
                    "verse": "Ne bagenda eri kabaka ne bamujjukiza ekiragiro ne boogera nti, \u201cAyi kabaka, tewateeka etteeka nga buli anaasabanga katonda omulala oba omuntu omulala yenna mu nnaku amakumi asatu eziddirira wabula ng\u2019asinza ggwe, alisuulibwa mu mpuku y\u2019empologoma?\u201d Kabaka n\u2019addamu nti, \u201cWeewaawo, etteeka bwe liri, ng\u2019amateeka g\u2019Abameedi n\u2019Abaperusi bwe gali agatajjulukuka.\u201d"
                },
                "13": {
                    "verse_nr": "13",
                    "verse": "Awo ne bagamba nti, \u201cDanyeri omu ku baawa\u014b\u014bangusibwa okuva mu Yuda, takussaako mwoyo, ayi kabaka, newaakubadde etteeka ly\u2019owandiise. Asaba eri Katonda we emirundi esatu buli lunaku.\u201d"
                },
                "14": {
                    "verse_nr": "14",
                    "verse": "Kabaka bwe yawulira ebigambo ebyo n\u2019anakuwala nnyo, n\u2019agezaako okuwonya Danyeri, era n\u2019amala olunaku lwonna ng\u2019afuba nnyo okumuwonya."
                },
                "15": {
                    "verse_nr": "15",
                    "verse": "Naye abasajja ne bagenda bonna ng\u2019ekibiina eri kabaka ne bamugamba nti, \u201cJjukira, ayi kabaka, ng\u2019etteeka ery\u2019Abameedi n\u2019Abaperusi kabaka ly\u2019ataddeko omukono, terikyusibwa.\u201d"
                },
                "16": {
                    "verse_nr": "16",
                    "verse": "Awo kabaka n\u2019alagira, Danyeri n\u2019aleetebwa, n\u2019asuulibwa mu mpuku y\u2019empologoma. Kabaka n\u2019agamba Danyeri nti, \u201cNkusabira eri Katonda wo, gw\u2019oweereza bulijjo akulokole!\u201d"
                },
                "17": {
                    "verse_nr": "17",
                    "verse": "Ne baleeta ejjinja ne baliteeka ku mulyango gw\u2019empuku, kabaka n\u2019alissaako akabonero ke ye, n\u2019abakungu be ne balissaako obubonero bwabwe, ekigambo kyonna kireme okukyusibwa ku nsonga ya Danyeri."
                },
                "18": {
                    "verse_nr": "18",
                    "verse": "Awo kabaka n\u2019addayo mu lubiri lwe, naye n\u2019atalya kintu na kimu ekiro ekyo, era n\u2019atakkiriza kusanyusibwa, n\u2019otulo ne tumubula."
                },
                "19": {
                    "verse_nr": "19",
                    "verse": "Ku makya ennyo emambya ng\u2019esaze, kabaka n\u2019agolokoka n\u2019ayanguwa okugenda ku mpuku ey\u2019empologoma."
                },
                "20": {
                    "verse_nr": "20",
                    "verse": "Bwe yasembera okumpi ne Danyeri we yali, n\u2019amukoowoola mu ddoboozi ery\u2019ennaku ng\u2019agamba nti, \u201cDanyeri omuddu wa Katonda omulamu, Katonda wo, gw\u2019oweereza bulijjo akuwonyezza empologoma?\u201d"
                },
                "21": {
                    "verse_nr": "21",
                    "verse": "Danyeri n\u2019addamu nti, \u201cWangaala, ayi kabaka."
                },
                "22": {
                    "verse_nr": "22",
                    "verse": "Katonda wange yatumye malayika we, n\u2019aziba emimwa gy\u2019empologoma zireme okunkolako akabi kubanga nasangiddwa nga sirina musango mu maaso ge. Ate ne mu maaso go sirina musango, ayi kabaka.\u201d"
                },
                "23": {
                    "verse_nr": "23",
                    "verse": "Kabaka n\u2019asanyuka nnyo n\u2019alagira Danyeri aggyibwe mu mpuku. Awo Danyeri n\u2019aggyibwa mu mpuku, n\u2019atasangibwako kiwundu na kimu, kubanga yeesiga Katonda we."
                },
                "24": {
                    "verse_nr": "24",
                    "verse": "Awo amangwago kabaka n\u2019alagira, abasajja abaalumiriza Danyeri baleetebwe, era basuulibwe mu mpuku y\u2019empologoma, wamu ne bakyala baabwe n\u2019abaana baabwe. Baali tebanatuuka na ku ntobo y\u2019empuku, empologoma ne zibasinza amaanyi ne zimenyaamenya amagumba gaabwe gonna."
                },
                "25": {
                    "verse_nr": "25",
                    "verse": "Awo kabaka Daliyo n\u2019awandiikira abantu bonna, n\u2019amawanga gonna n\u2019abantu ab\u2019ennimi zonna mu nsi yonna nti, \u201cEmirembe gibeere gye muli!"
                },
                "26": {
                    "verse_nr": "26",
                    "verse": "\u201cNteeka etteeka mu buli kitundu ky\u2019obwakabaka bwange bwonna nga ndagira nti abantu bateekwa okutya n\u2019okussaamu Katonda wa Danyeri ekitiibwa. \u201cKubanga ye Katonda omulamu, abeerera emirembe gyonna; n\u2019obwakabaka bwe tebuliggwaawo, n\u2019okufuga kwe tekulikoma."
                },
                "27": {
                    "verse_nr": "27",
                    "verse": "Alokola era awonya: akola obubonero n\u2019ebyamagero mu ggulu ne ku nsi. Yalokodde Danyeri mu mannyo g\u2019empologoma.\u201d"
                },
                "28": {
                    "verse_nr": "28",
                    "verse": "Awo Danyeri n\u2019aba n\u2019omukisa mu mirembe gya Daliyo era n\u2019awangaala okutuusa ne mu mirembe gya Kuulo Omuperuzi."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ekirooto kya Danyeri eky\u2019Ensolo Ennya - Mu mwaka ogw\u2019olubereberye ogw\u2019obufuzi bwa Berusazza kabaka w\u2019e Babulooni, Danyeri n\u2019aloota era n\u2019ayolesebwa ng\u2019agalamidde ku kitanda kye. N\u2019awandiika byonna bye yaloota."
                },
                "2": {
                    "verse_nr": "2",
                    "verse": "Danyeri n\u2019ayogera nti, \u201cMu kwolesebwa kwange ekiro, nalaba empewo ez\u2019omu ggulu nnya nga zisiikuula ennyanja ennene,"
                },
                "3": {
                    "verse_nr": "3",
                    "verse": "n\u2019ensolo enkambwe nnya ez\u2019ebika eby\u2019enjawulo ne ziva mu nnyanja."
                },
                "4": {
                    "verse_nr": "4",
                    "verse": "\u201cEyasooka yali mpologoma ng\u2019erina ebiwaawaatiro eby\u2019empungu. Awo bwe nnali nga nkyagitunuulira, ebiwaawaatiro byayo ne bigikuunyuukako, n\u2019esitulibwa, n\u2019eyimirira ku magulu abiri ng\u2019omuntu, n\u2019eweebwa omutima ogw\u2019omuntu."
                },
                "5": {
                    "verse_nr": "5",
                    "verse": "\u201cAte ne ndaba ensolo enkambwe eyookubiri, eyali ng\u2019eddubu. N\u2019esitulibwa ku luuyi olumu era yalina embiriizi ssatu mu kamwa kaayo, n\u2019eragirwa nti, \u2018Situka olye ennyama nnyingi.\u2019"
                },
                "6": {
                    "verse_nr": "6",
                    "verse": "\u201cOluvannyuma ne ndaba ensolo enkambwe endala eyali ng\u2019engo, ng\u2019erina ebiwaawaatiro bina eby\u2019ennyonyi, ng\u2019erina n\u2019emitwe ena, n\u2019eweebwa n\u2019obuyinza okufuga."
                },
                "7": {
                    "verse_nr": "7",
                    "verse": "\u201cN\u2019oluvannyuma mu kwolesebwa kwange ekiro, ne ndaba ensolo enkambwe eyokuna, nga ya ntiisa, nga ya buyinza era nga ya maanyi mangi nnyo. Yalina amannyo amanene ag\u2019ekyuma, n\u2019erya n\u2019ebetenta, n\u2019erinnyirira ebyasigalawo. Yali yanjawulo ku nsolo enkambwe endala, ng\u2019erina n\u2019amayembe kkumi."
                },
                "8": {
                    "verse_nr": "8",
                    "verse": "\u201cAwo bwe nnali nga nkyalowooza ku mayembe, ne walabika mu maaso gange ejjembe eddala, ettono, eryava mu ago; n\u2019amayembe asatu ku ago ag\u2019olubereberye ne gasimbulirwa ddala. Ejjembe eryo lyalina amaaso ng\u2019ag\u2019omuntu, n\u2019akamwa akaayogeranga eby\u2019okwegulumiza."
                },
                "9": {
                    "verse_nr": "9",
                    "verse": "\u201cEra nga nkyali awo ne ndaba, \u201centebe ez\u2019obwakabaka nga ziteekeddwawo, n\u2019Owedda n\u2019Edda n\u2019atuula ku ntebe ye ey\u2019obwakabaka. Ebyambalo bye byali byeru ng\u2019omuzira, n\u2019enviiri ez\u2019oku mutwe gwe nga njeru ng\u2019ebyoya by\u2019endiga. Entebe ye ey\u2019obwakabaka yali eyakaayakana ng\u2019ennimi z\u2019omuliro, ne namuziga zaayo nga zaaka omuliro."
                },
                "10": {
                    "verse_nr": "10",
                    "verse": "Omugga gw\u2019omuliro nga gukulukuta, nga gukulukutira awo mu maaso ge. Abantu nkumi na nkumi baamuweerezanga, n\u2019emitwalo n\u2019emitwalo baayimiriranga mu maaso ge. Okuwozesa emisango ne kutandika, ebitabo ne bibikkulwa."
                },
                "11": {
                    "verse_nr": "11",
                    "verse": "\u201cAwo ne neyongera okwetegereza ebigambo eby\u2019okwegulumiza, ejjembe lye byayogeranga. Ne ntunula okutuusa ensolo enkambwe bwe yafumitibwa n\u2019ettibwa, n\u2019esuulibwa mu muliro, n\u2019ezikirizibwa."
                },
                "12": {
                    "verse_nr": "12",
                    "verse": "Ensolo enkambwe endala zo zaggibwako obuyinza bwazo, kyokka ennaku zaazo ne zongerwako."
                },
                "13": {
                    "verse_nr": "13",
                    "verse": "\u201cMu kwolesebwa okwo ekiro ne ndaba, laba, omuntu eyafaanana ng\u2019omwana w\u2019omuntu, ng\u2019ajja n\u2019ebire eby\u2019omu ggulu. N\u2019ajja okumpi n\u2019Owedda n\u2019Edda, n\u2019asembezebwa mu maaso ge."
                },
                "14": {
                    "verse_nr": "14",
                    "verse": "N\u2019aweebwa obuyinza, n\u2019ekitiibwa, n\u2019obwakabaka n\u2019amaanyi agava waggulu; abantu bonna, n\u2019amawanga gonna, n\u2019abantu ab\u2019ennimi zonna ne bamusinzanga. Okufuga kwe kwa mirembe na mirembe, tekuliggwaawo, n\u2019obwakabaka bwe tebulizikirizibwa."
                },
                "15": {
                    "verse_nr": "15",
                    "verse": "Amakulu g\u2019Ekirooto - \u201cNze Danyeri ne ntawaanyizibwa mu mutima, n\u2019okwolesebwa kwe nafuna ne kunneeraliikiriza."
                },
                "16": {
                    "verse_nr": "16",
                    "verse": "Ne nsemberera omu ku baali bayimiridde awo ne mubuuza amakulu g\u2019ebyo byonna. \u201cN\u2019antegeeza amakulu g\u2019ebintu ebyo, n\u2019a\u014b\u014bamba nti,"
                },
                "17": {
                    "verse_nr": "17",
                    "verse": "\u2018Ensolo enkambwe ezo ennya, be bakabaka abana abalisibuka mu nsi."
                },
                "18": {
                    "verse_nr": "18",
                    "verse": "Naye abatukuvu ab\u2019Oyo Ali Waggulu Ennyo baliweebwa obwakabaka, era buliba bwabwe emirembe n\u2019emirembe, weewaawo okutuusa emirembe gyonna.\u2019"
                },
                "19": {
                    "verse_nr": "19",
                    "verse": "\u201cAwo ne njagala okumanya ensolo enkambwe eyokuna ky\u2019etegeeza, etaafaanana ng\u2019endala zonna, eyali ey\u2019entiisa ennyo, amannyo gaayo nga ga kyuma, n\u2019enjala zaayo nga za kikomo, eyabetenta, n\u2019emenyaamenya era n\u2019erinnyirira ezaasigalawo."
                },
                "20": {
                    "verse_nr": "20",
                    "verse": "Ate ne njagala n\u2019okumanya ku by\u2019amayembe ekkumi agaali ku mutwe gwayo, ne ku by\u2019ejjembe liri eddala eryasibuka wakati mu go, asatu ne galivuunamira, ejjembe eryo lye lyalina amaaso n\u2019akamwa akayogeranga eby\u2019okwegulumiza, era mu buyinza nga lirabika okusinga ganne gaalyo."
                },
                "21": {
                    "verse_nr": "21",
                    "verse": "Awo bwe nnali nkyatunula, ejjembe eryo ne lirwana n\u2019abatukuvu ne lyagala okubawangula,"
                },
                "22": {
                    "verse_nr": "22",
                    "verse": "okutuusa ow\u2019Edda n\u2019Edda bwe yajja n\u2019asala omusango, abatukuvu b\u2019Oyo Ali Waggulu Ennyo ne bagusinga, era n\u2019ekiseera ne kituuka ne baweebwa obwakabaka."
                },
                "23": {
                    "verse_nr": "23",
                    "verse": "\u201cN\u2019annyinnyonnyola nti, \u2018Ensolo enkambwe eyokuna bwe bwakabaka obwokuna obulirabika ku nsi, era tebulifaanana ng\u2019obwakabaka obulala; era bulirya ensi yonna, ne bugirinnyirira ne bugibetentabetenta."
                },
                "24": {
                    "verse_nr": "24",
                    "verse": "Amayembe ekkumi, be bakabaka ekkumi abaliva mu bwakabaka obwo, era walirabikawo n\u2019omulala oluvannyuma lw\u2019abo, atalifaanana ng\u2019aboolubereberye. Aliwangula bakabaka basatu."
                },
                "25": {
                    "verse_nr": "25",
                    "verse": "Alyogera ebigambo ebibi ku Oyo Ali Waggulu Ennyo, era aligezaako okukyusakyusa ebiseera ebyateekebwawo n\u2019amateeka agassibwawo. Era abatukuvu baliweebwayo mu mukono gwe okufugibwa okumala emyaka esatu n\u2019ekitundu."
                },
                "26": {
                    "verse_nr": "26",
                    "verse": "\u201c\u2006\u2018Kyokka oluvannyuma omusango gulisalibwa, n\u2019obuyinza bwe ne bumuggyibwako, ne buzikiririzibwa ddala."
                },
                "27": {
                    "verse_nr": "27",
                    "verse": "N\u2019oluvannyuma ekitiibwa, n\u2019obuyinza n\u2019obukulu obw\u2019obwakabaka obuli wansi w\u2019eggulu, buliweebwa abatukuvu b\u2019Oyo Ali Waggulu Ennyo. Obwakabaka bwe bulibeerawo emirembe gyonna, n\u2019amatwale amalala gonna galimugondera ne gamuweereza.\u2019"
                },
                "28": {
                    "verse_nr": "28",
                    "verse": "\u201cEbigambo ebyo wano we bikoma. Naye nze Danyeri natawaanyizibwa nnyo mu mutima, n\u2019amaaso gange ne gammyuka, naye ensonga ezo ne nzeekuuma.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Okwolesebwa kwa Danyeri okw\u2019Endiga Ennume n\u2019Embuzi Ennume - Mu mwaka ogwokusatu mu mirembe gya Kabaka Berusazza, nze Danyeri ne nfuna okwolesebwa oluvannyuma olwa kuli okwasooka."
                },
                "2": {
                    "verse_nr": "2",
                    "verse": "Mu kwolesebwa okwo ne ndaba nga ndi mu kibuga ekikulu Susani mu ssaza Eramu, nga ndi ku mabbali g\u2019omugga Ulaayi."
                },
                "3": {
                    "verse_nr": "3",
                    "verse": "Ne nnyimusa amaaso gange ne ndaba, laba, endiga ennume eyalina amayembe abiri, n\u2019amayembe ago gombi nga mawanvu naye erimu nga lisinga linnaalyo obuwanvu, ate nga lyo lyakula luvannyuma."
                },
                "4": {
                    "verse_nr": "4",
                    "verse": "Ne ndaba endiga ennume ng\u2019etomera edda ku luuyi olw\u2019ebugwanjuba n\u2019eri obukiikakkono, ne ku luuyi olw\u2019obukiikaddyo. Ne wataba nsolo nkambwe n\u2019emu egisinza amaanyi, ate nga mpaawo ayinza kuwona maanyi gaayo. N\u2019ekola nga bwe yayagala era ne yeefuula ya kitalo."
                },
                "5": {
                    "verse_nr": "5",
                    "verse": "Awo bwe nnali nkyalowooza ku ebyo, amangwago ne walabika embuzi ennume eyalina ejjembe eddene mu kyenyi ng\u2019eva ebugwanjuba, n\u2019esala okuva ku luuyi olumu olw\u2019ensi, okulaga ku luuyi olulala nga terinnye ku ttaka."
                },
                "6": {
                    "verse_nr": "6",
                    "verse": "N\u2019erumba n\u2019obusungu bungi endiga ennume eyalina amayembe abiri, gye nalaba ng\u2019eyimiridde ku mabbali g\u2019omugga."
                },
                "7": {
                    "verse_nr": "7",
                    "verse": "Ne ngiraba ng\u2019esemberera endiga eyo ennume, mu busungu obungi n\u2019egitomera era n\u2019emenya amayembe gaayo gombi; endiga ennume n\u2019eggwaamu amaanyi n\u2019eteyinza kwetaasa, embuzi ennume n\u2019egikoona n\u2019egwa wansi n\u2019egirinnyirira, ne wataba n\u2019omu eyayinza okuwonya endiga ennume eyo mu maanyi g\u2019embuzi ennume."
                },
                "8": {
                    "verse_nr": "8",
                    "verse": "Embuzi ennume ne yeegulumiza nnyo, naye mu maanyi gaayo amangi, ejjembe lyayo eddene ne limenyeka, we lyali amayembe ana agalabika obulungi ne gamerawo nga gadda eri embuyaga ennya ez\u2019omu ggulu."
                },
                "9": {
                    "verse_nr": "9",
                    "verse": "Mu ago ne muva ejjembe eddala ettono, ne likula mu maanyi mangi okwolekera obukiikaddyo, n\u2019ebuvanjuba n\u2019eri ensi ey\u2019ekitalo ennungi."
                },
                "10": {
                    "verse_nr": "10",
                    "verse": "Ne likula ne lituuka eri eggye ery\u2019omu ggulu, ne lisuula abamu ku b\u2019eggye n\u2019emmunyeenye ezimu wansi ku nsi, ne libirinnyirira."
                },
                "11": {
                    "verse_nr": "11",
                    "verse": "Ne lyegulumiza okwenkanankana omukulu w\u2019eggye, ne limuggyako ekiweebwayo ekyokebwa, n\u2019ekifo eky\u2019awatukuvu ne lyonoonawo."
                },
                "12": {
                    "verse_nr": "12",
                    "verse": "Olw\u2019obujeemu eggye awamu n\u2019ekiweebwayo ekyokebwa ekya buli lunaku ne biriweebwa. Amazima ne gasuulibwa wansi, ne buli kye lyakolanga ne kiba kya mukisa."
                },
                "13": {
                    "verse_nr": "13",
                    "verse": "Ne mpulira omutukuvu ng\u2019ayogera, n\u2019omutukuvu omulala n\u2019agamba oyo eyayogera nti, \u201cOkwolesebwa okwogera ku kiweebwayo ekyokebwa ekya buli lunaku, ne ku bujeemu okuleeta okwonoona okungi, ne ku kuwaayo okwa watukuvu, ne ku batukuvu abalinnyirirwa, kulituukirira ddi era ebyo byonna birikoma ddi?\u201d"
                },
                "14": {
                    "verse_nr": "14",
                    "verse": "N\u2019a\u014b\u014bamba nti, \u201cOkutuusa ng\u2019ennaku enkumi bbiri mu bisatu ziyiseewo.\u201d"
                },
                "15": {
                    "verse_nr": "15",
                    "verse": "Amakulu g\u2019Okwolesebwa - Awo nze Danyeri bwe namala okufuna okwolesebwa okwo nga nkyagezaako okutegeera amakulu gaakwo, laba ne wayimirira mu maaso gange ekifaananyi ng\u2019eky\u2019omusajja."
                },
                "16": {
                    "verse_nr": "16",
                    "verse": "Ne mpulira eddoboozi ly\u2019omusajja emitala w\u2019omugga Ulaayi, eryakoowoola, ne lyogera nti, \u201cGabulyeri, tegeeza omusajja oyo amakulu g\u2019okwolesebwa okwo.\u201d"
                },
                "17": {
                    "verse_nr": "17",
                    "verse": "Awo n\u2019asembera okumpi ne we nnali nnyimiridde, ne ntya, ne neeyala wansi. Naye n\u2019a\u014b\u014bamba nti, \u201cTegeera, ggwe omwana w\u2019omuntu, ng\u2019okwolesebwa, kwogera ku biro eby\u2019enkomerero.\u201d"
                },
                "18": {
                    "verse_nr": "18",
                    "verse": "Awo bwe yali akyayogera nange, ne nkwatibwa otulo otungi ennyo, ng\u2019amaaso gange nga ngavuunise ku ttaka, ye n\u2019ankwatako n\u2019angolokosa."
                },
                "19": {
                    "verse_nr": "19",
                    "verse": "N\u2019ayogera nti, \u201cLaba, ndikumanyisa ebiribaawo mu biro eby\u2019enkomerero eby\u2019okubonaabona, kubanga okwolesebwa kwogera ku kiseera ekyalondebwa eky\u2019enkomerero."
                },
                "20": {
                    "verse_nr": "20",
                    "verse": "Endiga ennume gye walaba ey\u2019amayembe abiri, be bakabaka ab\u2019Obumeedi, n\u2019Obuperusi."
                },
                "21": {
                    "verse_nr": "21",
                    "verse": "N\u2019embuzi ennume endaawo ye kabaka w\u2019e Buyonaani, n\u2019ejjembe eddene eriri mu kyenyi kyayo ye kabaka ow\u2019olubereberye."
                },
                "22": {
                    "verse_nr": "22",
                    "verse": "N\u2019amayembe ana agadda mu kifo kyalyo nga limenyese, bwe bwakabaka obuna obuliva mu ggwanga lye, naye tebuliba na buyinza bwe bumu ng\u2019obubwe."
                },
                "23": {
                    "verse_nr": "23",
                    "verse": "\u201cMu biro eby\u2019enkomerero eby\u2019okufuga kwabwe, abajeemu nga batandise okusobya ennyo, kabaka omuzira ate omukambwe, ng\u2019alina obukoddyo bungi alivaayo."
                },
                "24": {
                    "verse_nr": "24",
                    "verse": "Aliba n\u2019amaanyi mangi, naye si lwa buyinza bwe ye, era alireeta entiisa nnene, era aliba wa mukisa mu buli ky\u2019akola. Alizikiriza abantu ab\u2019amaanyi n\u2019abantu abatukuvu."
                },
                "25": {
                    "verse_nr": "25",
                    "verse": "Aliba mulimba nnyo, n\u2019aleetera obulimba okweyongera, era alyegulumiza nnyo. Aligwikiriza abantu bangi n\u2019abazikiriza, era n\u2019alumba n\u2019Omukulu w\u2019abalangira. Wabula naye alizikirizibwa so si n\u2019amaanyi ag\u2019obuntu."
                },
                "26": {
                    "verse_nr": "26",
                    "verse": "\u201cOkwolesebwa okukwata ku biro eby\u2019oku makya ne ku by\u2019akawungeezi, kwe wafuna kwa mazima, naye sirikira okwolesebwa okwo, kubanga kwogera ku biro ebigenda okujja.\u201d"
                },
                "27": {
                    "verse_nr": "27",
                    "verse": "Nze Danyeri ne mpulira nga nkooye nnyo era ne ndwala okumala ennaku. N\u2019oluvannyuma nga nzisuuse ne nzira ku mirimu gya kabaka, kyokka okwolesebwa okwo ne kuntawanya nnyo mu mutima, ate nga sitegeera makulu gaakwo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Okusaba kwa Danyeri - Mu mwaka ogw\u2019olubereberye ogwa Daliyo mutabani wa Akaswero Omumeedi, gwe yaliiramu obwakabaka bwa Bakaludaaya,"
                },
                "2": {
                    "verse_nr": "2",
                    "verse": "mu mwaka ogwo ogw\u2019olubereberye, nze Danyeri ne ntegeera amakulu ag\u2019ebyawandiikibwa, ng\u2019ekigambo kya MUKAMA bwe kiri kye yawa Yeremiya nnabbi, ng\u2019okubonaabona kwa Yerusaalemi kulitwala emyaka nsanvu."
                },
                "3": {
                    "verse_nr": "3",
                    "verse": "Awo ne nkyukira Mukama Katonda ne nnoonya okubeerwa okuva gyali nga nsaba era nga neegayirira, nga nsiiba era nga nyambadde ebibukutu nga neesiize evvu."
                },
                "4": {
                    "verse_nr": "4",
                    "verse": "Ne nsaba MUKAMA Katonda wange ne mwatulira nti, \u201cAyi Mukama omukulu era ow\u2019entiisa, akuuma endagaano ye so n\u2019okwagala kwo tekujjulukuka eri abo bonna abakwagala era abagondera ebiragiro byo,"
                },
                "5": {
                    "verse_nr": "5",
                    "verse": "twonoonye era tusobezza, tukoze eby\u2019ekyejo n\u2019eby\u2019obujeemu, era"
                },
                "6": {
                    "verse_nr": "6",
                    "verse": "tetwawuliriza baddu bo bannabbi, abaayogeranga mu linnya lyo eri bakabaka baffe, n\u2019eri abalangira baffe, n\u2019eri bajjajjaffe, n\u2019eri abantu bonna ab\u2019omu nsi."
                },
                "7": {
                    "verse_nr": "7",
                    "verse": "\u201cMUKAMA oli mutukuvu, naye olunaku lwa leero tuswadde, abantu ba Yuda, n\u2019abatuuze ba Yerusaalemi, ne Isirayiri yenna, abali okumpi n\u2019abali ewala mu nsi zonna gye wabawa\u014b\u014bangusiriza olw\u2019obutaba beesigwa gy\u2019oli."
                },
                "8": {
                    "verse_nr": "8",
                    "verse": "Ayi MUKAMA, ffe ne bakabaka baffe, n\u2019abalangira baffe, ne bajjajjaffe tuswadde kubanga twonoonye."
                },
                "9": {
                    "verse_nr": "9",
                    "verse": "MUKAMA Katonda waffe ajjudde okusaasira n\u2019okusonyiwa, newaakubadde nga tumujeemedde,"
                },
                "10": {
                    "verse_nr": "10",
                    "verse": "ne tutawuliriza ddoboozi lya MUKAMA Katonda waffe, newaakubadde okukuuma amateeka ge, ge yatuwa ng\u2019ayita mu baddu be bannabbi."
                },
                "11": {
                    "verse_nr": "11",
                    "verse": "Isirayiri yenna bamenye amateeka go ne bakuvaako, era bakujeemedde. \u201cNoolwekyo ebikolimo n\u2019ebirayiro ebyawandiikibwa mu mateeka ga Musa omuddu wa MUKAMA kyebivudde bitutuukako kubanga twayonoona mu maaso go."
                },
                "12": {
                    "verse_nr": "12",
                    "verse": "Otuukirizza ebigambo bye watwogerako, n\u2019eri abakulembeze baffe, bw\u2019otuleeseeko akabi akanene; era wansi w\u2019eggulu tewabangawo kintu kinene bwe kityo ekyakolebwa, ng\u2019ekyo ekituuse ku Yerusaalemi."
                },
                "13": {
                    "verse_nr": "13",
                    "verse": "Nga bwe kyawandiikibwa mu mateeka ga Musa, bwe bityo ebisobyo byonna bwe byatutuukako, naye ate nga tetunneegayirira kisa kya MUKAMA Katonda waffe, okulekayo ebikolwa byaffe ebitali bya butuukirivu tusseeyo omwoyo okugoberera amazima."
                },
                "14": {
                    "verse_nr": "14",
                    "verse": "MUKAMA kyeyava talwa kutuleetako buzibu obwo, kubanga MUKAMA Katonda waffe mutuukirivu mu buli ky\u2019akola, naye tetugondedde ddoboozi lye."
                },
                "15": {
                    "verse_nr": "15",
                    "verse": "\u201cGgwe, Ayi MUKAMA Katonda waffe eyaggya abantu bo mu nsi ey\u2019e Misiri n\u2019omukono gwo ogw\u2019amaanyi ne weekolera erinnya, eryayatiikirira ne leero, twayonoona ne tukola ebitali bya butuukirivu."
                },
                "16": {
                    "verse_nr": "16",
                    "verse": "Ayi Mukama, ng\u2019obutuukirivu bwo bwonna bwe buli, obusungu bwo n\u2019ekiruyi kyo obiggye ku kibuga kyo Yerusaalemi, olusozi lwo olutukuvu, kubanga olw\u2019ebibi byaffe n\u2019ebikolwa byaffe ebitali bya butuukirivu ebya bajjajjaffe, tufuuse eky\u2019okusekererwa eri abatwetoolodde bonna."
                },
                "17": {
                    "verse_nr": "17",
                    "verse": "\u201cKaakano, Ayi Katonda waffe, owulire okusaba n\u2019okwegayirira kw\u2019omuddu wo, olw\u2019okusaasira kwo Ayi Mukama otunule eri ekifo kyo ekitukuvu."
                },
                "18": {
                    "verse_nr": "18",
                    "verse": "Ayi Katonda wange, otege okutu kwo owulirize, otunuulire okuzika kw\u2019ekibuga ekyatuumibwa erinnya lyo, kubanga tetuleeta byetaago byaffe eri ggwe olw\u2019obutuukirivu bwaffe, wabula olw\u2019okusaasira kwo okungi."
                },
                "19": {
                    "verse_nr": "19",
                    "verse": "Ayi Mukama otuwulire! Ayi Mukama, otusonyiwe! Ayi Mukama otuwulire era obeeko ne ky\u2019okolawo! Olw\u2019okusaasira kwo, Ayi Katonda wange oleme okulwa, kubanga ekibuga kyo n\u2019abantu bo n\u2019eggwanga lyo bayitibwa Erinnya lyo.\u201d"
                },
                "20": {
                    "verse_nr": "20",
                    "verse": "Amakulu ga Wiiki Omusanvu - Awo bwe nnali nga njogera era nga nsaba, nga njatula ebibi byange n\u2019ebibi by\u2019abantu bange Isirayiri, nga neegayirira MUKAMA Katonda wange ku lw\u2019olusozi lwe olutukuvu,"
                },
                "21": {
                    "verse_nr": "21",
                    "verse": "awo mu kiseera ekyo nga nkyasaba, omusajja Gabulyeri, gwe nalaba mu kwolesebwa okwasooka, n\u2019ajja gye ndi mu mbuyaga ey\u2019amaanyi mu kiseera ekya ssaddaaka ey\u2019akawungeezi."
                },
                "22": {
                    "verse_nr": "22",
                    "verse": "N\u2019a\u014b\u014bamba nti, \u201cDanyeri, kaakano nzize okukuwa amagezi n\u2019okutegeera."
                },
                "23": {
                    "verse_nr": "23",
                    "verse": "Amangu nga waakatandika okusaba, okwegayirira kwo kwaddibwamu era nzize okukutegeeza, kubanga oli mwagalwa nnyo. Noolwekyo ssaayo omwoyo eri ekigambo kino, otegeere bye wayolesebwa."
                },
                "24": {
                    "verse_nr": "24",
                    "verse": "\u201cWiiki nsavu ze ziweereddwa abantu bo n\u2019ekibuga kyo ekitukuvu okukomya ebikolwa byabwe ebibi, n\u2019okuleka ebibi, n\u2019okutangiririrwa olw\u2019ebikolwa ebitali bya butuukirivu, n\u2019okuleeta obutuukirivu obutaliggwaawo, n\u2019okukakasa ebyo ebyayolesebwa n\u2019ebyo ebyalangibwa, n\u2019okufuka amafuta ku asinga obutukuvu."
                },
                "25": {
                    "verse_nr": "25",
                    "verse": "\u201cManya era tegeera ng\u2019okuva ne kaakano ekiragiro nga bwe kiweereddwa ku kuzzibwawo kwa Yerusaalemi n\u2019okutuusa ku kujja okw\u2019omufuzi oyo eyafukibwako amafuta, waliba ebbanga lya wiiki musanvu. N\u2019oluvannyuma kirizimbibwa mu wiiki nkaaga mu bbiri ne kiteekebwamu enguudo n\u2019olusalosalo, newaakubadde nga biriba biro bya kutegana."
                },
                "26": {
                    "verse_nr": "26",
                    "verse": "N\u2019oluvannyuma lwa wiiki enkaaga mu ebbiri, eyafukibwako amafuta alisalibwako, era taliba na kintu. Abantu ab\u2019omufuzi balijja ne bazikiriza ekibuga n\u2019awatukuvu, n\u2019enkomerero ye erijja ng\u2019amataba, n\u2019entalo era n\u2019okuzika okwalagirwa biryeyongera okutuusa ku nkomerero."
                },
                "27": {
                    "verse_nr": "27",
                    "verse": "Alikola endagaano enywevu n\u2019abantu bangi okumala wiiki emu, naye wakati wa wiiki eyo aliggyawo emikolo gya ssaddaaka n\u2019ebiweebwayo. Ne ku kiwaawaatiro eky\u2019ebyemizizo kulijjirako oyo aleeta okubonaabona, okutuusa ekiseera eky\u2019enkomerero ekyalagirwa nga kituukiridde ku ye.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Danyeri Alaba Malayika mu Kwolesebwa - Mu mwaka ogwokusatu ogw\u2019obufuzi bwa Kuulo kabaka w\u2019e Buperusi, Danyeri eyayitibwanga Berutesazza n\u2019afuna okwolesebwa okulala. Ekigambo kye yafuna kyali kya mazima nga kyogera ku lutalo olw\u2019amaanyi. N\u2019ategeera obubaka obwamuweebwa mu kwolesebwa okwo."
                },
                "2": {
                    "verse_nr": "2",
                    "verse": "Mu biro ebyo, nze Danyeri ne mmala wiiki ssatu nga nkungubaga."
                },
                "3": {
                    "verse_nr": "3",
                    "verse": "Saalya ku mmere ennungi, newaakubadde ennyama wadde okunywa ku wayini; era ne nsiwuukira ddala okumala wiiki ssatu."
                },
                "4": {
                    "verse_nr": "4",
                    "verse": "Ku lunaku olw\u2019amakumi abiri mu ennya olw\u2019omwezi ogw\u2019olubereberye nga nyimiridde ku mabbali g\u2019omugga omunene Tigiriisi,"
                },
                "5": {
                    "verse_nr": "5",
                    "verse": "ne nnyimusa amaaso gange, ne ntunula waggulu, ne ndaba omusajja ayambadde linena, nga yeesibye olukoba olwa zaabu ennongooseemu mu kiwato."
                },
                "6": {
                    "verse_nr": "6",
                    "verse": "Omubiri gwe gwali gumasamasa ng\u2019ejjinja erya berulo, n\u2019ekyenyi kye nga kiri ng\u2019okumyansa okw\u2019eggulu, n\u2019amaaso ge nga gali ng\u2019ettabaaza ez\u2019omuliro, n\u2019emikono gye n\u2019amagulu ge nga biri ng\u2019ebbala ly\u2019ekikomo ekizigule, n\u2019eddoboozi lye ng\u2019oluyoogaano olw\u2019ekibiina ekinene."
                },
                "7": {
                    "verse_nr": "7",
                    "verse": "Nze Danyeri nzekka, nze nalaba okwolesebwa okwo, abasajja be nnali nabo tebaakulaba, wabula bajjula entiisa, ne badduka ne beekweka."
                },
                "8": {
                    "verse_nr": "8",
                    "verse": "Ne nsigala nzekka, nga neewuunya okwolesebwa okunene okwo; ne nzigwamu amaanyi; amaaso gange ne gayongobera, ne mba, nga seesobola."
                },
                "9": {
                    "verse_nr": "9",
                    "verse": "Awo ne mpulira ng\u2019ayogera, era bwe nnali nga nkyamuwuliriza, ne neebaka otulo tungi nnyo, amaaso gange nga gatunudde wansi ku ttaka."
                },
                "10": {
                    "verse_nr": "10",
                    "verse": "Ne wabaawo omukono ogunkwatako, emikono gyange n\u2019amaviivi gange ne bitanula okujugumira."
                },
                "11": {
                    "verse_nr": "11",
                    "verse": "N\u2019a\u014b\u014bamba nti, \u201cDanyeri, ggwe omusajja omwagalwa ennyo, tegeera era osseeyo omwoyo ku bigambo bye njogera naawe, era yimuka oyimirire kubanga ntumiddwa gy\u2019oli.\u201d Awo bwe yayogera ebigambo ebyo gye ndi ne nnyimirira nga nkankana."
                },
                "12": {
                    "verse_nr": "12",
                    "verse": "N\u2019alyoka a\u014b\u014bamba nti, \u201cTotya Danyeri, kubanga okuva ku lunaku olwasooka lwe wamalirira okutegeera ne weetoowaza mu maaso ga Katonda wo, ebigambo byo byawulirwa, era nzize olw\u2019ebigambo byo."
                },
                "13": {
                    "verse_nr": "13",
                    "verse": "Namala ennaku amakumi abiri mu lumu nga nkyalwana n\u2019omulangira w\u2019e Buperusi, naye Mikayiri omu ku balangira abakulu n\u2019ajja n\u2019annyamba, kubanga kabaka w\u2019e Buperusi yali ankwatidde eyo."
                },
                "14": {
                    "verse_nr": "14",
                    "verse": "Kaakano nzize okukunnyonnyola ebigenda okutuuka ku bantu bo mu biro eby\u2019omu maaso; kubanga bye wayolesebwa byogera ku biro ebigenda okujja.\u201d"
                },
                "15": {
                    "verse_nr": "15",
                    "verse": "Awo bwe yali ng\u2019akyambuulira ebyo, ne nkutama, ne ntunuza amaaso gange wansi, ne nsirika."
                },
                "16": {
                    "verse_nr": "16",
                    "verse": "Awo ne wajja eyafaanana ng\u2019omuntu n\u2019akoma ku mimwa gyange, ne ntanula okwogera. Ne \u014b\u014bamba eyali annyimiridde mu maaso nti, \u201cMukama wange nzijjudde obuyinike, era n\u2019amaanyi sirina olw\u2019ebyo bye njolesebbwa."
                },
                "17": {
                    "verse_nr": "17",
                    "verse": "Nnyinza ntya nze omuddu wo okwogera naawe ggwe mukama wange? Amaanyi gampweddemu, sikyayinza na kussa bulungi mukka.\u201d"
                },
                "18": {
                    "verse_nr": "18",
                    "verse": "Nate eyafaanana ng\u2019omuntu n\u2019ankomako n\u2019anzizaamu amaanyi."
                },
                "19": {
                    "verse_nr": "19",
                    "verse": "N\u2019a\u014b\u014bamba nti, \u201cGgwe omwagalwa ennyo, totya. Emirembe gibeere gy\u2019oli, guma omwoyo era beera n\u2019obuvumu.\u201d Awo bwe yayogera nange, ne nziramu amaanyi, ne njogera nti, \u201cYogera mukama wange, kubanga onzizizzaamu amaanyi.\u201d"
                },
                "20": {
                    "verse_nr": "20",
                    "verse": "N\u2019alyoka ayogera nti, \u201cEkindeese gy\u2019oli okimanyi? Mu bbanga eritali ly\u2019ewala, nzija kuddayo okulwanyisa omulangira ow\u2019e Buperusi, era bwe ndimuwangula, omulangira ow\u2019e Buyonaani alijja."
                },
                "21": {
                    "verse_nr": "21",
                    "verse": "Naye okusooka byonna, ka nkutegeeze ebyawandiikibwa ebiri mu kitabo eky\u2019amazima: Tewali n\u2019omu ambeera okuggyako Mikayiri, omulangira wammwe abakuuma."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Mu mwaka ogw\u2019olubereberye ogw\u2019obufuzi bwa Daliyo Omumeedi, nayimirira okumugumya era n\u2019okumunyweza."
                },
                "2": {
                    "verse_nr": "2",
                    "verse": "Bakabaka ab\u2019omu Bukiikaddyo, n\u2019ab\u2019omu Bukiikakkono - \u201cKaakano nnaakutegeeza eby\u2019amazima: Bakabaka basatu abalala balifuga mu Buperusi, n\u2019owookuna aliba mugagga nnyo okusinga bali bonna; era bw\u2019alimala okwenyweza olw\u2019obugagga bwe, alikubiriza bonna okujeemera obwakabaka obwa Buyonaani."
                },
                "3": {
                    "verse_nr": "3",
                    "verse": "N\u2019oluvannyuma walirabika kabaka ow\u2019amaanyi, alifuga n\u2019obuyinza bungi n\u2019akola nga bw\u2019ayagala."
                },
                "4": {
                    "verse_nr": "4",
                    "verse": "N\u2019oluvannyuma obwakabaka bwe bulisasika ne bugabanyizibwa eri embuyaga ennya ez\u2019omu ggulu. Ezzadde lye teriribugabana, era n\u2019obwakabaka obwo tebuliba na buyinza bwe yalina kubanga obwakabaka bwe bulisigulwa ne buweebwa abalala."
                },
                "5": {
                    "verse_nr": "5",
                    "verse": "\u201cKabaka ow\u2019obukiikaddyo aliba w\u2019amaanyi, naye omu ku bakungu be aliba w\u2019amaanyi okumusinga era alifuga obwakabaka bwe n\u2019amaanyi mangi."
                },
                "6": {
                    "verse_nr": "6",
                    "verse": "Bwe waliyitawo emyaka, balyegatta wamu n\u2019omuwala wa kabaka ow\u2019obukiikaddyo, aligenda eri kabaka ow\u2019obukiikakkono okumwegattako, naye talisigaza buyinza bwe so ne kabaka newaakubadde ezzadde lye tebaliwangaala. Mu biro ebyo aliweebwayo ye n\u2019abo baayita nabo mu lubiri, awamu ne kitaawe, era n\u2019oyo eyamuwagira."
                },
                "7": {
                    "verse_nr": "7",
                    "verse": "\u201cOw\u2019omu lulyo lwe, yaalitwala ekifo kye; alirumba eggye lya kabaka ow\u2019obukiikakkono n\u2019ayingira mu lubiri lwe, era alibalwanyisa n\u2019abawangula."
                },
                "8": {
                    "verse_nr": "8",
                    "verse": "Aliddira bakatonda baabwe n\u2019ebifaananyi byabwe ebisaanuuse n\u2019ebintu byabwe eby\u2019omuwendo ebya ffeeza n\u2019ebya zaabu n\u2019abitwala e Misiri, era alimala ebbanga nga tazzeeyo kulumba kabaka w\u2019obukiikakkono."
                },
                "9": {
                    "verse_nr": "9",
                    "verse": "Kabaka w\u2019obukiikakkono alirumba amatwale ga kabaka w\u2019obukiikaddyo naye oluvannyuma aliwalirizibwa okuddayo mu nsi ye."
                },
                "10": {
                    "verse_nr": "10",
                    "verse": "Batabani be balyeteekateeka ne baku\u014b\u014baanya eggye eddene era balisaanyaawo ensi eyo ng\u2019amazzi aganjaala n\u2019amaanyi, era balituuka ku lubiri lwe."
                },
                "11": {
                    "verse_nr": "11",
                    "verse": "\u201cMu busungu obungi, kabaka w\u2019obukiikaddyo alirumba kabaka w\u2019obukiikakkono ow\u2019eggye eddene, n\u2019amuwangula."
                },
                "12": {
                    "verse_nr": "12",
                    "verse": "Kabaka w\u2019obukiikaddyo bw\u2019alimala okuwangula eggye eryo eddene, n\u2019aliwamba, alyegulumiza n\u2019atta bangi ku bo, naye taliwangaala."
                },
                "13": {
                    "verse_nr": "13",
                    "verse": "Bwe waliyitawo ebbanga kabaka w\u2019obukiikakkono aliku\u014b\u014baanya n\u2019afuna eggye eddene okusinga ery\u2019olubereberye, n\u2019oluvannyuma lw\u2019emyaka emingi, alirumba n\u2019eggye lye ng\u2019alina ebyokulwanyisa ebiwera."
                },
                "14": {
                    "verse_nr": "14",
                    "verse": "\u201cMu biro ebyo bangi balijeemera kabaka w\u2019obukiikaddyo; era n\u2019abasajja ab\u2019effujjo ab\u2019omu ggwanga lyo balitandika okujeema, naye baliremwa, ebigambo bye wayolesebwa bituukirire."
                },
                "15": {
                    "verse_nr": "15",
                    "verse": "Awo kabaka w\u2019obukiikakkono alijja n\u2019akola ebifunvu era aliwamba ekibuga ekiriko bbugwe. Eggye ery\u2019omu bukiikaddyo teririsobola kumulwanyisa, newaakubadde abaserikale baabwe abatendeke abakugu ennyo okumusobola."
                },
                "16": {
                    "verse_nr": "16",
                    "verse": "Oyo alibalumba, alikola nga bw\u2019ayagala so tewaliba n\u2019omu alimuziyiza; era alyenyweza mu nsi ennungi, yonna n\u2019ebeera mu buyinza bwe."
                },
                "17": {
                    "verse_nr": "17",
                    "verse": "Alijja n\u2019ekitiibwa eky\u2019obwakabaka bwe kyonna ng\u2019amaliridde okukola endagaano ne kabaka w\u2019obukiikaddyo. Alimuwa muwala we okumufumbirwa awambe obwakabaka, naye enteekateeka ye terituukirira newaakubadde okumuyamba."
                },
                "18": {
                    "verse_nr": "18",
                    "verse": "N\u2019oluvannyuma alikyuka n\u2019alumba ensi ey\u2019oku mabbali g\u2019ennyanja n\u2019agiwamba; naye walibaawo omuduumizi alikomya okujooga kwe, n\u2019amwesasuza."
                },
                "19": {
                    "verse_nr": "19",
                    "verse": "Oluvannyuma lw\u2019ebyo alikyuka okwagala okuddayo mu mbiri ez\u2019omu nsi ye, naye alyesittalira mu kkubo n\u2019agwa, n\u2019ataddayo kulabika."
                },
                "20": {
                    "verse_nr": "20",
                    "verse": "\u201cAlimusikira, aliweereza omusolooza w\u2019omusolo alituukiriza eby\u2019obwakabaka, naye mu nnaku ntono alizikirizibwa, si mu lutalo newaakubadde mu busungu."
                },
                "21": {
                    "verse_nr": "21",
                    "verse": "\u201cAlidda mu kifo ky\u2019oyo, aliba musajja mubi nnyo naye nga taweereddwa buyinza buva eri kabaka. Alirumba obwakabaka abantu nga batudde ntende, n\u2019abuwamba ng\u2019akozesa enkwe."
                },
                "22": {
                    "verse_nr": "22",
                    "verse": "Oluvannyuma lw\u2019ebyo eggye ery\u2019amaanyi liriwangulwa ne lizikirizibwa mu maaso ge; n\u2019omulangira ow\u2019endagaano naye alizikirizibwa."
                },
                "23": {
                    "verse_nr": "23",
                    "verse": "Awo bw\u2019alimala okukola endagaano naye, alibeefuulira, n\u2019aba w\u2019amaanyi ng\u2019ayambibwako abantu batono."
                },
                "24": {
                    "verse_nr": "24",
                    "verse": "Mu biro eby\u2019emirembe, alirumba amasaza amagagga, nga tebamwetegekedde, n\u2019akola bajjajjaabe bye bataakolanga newaakubadde bajjajja ba bajjajjaabe. Aligabula abagoberezi be, ebinyage n\u2019obugagga, ne yeekobaana okuwamba embiri, naye ekyo kirimala akaseera katono."
                },
                "25": {
                    "verse_nr": "25",
                    "verse": "\u201cAliku\u014b\u014baanya eggye ddene mu maanyi ge n\u2019obuvumu bwe n\u2019alumba kabaka w\u2019obukiikaddyo. Kabaka w\u2019obukiikaddyo alyerwanako n\u2019eggye eddene era ery\u2019amaanyi ennyo; naye talimuyinza olw\u2019enkwe ze baamusalira."
                },
                "26": {
                    "verse_nr": "26",
                    "verse": "N\u2019abo abanaagabana ku bugagga bwa kabaka baligezaako okumuzikiriza, era eggye lye lirisaanawo, bangi ku bo ne bafiira mu lutalo."
                },
                "27": {
                    "verse_nr": "27",
                    "verse": "Bakabaka bombi abaamalirira okukola eby\u2019ekyejo mu mitima gyabwe, balituula ku mmeeza emu, ne bakuusagana naye tewalibaawo kya mazima kiteesebwa kubanga enkomerero erituuka mu biro ebyalagirwa."
                },
                "28": {
                    "verse_nr": "28",
                    "verse": "Kabaka w\u2019obukiikakkono aliddayo mu nsi ye n\u2019obugagga bungi, n\u2019omutima gwe gulikyawa endagaano entukuvu. Era alikola kye yateekateeka mu mutima gwe n\u2019oluvannyuma n\u2019addayo mu nsi ye."
                },
                "29": {
                    "verse_nr": "29",
                    "verse": "\u201cMu bbanga eryagerebwa, alirumba obukiikaddyo nate, naye ku luno tekiriba nga bwe kyali mu biro eby\u2019olubereberye."
                },
                "30": {
                    "verse_nr": "30",
                    "verse": "Emmeeri ez\u2019e Kittimu zirimulwanyisa era aliggwaamu amaanyi, n\u2019oluvannyuma alikyuka okuddayo n\u2019asunguwalira endagaano entukuvu. Bw\u2019aliddayo alikolagana n\u2019abo abakyawa endagaano entukuvu."
                },
                "31": {
                    "verse_nr": "31",
                    "verse": "\u201cAmaggye ge galigolokoka okugwagwawaza awatukuvu wa yeekaalu era aliggyawo ekiweebwayo ekyokebwa ekya buli lunaku. N\u2019oluvannyuma balissaawo eby\u2019emizizo ebireeta ennaku n\u2019okubonaabona."
                },
                "32": {
                    "verse_nr": "32",
                    "verse": "Alisendasenda abo abaajeemera endagaano, naye abantu abamanyi Katonda waabwe baliyimirira ne bamuwakanya n\u2019amaanyi."
                },
                "33": {
                    "verse_nr": "33",
                    "verse": "\u201cAb\u2019amagezi baliwabula bangi, newaakubadde nga balittibwa, n\u2019abalala ne bookebwa omuliro, n\u2019abalala ne bawambibwa, n\u2019abalala ne banyagibwa okumala akaseera katono."
                },
                "34": {
                    "verse_nr": "34",
                    "verse": "Bwe baligwa baliyambibwako akatono era bangi abatali ba mazima balibasendasenda ne babeegattako."
                },
                "35": {
                    "verse_nr": "35",
                    "verse": "Abamu ku b\u2019amagezi balyesittala, balyoke balongoosebwe, batukuzibwe, baleme kuba na bbala mu kiseera eky\u2019enkomerero, kubanga ebiro ebyo byategekebwa era birituukirira."
                },
                "36": {
                    "verse_nr": "36",
                    "verse": "Kabaka Eyeegulumiza - \u201cKabaka alikola nga bw\u2019ayagala. Alyenyumiriza ne yeegulumiza okusinga katonda yenna, era alyogera ebitawulikikangako ku Katonda wa bakatonda. Aliba mugagga okutuusa ebiro eby\u2019obusungu lwe birituukirira, kubanga ekyasalibwawo kiteekwa okutuukirira."
                },
                "37": {
                    "verse_nr": "37",
                    "verse": "Talissa kitiibwa mu bakatonda ba jjajjaabe newaakubadde oyo abakazi gwe beegomba, so talissa kitiibwa mu katonda yenna, naye alyegulumiza okusinga bonna."
                },
                "38": {
                    "verse_nr": "38",
                    "verse": "Mu kifo ky\u2019abo, alissa ekitiibwa mu katonda w\u2019embiri, katonda ataamanyibwa bajjajjaabe gwalitonera zaabu ne ffeeza, n\u2019amayinja ag\u2019omuwendo n\u2019ebirabo eby\u2019omuwendo omungi."
                },
                "39": {
                    "verse_nr": "39",
                    "verse": "Alirumba embiri ez\u2019amaanyi ennyo ng\u2019ayambibwako katonda omugwira, era abo abalissa ekimu naye, alibawa ekitiibwa kinene, n\u2019abawa n\u2019okufuga abantu bangi, n\u2019ensi n\u2019agigabanyaamu olw\u2019amagoba."
                },
                "40": {
                    "verse_nr": "40",
                    "verse": "\u201cMu biro eby\u2019enkomerero kabaka w\u2019obukiikaddyo alimulumba, naye kabaka w\u2019obukiikakkono alifubutuka n\u2019ajja okumusisinkana ng\u2019alina amagaali n\u2019abeebagala embalaasi, n\u2019emmeeri nnyingi, era alirumba ensi nnyingi n\u2019aziyitamu ng\u2019embuyaga."
                },
                "41": {
                    "verse_nr": "41",
                    "verse": "Alirumba Ensi Ennungi n\u2019awamba n\u2019amawanga mangi, naye Edomu ne Mowaabu n\u2019abakulembeze ba Amoni balimuwona."
                },
                "42": {
                    "verse_nr": "42",
                    "verse": "Okufuga kwe kulyeyongera mu mawanga mangi, ne Misiri nga mw\u2019omutwalidde."
                },
                "43": {
                    "verse_nr": "43",
                    "verse": "Alifuga amawanika aga zaabu ne ffeeza, n\u2019eby\u2019obugagga byonna ebya Misiri, n\u2019afuula Abalibiya n\u2019Abaesiyopiya okuba abaddu be."
                },
                "44": {
                    "verse_nr": "44",
                    "verse": "Naye amawulire agaliva mu buvanjuba ne mu bukiikakkono galimukanga, olwo n\u2019alyoka agolokoka mu busungu obungi ennyo okugenda okuzikiriza n\u2019okumalawo bangi ku bo."
                },
                "45": {
                    "verse_nr": "45",
                    "verse": "Alisimba eweema ze ez\u2019olubiri wakati w\u2019ennyanja n\u2019olusozi olulungi era olutukuvu; era naye alikoma so tewaliba amuyamba."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ebiseera eby\u2019Enkomerero - \u201cMu biro ebyo Mikayiri omulangira omukulu akuuma abantu bo aligolokoka, ne yeeyimirira abantu bo. Waliba ekiseera eky\u2019okubonaaboneramu ekitabangawo okuva ku kutondebwa kw\u2019amawanga. Naye mu biro ebyo, omuntu aliba awandiikiddwa mu kitabo, alirokolebwa."
                },
                "2": {
                    "verse_nr": "2",
                    "verse": "Bangi ku beebase mu nfuufu ey\u2019ensi baligolokoka, abamu eri obulamu obutaggwaawo, n\u2019abalala eri ensonyi n\u2019okuswazibwa okutaggwaawo."
                },
                "3": {
                    "verse_nr": "3",
                    "verse": "Abo abalina okutegeera balyakaayakana ng\u2019okumasamasa kw\u2019omu bbanga; n\u2019abo abakyusa abangi okudda eri obutuukirivu, balyakaayakana ng\u2019emmunyeenye emirembe n\u2019emirembe."
                },
                "4": {
                    "verse_nr": "4",
                    "verse": "Naye ggwe Danyeri, bikka era osse envumbo ku kitabo okutuusa ekiseera eky\u2019enkomerero lwe kirituuka. Bangi balitambula eno n\u2019eri, era n\u2019okumanya n\u2019amagezi kulyeyongera.\u201d"
                },
                "5": {
                    "verse_nr": "5",
                    "verse": "Nze Danyeri ne ndyoka ndaba, laba babiri abalala nga bayimiridde mu maaso gange, omu ku lubalama lw\u2019omugga olumu, n\u2019omulala ku lubalama lw\u2019omugga olulwolekedde."
                },
                "6": {
                    "verse_nr": "6",
                    "verse": "Omu ku bo n\u2019agamba omusajja, eyali waggulu w\u2019amazzi g\u2019omugga ng\u2019ayambadde linena nti, \u201cKiritwala bbanga ki ebyewuunyisa ebyo byonna okutuukirira?\u201d"
                },
                "7": {
                    "verse_nr": "7",
                    "verse": "Omusajja eyali waggulu w\u2019amazzi g\u2019omugga ng\u2019ayambadde linena, n\u2019ayimusa omukono gwe ogwa ddyo n\u2019omukono gwe ogwa kkono eri eggulu, ne mmuwulira ng\u2019alayira eri oyo abeera omulamu emirembe n\u2019emirembe, ng\u2019ayogera nti, \u201cWaliyitawo ebbanga lya myaka esatu n\u2019ekitundu. Era amaanyi g\u2019abantu abatukuvu bwe galimalibwawo, ebintu ebyo byonna ne biryoka bituukirira.\u201d"
                },
                "8": {
                    "verse_nr": "8",
                    "verse": "Ne mpulira naye ne sitegeera. Kyennava mbuuza nti, \u201cMukama wange, biki ebiriva mu ebyo byonna?\u201d"
                },
                "9": {
                    "verse_nr": "9",
                    "verse": "N\u2019anziramu nti, \u201cWeetambulire makubo go, Danyeri, kubanga ebigambo bibikiddwako era n\u2019ekitabo kissibbwako envumbo okutuusa ekiseera eky\u2019enkomerero."
                },
                "10": {
                    "verse_nr": "10",
                    "verse": "Bangi balitukuzibwa ne balongoosebwa obutabaako na bbala, naye abatali batuukirivu balyeyongera okukola ebibi. Ku batali batuukirivu tekuliba ategeera, naye ab\u2019amagezi baliba n\u2019okutegeera."
                },
                "11": {
                    "verse_nr": "11",
                    "verse": "\u201cN\u2019okuva mu kiseera ekya ssaddaaka eya buli lunaku ng\u2019eggyiddwawo n\u2019eby\u2019emizizo ebizikiriza nga biteekeddwawo, waliyitawo ennaku lukumi mu bibiri mu kyenda."
                },
                "12": {
                    "verse_nr": "12",
                    "verse": "Alina omukisa oyo alirindirira n\u2019atuuka ku nkomerero ey\u2019ennaku olukumi mu bisatu mu asatu mu ttaano."
                },
                "13": {
                    "verse_nr": "13",
                    "verse": "\u201cNaye ggwe tambula makubo go okutuusa enkomerero lwe lituuka. Oliwummula, ne ku nkomerero oligolokoka n\u2019oweebwa omugabo gwo gwe wategekerwa.\u201d"
                }
            }
        }
    }
}