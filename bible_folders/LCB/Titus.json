{
    "version": "LCB",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pawulo omuweereza wa Katonda, era omutume wa Yesu Kristo ng\u2019okukkiriza kw\u2019abalonde ba Katonda bwe kuli n\u2019okutegeera amazima agali mu kutya Katonda,"
                },
                "2": {
                    "verse_nr": "2",
                    "verse": "ebyesigamye ku kusuubira okw\u2019obulamu obutaggwaawo, Katonda ow\u2019amazima kwe yasuubiza ng\u2019ebiro eby\u2019emirembe n\u2019emirembe tebinnabaawo,"
                },
                "3": {
                    "verse_nr": "3",
                    "verse": "naye mu ntuuko zaabyo, yayolesa ekigambo kye mu kubuulira Enjiri, kwe nateresebwa ng\u2019ekiragiro kya Katonda Omulokozi waffe bwe kiri,"
                },
                "4": {
                    "verse_nr": "4",
                    "verse": "eri Tito omwana wange ddala ng\u2019okukkiriza kwaffe ffenna okwa awamu bwe kuli, n\u2019ekisa n\u2019emirembe ebiva eri Katonda Kitaffe ne Kristo Yesu omulokozi waffe."
                },
                "5": {
                    "verse_nr": "5",
                    "verse": "Kyennava nkuleka mu Kuleete, olyoke otereeze ebyo ebyetaaga okutereeza, era otekewo n\u2019abakadde b\u2019ekkanisa mu buli kibuga, nga bwe nakulagira."
                },
                "6": {
                    "verse_nr": "6",
                    "verse": "Omuntu ateekwa okuba nga taliiko kya kunenyezebwa, nga musajja alina omukazi omu, era nga n\u2019abaana baabwe bakkiriza, nga tebalina kibi kiyinza kuboogerwako era nga tebeenyigira mu bikolwa bya buseegu oba mu bujeemu."
                },
                "7": {
                    "verse_nr": "7",
                    "verse": "Omulabirizi kimugwanira okuba nga taliiko kya kunenyezebwa ng\u2019omuwanika wa Katonda, nga si mukakanyavu, nga si wa busungu, nga si mutamiivu, nga si mukambwe, nga teyeegomba kufuna magoba mu bukuusa"
                },
                "8": {
                    "verse_nr": "8",
                    "verse": "naye ayaniriza abagenyi, ayagala okukola obulungi, omutegeevu, nga mwenkanya, nga mutukuvu, era ng\u2019amanyi okwefuga."
                },
                "9": {
                    "verse_nr": "9",
                    "verse": "Ateekwa okuba omuntu anywerera ku kigambo ekyesigwa, alyoke asobole okunnyonnyola abantu enjigiriza entuufu, n\u2019okulaga obukyamu bw\u2019abo abagiwakanya."
                },
                "10": {
                    "verse_nr": "10",
                    "verse": "Kubanga waliwo bangi abawakana, aboogera ebitaliimu era abalimba, n\u2019okusingira ddala abo ab\u2019omu bakomole."
                },
                "11": {
                    "verse_nr": "11",
                    "verse": "Basaanye okusirisibwa, kubanga boonoona buli maka, nga bayigiriza ebitabagwanidde, balyoke beefunire amagoba ag\u2019obukuusa."
                },
                "12": {
                    "verse_nr": "12",
                    "verse": "Omu ku bo, nnabbi waabwe bo kyeyava agamba nti, \u201cAbakuleete balimba bulijjo, z\u2019ensolo enkambwe, era ba mululu ate bagayaavu.\u201d"
                },
                "13": {
                    "verse_nr": "13",
                    "verse": "Kye yagamba kya mazima. Noolwekyo oteekwa okubanenya n\u2019amaanyi kiryoke kibaleetere okukkiriza okutuufu,"
                },
                "14": {
                    "verse_nr": "14",
                    "verse": "balekeraawo okuwuliriza enfumo ez\u2019Ekiyudaaya, n\u2019ebiragiro abantu abakyama okuva ku mazima bye bagunja."
                },
                "15": {
                    "verse_nr": "15",
                    "verse": "Eri abalongoofu, ebintu byonna biba birongoofu, naye eri abo abatali balongoofu n\u2019abatakkiriza, tewaba kirongoofu na kimu. Kubanga amagezi gaabwe n\u2019ebirowoozo byabwe byayonooneka."
                },
                "16": {
                    "verse_nr": "16",
                    "verse": "Bagamba nti bamanyi Katonda, naye mu bikolwa byabwe bamwegaana. Bagwenyufu era bajeemu, tebasaanira kuweebwa mulimu mulungi n\u2019akatono."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Enjigiriza Entuufu - Naye ggwe yogeranga ebyo ebitayawukana na njigiriza entuufu."
                },
                "2": {
                    "verse_nr": "2",
                    "verse": "Kubirizanga abasajja abakulu babe bateefu, abassibwamu ekitiibwa, abeegendereza, abajjudde okukkiriza, okwagala n\u2019okugumiikiriza."
                },
                "3": {
                    "verse_nr": "3",
                    "verse": "Abakazi abakulu nabo bakubirize bw\u2019otyo babe n\u2019empisa ezisaanira abantu ba Katonda, nga tebawaayiriza, era nga tebatamiira, wabula nga bayigiriza ebirungi,"
                },
                "4": {
                    "verse_nr": "4",
                    "verse": "balyoke basobole okugunjula abakazi abato okwagalanga ba bbaabwe awamu n\u2019abaana baabwe."
                },
                "5": {
                    "verse_nr": "5",
                    "verse": "Era babenga beegendereza, era abalongoofu, era abakola obulungi emirimu mu maka gaabwe, era abawulize eri ba bbaabwe, ekigambo kya Katonda kiremenga okuvvoolebwa."
                },
                "6": {
                    "verse_nr": "6",
                    "verse": "N\u2019abavubuka bakubirizenga babe beegendereza,"
                },
                "7": {
                    "verse_nr": "7",
                    "verse": "mu bintu byonna, ng\u2019obeera ekyokulabirako ekirungi mu byonna by\u2019okola, ng\u2019oli mwesimbu era assaayo omwoyo mu kuyigiriza kwo."
                },
                "8": {
                    "verse_nr": "8",
                    "verse": "Buli ky\u2019oyogera kiteekwa okuba nga tekiriiko kya kunenyezebwa, oyo awakanya alyoke aswale, nga talina kibi kya kukwogerako."
                },
                "9": {
                    "verse_nr": "9",
                    "verse": "Era kubirizanga abaddu bawulirenga bakama baabwe era babagonderenga mu byonna, nga tebabawakanya,"
                },
                "10": {
                    "verse_nr": "10",
                    "verse": "wadde okubabbangako ebyabwe. Wabula babenga beesigwa ddala mu byonna, nga beeyisa bulungi, abantu balyoke bayaayaanire okuyigiriza kwa Katonda Omulokozi waffe mu buli ngeri yonna."
                },
                "11": {
                    "verse_nr": "11",
                    "verse": "Kubanga ekisa kya Katonda ekireetera abantu bonna obulokozi kirabise,"
                },
                "12": {
                    "verse_nr": "12",
                    "verse": "era kituyigiriza tuleke obutatya Katonda, n\u2019okwegomba kw\u2019ensi, tulyoke tube beegendereza, abatuukirivu abatya Katonda nga tuli mu mulembe gwa kaakano;"
                },
                "13": {
                    "verse_nr": "13",
                    "verse": "nga tulindirira olunaku lwe tusuubira, n\u2019okulabika kw\u2019ekitiibwa kya Katonda omukulu era Omulokozi waffe Yesu Kristo;"
                },
                "14": {
                    "verse_nr": "14",
                    "verse": "eyeewaayo ku lwaffe, alyoke atununule mu bujeemu bwaffe bwonna, era yeerongooseza eggwanga ery\u2019envuma, erinyiikirira ebikolwa ebirungi."
                },
                "15": {
                    "verse_nr": "15",
                    "verse": "Ebyo by\u2019obanga oyigiriza abantu. Buuliriranga era nenyanga n\u2019obuyinza bwonna. Omuntu yenna takunyoomanga."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Okuwabula abakkiriza - Ebintu ebyo bijjukizenga abafuzi n\u2019ab\u2019obuyinza, babiwulirenga, era babigonderenga, era babenga beetegefu okukola buli mulimu omulungi."
                },
                "2": {
                    "verse_nr": "2",
                    "verse": "Bakuutire baleme kwogerebwako bubi, era beewalenga okuyomba, babenga bakkakkamu era babeerenga bawombeefu eri abantu bonna."
                },
                "3": {
                    "verse_nr": "3",
                    "verse": "Kubanga naffe ffennyini twali basirusiru era abajeemu, nga tuwabye, era nga tufugibwa okwegomba kwaffe okubi, n\u2019amasanyu aga buli ngeri, nga tuli ba ttima era ab\u2019obuggya, nga tukyayibwa era nga tukyawagana."
                },
                "4": {
                    "verse_nr": "4",
                    "verse": "Naye ekisa kya Katonda Omulokozi waffe n\u2019okwagala kwe bwe byalabika,"
                },
                "5": {
                    "verse_nr": "5",
                    "verse": "n\u2019atulokola, si lwa bikolwa eby\u2019omu butuukirivu bye twakola, wabula olw\u2019okusaasira kwe mu kunaazibwa okw\u2019okuzaalibwa okw\u2019omulundi ogwokubiri n\u2019okufuulibwa abaggya olwa Mwoyo Mutukuvu,"
                },
                "6": {
                    "verse_nr": "6",
                    "verse": "gwe yatuyiwako mu bungi ku lwa Yesu Kristo Omulokozi waffe."
                },
                "7": {
                    "verse_nr": "7",
                    "verse": "Bwe tulimala okutukuzibwa olw\u2019ekisa kye, tulyoke tufune omugabo mu kusuubira obulamu obutaggwaawo."
                },
                "8": {
                    "verse_nr": "8",
                    "verse": "Ekigambo ekyo kyesigwa, era nkukuutira ebyo obinywezenga abakkiriza Katonda bajjukirenga okukola ebikolwa ebirungi; ebintu ebyo birungi era bigasa abantu."
                },
                "9": {
                    "verse_nr": "9",
                    "verse": "Naye weewalenga empaka ez\u2019obusirusiru, n\u2019okukaayana ku nkalala eziraga obuzaale bw\u2019abantu, n\u2019ennyombo, n\u2019entalo ebikwata ku mateeka; kubanga tebiriiko kye bigasa era tebiriimu nsa."
                },
                "10": {
                    "verse_nr": "10",
                    "verse": "Omuntu ayawulayawula mu bantu bw\u2019omalanga okumulabula omulundi ogusooka, era n\u2019ogwokubiri, omwewalanga,"
                },
                "11": {
                    "verse_nr": "11",
                    "verse": "kubanga omuntu ng\u2019oyo aba amaze okukyamizibwa mu kibi, era nga yeesalira yekka omusango."
                },
                "12": {
                    "verse_nr": "12",
                    "verse": "Bwe nkutumiranga Atema oba Tukiko, oyanguwanga okujja gye ndi mu Nikopoli, kubanga nsazeewo okubeera eyo mu biseera eby\u2019obutiti."
                },
                "13": {
                    "verse_nr": "13",
                    "verse": "Fuba okusibirira Zeena munnamateeka ne Apolo obatume babe nga tebaliiko kye beetaaga."
                },
                "14": {
                    "verse_nr": "14",
                    "verse": "Era kubiriza abantu baffe bayige okukolanga emirimu omuva ebyetaagibwa, balemenga kubeera awo nga tebaliiko kye bagasa."
                },
                "15": {
                    "verse_nr": "15",
                    "verse": "Bonna abali nange bakulamusizza. Olamuse abo bonna abatwagala mu kukkiriza. Ekisa kibeerenga nammwe mwenna."
                }
            }
        }
    }
}