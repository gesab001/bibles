{
    "version": "LCB",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze omukadde mpandiikira omukyala omulonde awamu n\u2019abaana be, be njagalira ddala mu mazima, si nze mbaagala nzekka, wabula n\u2019abo bonna abategeera amazima."
                },
                "2": {
                    "verse_nr": "2",
                    "verse": "Amazima ago gabeera mu ffe, era gajjanga kubeera mu ffe emirembe gyonna."
                },
                "3": {
                    "verse_nr": "3",
                    "verse": "Ekisa, n\u2019okusaasira n\u2019emirembe ebiva eri Katonda Kitaffe ne Yesu Kristo Omwana wa Kitaffe bijjanga kubeera naffe mu mazima ne mu kwagala."
                },
                "4": {
                    "verse_nr": "4",
                    "verse": "Nnasanyuka nnyo, bwe nnasanga abamu ku baana bo nga batambulira mu mazima nga bwe twalagirwa Kitaffe."
                },
                "5": {
                    "verse_nr": "5",
                    "verse": "Naye nnyabo kaakano nkusaba nga siri ng\u2019akuwa ekiragiro ekiggya, naye nkujjukiza ekiragiro ekyo Katonda kye yatuwa okuva ku lubereberye nti, \u201cTwagalanenga.\u201d"
                },
                "6": {
                    "verse_nr": "6",
                    "verse": "Era kuno kwe kwagalana nti tugonderenga ebiragiro bya Katonda. Kubanga okuva ku lubereberye twategeezebwa nga bwe tuteekwa okutambula."
                },
                "7": {
                    "verse_nr": "7",
                    "verse": "Mwekuume, abalimba bangi mu nsi abatakkiriza nti Yesu yayambala omubiri. Buli muntu ayogera bw\u2019atyo mulimba era mulabe wa Kristo."
                },
                "8": {
                    "verse_nr": "8",
                    "verse": "Mwekuume, muleme okufiirwa kye twakolerera, wabula mukikuume kubanga mulifuna empeera yammwe yonna."
                },
                "9": {
                    "verse_nr": "9",
                    "verse": "Buli asukka ku ebyo Kristo by\u2019ayigiriza n\u2019atabinywereramu, talina Katonda; naye oyo anywerera mu kuyigiriza okwo alina Kitaffe n\u2019Omwana."
                },
                "10": {
                    "verse_nr": "10",
                    "verse": "Omuntu yenna bw\u2019ajja gye muli, n\u2019atayigiriza bw\u2019atyo, temumwanirizanga mu nnyumba yammwe, n\u2019okulamusa temumulamusanga."
                },
                "11": {
                    "verse_nr": "11",
                    "verse": "Kubanga buli amusembeza aba yeenyigidde mu bikolwa ebyo ebibi."
                },
                "12": {
                    "verse_nr": "12",
                    "verse": "Mbadde na bingi eby\u2019okubawandiikira, kyokka saagala byonna kubibawandiikira buwandiikizi, wabula nsuubira okubakyalira tulyoke twogeraganye nga tulabagana amaaso n\u2019amaaso, essanyu lyaffe liryoke lituukirire."
                },
                "13": {
                    "verse_nr": "13",
                    "verse": "Abaana ba mwannyoko omulonde bakulamusizza."
                }
            }
        }
    }
}