{
    "version": "LCB",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Oluyimba lwa Sulemaani olusinga ennyimba zonna."
                },
                "2": {
                    "verse_nr": "2",
                    "verse": "Omwagalwa Leka annywegere n\u2019emimwa gye kubanga okwagala kwo kusinga envinnyo,"
                },
                "3": {
                    "verse_nr": "3",
                    "verse": "n\u2019amafuta go gawunya akaloosa akalungi; erinnya lyo liri ng\u2019amafuta agattululwa, era abawala kyebava bakwagala."
                },
                "4": {
                    "verse_nr": "4",
                    "verse": "Baako ne gy\u2019ontwala, yanguwa! Kabaka ansembezezza kumpi nnyo antutte mu bisenge bye. AbemikwanoTunaasanyuka ne tukujagulizaamu; era tunaatendereza okwagala kwo okusinga envinnyo. OmwagalwaNga batuufu okukwegomba!"
                },
                "5": {
                    "verse_nr": "5",
                    "verse": "Ndi muddugavu, ndi mulungi, Mmwe abawala ba Yerusaalemi muli ng\u2019eweema ez\u2019e Kedali, era ng\u2019entimbe za Sulemaani."
                },
                "6": {
                    "verse_nr": "6",
                    "verse": "Temuntunuulira kubanga ndi muddugavu, olw\u2019okuba omusana gunjokezza. Batabani ba mmange baansunguwalira; ne bandagira okukuuma ennimiro ez\u2019emizabbibu. Ennimiro yange ngigayaaliridde."
                },
                "7": {
                    "verse_nr": "7",
                    "verse": "Ntegeeza ggwe gwe njagala, gy\u2019oliisiza ekisibo kyo, ne gy\u2019owumuliza endiga zo mu ssaawa ez\u2019omu ttuntu. Lwaki mbeera ng\u2019omukazi eyeebisse amaaso nga nninaanye ebisibo eby\u2019abanywanyi bo?"
                },
                "8": {
                    "verse_nr": "8",
                    "verse": "Abemikwano Bw\u2019oba nga tomanyi, ggwe omukyala asinga bonna obulungi, goberera ekkubo endiga lye zikutte, ogende oliisize embuzi zo ento, okumpi n\u2019eweema z\u2019abasumba."
                },
                "9": {
                    "verse_nr": "9",
                    "verse": "Owoomukwano Omwagalwa wange, nkugeraageranya n\u2019embalaasi esika amagaali ga Falaawo."
                },
                "10": {
                    "verse_nr": "10",
                    "verse": "Amatama go galabika bulungi ng\u2019oyambadde ebikomo eby\u2019oku matu, n\u2019ensingo yo nerabika bulungi ng\u2019erimu eby\u2019omu bulago eby\u2019omuwendo."
                },
                "11": {
                    "verse_nr": "11",
                    "verse": "Tunaakukolera eby\u2019oku matu ebya zaabu, nga birina amapeesa aga ffeeza."
                },
                "12": {
                    "verse_nr": "12",
                    "verse": "Omwagalwa Kabaka bwe yali ng\u2019atudde ku mmeeza ye, akawoowo kange ne kamuwunyira bulungi."
                },
                "13": {
                    "verse_nr": "13",
                    "verse": "Muganzi wange ali ng\u2019ensawo eya kaloosa aka mooli gye ndi, ng\u2019awummulidde mu kifuba kyange."
                },
                "14": {
                    "verse_nr": "14",
                    "verse": "Muganzi wange ali ng\u2019ekiganda eky\u2019ebimuli ebya kofera ebivudde mu nnimiro ez\u2019emizabbibu ez\u2019e Engedi."
                },
                "15": {
                    "verse_nr": "15",
                    "verse": "Owoomukwano Laba, oli mubalagavu, omwagalwa wange oli mubalagavu olabika bulungi. Amaaso go mayiba."
                },
                "16": {
                    "verse_nr": "16",
                    "verse": "Omwagalwa Olabika bulungi muganzi wange, era onsanyusa. Ekitanda kyaffe kya muddo muto."
                },
                "17": {
                    "verse_nr": "17",
                    "verse": "Owoomukwano Emikiikiro gy\u2019ennyumba yaffe mivule, n\u2019enzooba zaffe nkanaga."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ndi kimuli kya looza ekya Saloni, eddanga ery\u2019omu biwonvu."
                },
                "2": {
                    "verse_nr": "2",
                    "verse": "Owoomukwano Ng\u2019eddanga mu maggwa, gwe njagala ennyo bw\u2019ali bw\u2019atyo mu baweereza abakazi."
                },
                "3": {
                    "verse_nr": "3",
                    "verse": "Omwagalwa Ng\u2019omucungwa mu miti egy\u2019omu kibira, a\u014b\u014banza bw\u2019ali bw\u2019atyo mu bavubuka. Neesiima okutuula mu kisiikirize kye, n\u2019ekibala kye kimpomera."
                },
                "4": {
                    "verse_nr": "4",
                    "verse": "Yantwala ku kijjulo, n\u2019okwagala kwe ne ku mmaamira."
                },
                "5": {
                    "verse_nr": "5",
                    "verse": "Munzizeemu amaanyi n\u2019ezabbibu enkalu, mumbuddeebudde n\u2019emicungwa kubanga okwagala kunzirisizza."
                },
                "6": {
                    "verse_nr": "6",
                    "verse": "Omukono gwe ogwa kkono guli wansi wa mutwe gwange, n\u2019omukono gwe ogwa ddyo gumpambatira."
                },
                "7": {
                    "verse_nr": "7",
                    "verse": "Mmwe abawala ba Yerusaalemi, mbakuutira, ng\u2019empeewo n\u2019enjaza ez\u2019omu ttale, temusisimula newaakubadde okuzuukusa okwagala okutuusa nga kweyagalidde."
                },
                "8": {
                    "verse_nr": "8",
                    "verse": "Wuliriza omwagalwa wange, Laba, ajja ng\u2019abuukirabuukira ku nsozi, ng\u2019azinira ku busozi."
                },
                "9": {
                    "verse_nr": "9",
                    "verse": "Omwagalwa wange ali ng\u2019empeewo oba ennangaazi ento. Laba ayimiridde emabega w\u2019olukomera lwaffe, Alingiza mu madirisa, alabikira mu mulimu ogulukibwa ogw\u2019omu ddirisa."
                },
                "10": {
                    "verse_nr": "10",
                    "verse": "Omwagalwa wange ya\u014b\u014bamba nti, \u201cGolokoka, Owoomukwano, omulungi wange, ojje tugende,"
                },
                "11": {
                    "verse_nr": "11",
                    "verse": "kubanga laba ttoggo aweddeko, n\u2019enkuba eweddeyo."
                },
                "12": {
                    "verse_nr": "12",
                    "verse": "Ebimuli bimulisizza, n\u2019ebiro eby\u2019okuyimba bituuse, era n\u2019okukaaba kw\u2019amayiba kuwulirwa mu nsi."
                },
                "13": {
                    "verse_nr": "13",
                    "verse": "Omutiini gubala ettiini zaagwo, n\u2019emizabbibu gimulisizza ne gibunya akawoowo kaagyo. Golokoka Owoomukwano, omulungi wange ojje tugende.\u201d"
                },
                "14": {
                    "verse_nr": "14",
                    "verse": "Owoomukwano Ggwe ejjiba lyange, eribeera mu njatika ez\u2019omu njazi, mu bwekwekero obw\u2019amayinja, ndaga amaaso go, ka mpulire eddoboozi lyo, kubanga eddoboozi lyo ddungi nnyo, n\u2019amaaso go gasanyusa."
                },
                "15": {
                    "verse_nr": "15",
                    "verse": "Tukwatire ebibe, obube obutono, obwonoona ennimiro ez\u2019emizabbibu, kubanga ennimiro zaffe ez\u2019emizabbibu zimulisizza."
                },
                "16": {
                    "verse_nr": "16",
                    "verse": "Omwagalwa Muganzi wange, wange nzekka, era nange ndi wuwe; aliisiza ekisibo kye mu malanga,"
                },
                "17": {
                    "verse_nr": "17",
                    "verse": "okutuusa obudde nga bukedde n\u2019ebisiikirize nga biddukidde ddala; okyuke omwagalwa wange obe ng\u2019empeewo oba ennangaazi ento ku busozi obw\u2019e Beseri."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ekiro kyonna nga ndi ku kitanda kyange, nalindirira emmeeme yange gw\u2019eyagala, ne munoonya naye saamulaba."
                },
                "2": {
                    "verse_nr": "2",
                    "verse": "Nnaagolokoka ne ntambulatambulako mu kibuga, mu nguudo ne mu bifo ebigazi; nanoonya emmeeme yange gw\u2019eyagala, ne nnindirira naye saamulaba."
                },
                "3": {
                    "verse_nr": "3",
                    "verse": "Abakuumi b\u2019ekibuga abaali balawuna mu kibuga, ne bansisinkana, ne mbabuuza nti, \u201cMundabidde ku oyo emmeeme yange gw\u2019eyagala?\u201d"
                },
                "4": {
                    "verse_nr": "4",
                    "verse": "Twali twakayisi\u014b\u014banya, ne ndaba oyo emmeeme yange gw\u2019eyagala. Ne munnywegera ne simuganya kugenda, okutuusa lwe namuleeta mu nnyumba ya mmange, ne mutwala mu kisenge ky\u2019oyo eyanzaala."
                },
                "5": {
                    "verse_nr": "5",
                    "verse": "Mbakuutira mmwe abawala ba Yerusaalemi, ng\u2019empeewo n\u2019enjaza ez\u2019oku ttale, temusisimula newaakubadde okuzuukusa okwagala okutuusa nga kwesiimidde."
                },
                "6": {
                    "verse_nr": "6",
                    "verse": "Ani oyo ajja ng\u2019ava mu ddungu, afaanana ng\u2019empagi ey\u2019omukka, asaabye ebyakaloosa ebya mooli n\u2019omugavu, okuva mu byakaloosa byonna eby\u2019omusuubuzi?"
                },
                "7": {
                    "verse_nr": "7",
                    "verse": "Laba, kye kigaali kya Sulemaani, ekiwerekeddwako abasajja ab\u2019amaanyi nga nkaaga, abalwanyi abazira abasingayo mu Isirayiri,"
                },
                "8": {
                    "verse_nr": "8",
                    "verse": "bonna balina ebitala, era bamanyirivu mu kulwana; buli omu n\u2019ekitala kye mu kiwato kye, nga beetegekedde entiisa ey\u2019ekiro."
                },
                "9": {
                    "verse_nr": "9",
                    "verse": "Kabaka Sulemaani yeekolera ekigaali eky\u2019emiti egy\u2019omu Lebanooni."
                },
                "10": {
                    "verse_nr": "10",
                    "verse": "Empagi zaakyo yazisiigako ffeeza, ne wansi waakyo nga wa zaabu, n\u2019entebe yaamu ng\u2019eriko olugoye lwa ffulungu; ne munda nga mwaliire bulungi n\u2019okwagala, okw\u2019abawala ba Yerusaalemi."
                },
                "11": {
                    "verse_nr": "11",
                    "verse": "Mufulume, mmwe abawala ba Sayuuni, mulabe ku Kabaka Sulemaani ng\u2019ayambadde engule, engule nnyina gye yamutikkira ku lunaku olw\u2019embaga ye, ku lunaku omutima gwe kwe gwasanyukira."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Owoomukwano Ng\u2019olabika bulungi, gwe njagala, laba ondabikidde bulungi. Amaaso go mayiba mu lugoye mw\u2019ogabisse. Enviiri zo ziri ng\u2019eggana ly\u2019embuzi eziserengeta okuva ku lusozi Gireyaadi."
                },
                "2": {
                    "verse_nr": "2",
                    "verse": "Amannyo go gali ng\u2019ekisibo ky\u2019endiga nga kye zijje zisalibweko ebyoya, nga ziva okunaazibwa. Buli emu nnongo eri n\u2019ennongo ginnaayo, so tewali eri yokka."
                },
                "3": {
                    "verse_nr": "3",
                    "verse": "Emimwa gyo giri ng\u2019ewuzi ey\u2019olugoye olutwakaavu; n\u2019akamwa ko kandabikira bulungi. Amatama go mu lugoye lw\u2019ogabisseeko gali ng\u2019ekitundu ky\u2019ekkomamawanga."
                },
                "4": {
                    "verse_nr": "4",
                    "verse": "Ensingo yo eri ng\u2019omulongooti gwa Dawudi, ogwatereezebwa obulungi; ne ku gwo nga kuliko engabo lukumi, zonna nga ngabo z\u2019abasajja abalwanyi."
                },
                "5": {
                    "verse_nr": "5",
                    "verse": "Amabeere go gombi gali ng\u2019abaana b\u2019empeewo, ab\u2019empeewo, nga balongo, abaliira mu malanga."
                },
                "6": {
                    "verse_nr": "6",
                    "verse": "Okutuusa obudde nga bukedde, n\u2019ebisiikirize nga biweddewo, ndigenda ku lusozi olunene olwa mooli ne ku kasozi ak\u2019omugavu."
                },
                "7": {
                    "verse_nr": "7",
                    "verse": "Ng\u2019olabika bulungi wenna, omwagalwa wange, toliiko bbala na limu."
                },
                "8": {
                    "verse_nr": "8",
                    "verse": "Jjangu tuve mu Lebanooni, omugole wange, jjangu tuve mu Lebanooni. Lengera okuva ku ntikko ya Amana, n\u2019okuva ku ntikko ya Seniri ne ku ntikko ya Kerumooni, n\u2019okuva mu mpuku ey\u2019empologoma, ne ku nsozi ez\u2019engo."
                },
                "9": {
                    "verse_nr": "9",
                    "verse": "Osenzesenze omutima gwange, mwannyinaze, omugole wange; otutte omutima gwange, ne munye y\u2019eriiso lyo gy\u2019onkubye, n\u2019omukuufu ogumu ogw\u2019omu bulago bwo."
                },
                "10": {
                    "verse_nr": "10",
                    "verse": "Ng\u2019okwagala kwo kulungi mwannyinaze, omugole wange, okwagala kwo nga kusinga nnyo envinnyo, n\u2019akawoowo ak\u2019amafuta go kasinga eby\u2019akawoowo eby\u2019engeri zonna obulungi."
                },
                "11": {
                    "verse_nr": "11",
                    "verse": "Emimwa gyo gitonnya obuwoomi ng\u2019ebisenge eby\u2019omubisi gw\u2019enjuki, omugole wange; amata n\u2019omubisi gw\u2019enjuki biri wansi w\u2019olulimi lwo. Akaloosa ak\u2019ebyambalo byo kali ng\u2019akawoowo ak\u2019e Lebanooni."
                },
                "12": {
                    "verse_nr": "12",
                    "verse": "Oli nnimiro eyasimbibwa, mwannyinaze, omugole wange, era oli luzzi olwasibibwa, ensulo eyateekebwako akabonero."
                },
                "13": {
                    "verse_nr": "13",
                    "verse": "Ebimera byo nnimiro ya mikomamawanga, erina ebibala byonna eby\u2019omuwendo, ne kofera n\u2019emiti egy\u2019omugavu"
                },
                "14": {
                    "verse_nr": "14",
                    "verse": "n\u2019omugavu ne kalikomu, ne kalamo ne kinamoni, n\u2019emiti egy\u2019ebika by\u2019omugavu byonna, ne mooli ne alowe, wamu n\u2019eby\u2019akawoowo byonna ebisinga obulungi."
                },
                "15": {
                    "verse_nr": "15",
                    "verse": "Oli nsulo ya nnimiro, oluzzi olw\u2019amazzi amalamu, olukulukuta okuva mu Lebanooni."
                },
                "16": {
                    "verse_nr": "16",
                    "verse": "Omwagalwa Zuukuka gwe empewo ey\u2019obukiikakkono, naawe empewo ey\u2019obukiikaddyo jjangu. Mukuntire ku nnimiro yange, akaloosa, kaayo akalungi kasaasaane wonna, Muleke muganzi wange ajje mu nnimiro ye, alye ebibala byamu eby\u2019omuwendo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Owoomukwano Nzize mu nnimiro yange mwannyinaze, omugole wange; nku\u014b\u014baanyiza mooli yange n\u2019eby\u2019akawoowo byange. Ndidde ebisenge byange eby\u2019omubisi gw\u2019enjuki gwange ne nywa n\u2019omubisi gwange, Nywedde wayini wange n\u2019amata gange. AbemikwanoAbemikwano mulye munywe, munywere ddala, mmwe abaagalana."
                },
                "2": {
                    "verse_nr": "2",
                    "verse": "Omwagalwa Nnali ngalamidde, ng\u2019omutima gwange guwulira. Ne mpulira muganzi wange ng\u2019akonkona, n\u2019ayogera nti, \u201cNziguliraawo mwannyinaze, Owoomukwano, ejjiba lyange, owe wange ataliiko bbala, kubanga omutwe gwange gutobye omusulo, n\u2019enviiri zange zibisiwadde olw\u2019obunnyogovu.\u201d"
                },
                "3": {
                    "verse_nr": "3",
                    "verse": "Nziggyeko ekkooti yange, nnaagyambala ntya nate? Nanaabye ebigere, nnaddayo ntya mu ttaka gye binaddugalira?"
                },
                "4": {
                    "verse_nr": "4",
                    "verse": "Muganzi wange bwe yakwata ku munyolo, omutima gwange ne gubuukabuuka."
                },
                "5": {
                    "verse_nr": "5",
                    "verse": "Ne ngolokoka okuggulirawo muganzi wange, emikono gyange nga gitonnya mooli, n\u2019engalo zange nga zikulukuta mooli, ku minyolo gy\u2019ekufulu."
                },
                "6": {
                    "verse_nr": "6",
                    "verse": "Ne \u014b\u014benda okuggulirawo muganzi wange, naye muganzi wange ng\u2019avuddewo, yeetambulidde. Omutima gwange gwasanyuka bwe nnawulira eddoboozi lye. Ne munoonya naye n\u2019ambula, ne mukoowoola naye nga taddamu."
                },
                "7": {
                    "verse_nr": "7",
                    "verse": "Abakuumi baansanga bwe baali nga balawuna mu kibuga; baankuba, ne bandeetako ebinuubule, ne batwala n\u2019ekyambalo kyange, abasajja abo abakuuma bbugwe."
                },
                "8": {
                    "verse_nr": "8",
                    "verse": "Mmwe abawala ba Yerusaalemi, mbakuutira nti bwe mulaba ku muganzi wange, mumutegeeze ng\u2019okwagala kwange gy\u2019ali bwe kunzita."
                },
                "9": {
                    "verse_nr": "9",
                    "verse": "Abemikwano Owange, kiki muganzi wo ky\u2019alina kyasinza abalungi abalala ggwe omukazi akira abalala obulungi? Kiki muganzi wo kyasinza abalala n\u2019okutukuutira n\u2019otukuutira bw\u2019otyo?"
                },
                "10": {
                    "verse_nr": "10",
                    "verse": "Omwagalwa Muganzi wange alabika bulungi nnyo era mumyufu, atabula ne mu bantu omutwalo."
                },
                "11": {
                    "verse_nr": "11",
                    "verse": "Omutwe gwe gwa zaabu ennongoose ennyo; n\u2019enviiri ze zirimu amayengo, era nzirugavu nga nnamu\u014b\u014boona."
                },
                "12": {
                    "verse_nr": "12",
                    "verse": "Amaaso ge gali ng\u2019amayiba ku mabbali g\u2019emigga egy\u2019amazzi, agaanaazibwa n\u2019amata, ne gaba ng\u2019amayinja ag\u2019omuwendo omungi."
                },
                "13": {
                    "verse_nr": "13",
                    "verse": "Amatama ge gali ng\u2019emisiri egy\u2019obuwoowo, obuleeta akaloosa akalungi. Emimwa gye giri ng\u2019amalanga agakulukuta mooli."
                },
                "14": {
                    "verse_nr": "14",
                    "verse": "Emikono gye giri ng\u2019emitayimbwa egya zaabu egiteekebwamu amayinja ag\u2019omuwendo. Omubiri gwe guli ng\u2019amasanga amayooyote agatoneddwa ne safiro."
                },
                "15": {
                    "verse_nr": "15",
                    "verse": "Amagulu ge gali ng\u2019empagi ez\u2019amayinja aganyirira ezisimbibwa mu zaabu ennungi. Mu ndabika afaanana Lebanooni omulungi ng\u2019emivule gyayo."
                },
                "16": {
                    "verse_nr": "16",
                    "verse": "Enjogera ye mpomerevu, weewaawo awamu n\u2019ebyo byonna ayagalibwa. Ono ye muganzi wange, ye mukwano gwange; mmwe abawala ba Yerusaalemi."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Abemikwano Muganzi wo alaze wa, ggwe akira abakyala bonna obulungi? Muganzi wo yakutte lya wa tumukunoonyezeeko?"
                },
                "2": {
                    "verse_nr": "2",
                    "verse": "Omwagalwa Muganzi wange aserengese mu nnimiro ye, mu misiri egy\u2019ebirime ebyakaloosa, okulabirira ennimiro ye n\u2019okunoga amalanga."
                },
                "3": {
                    "verse_nr": "3",
                    "verse": "Muganzi wange, wange, nange ndi wuwe; anoonyeza mu malanga."
                },
                "4": {
                    "verse_nr": "4",
                    "verse": "Owoomukwano Oli mubalagavu nga Tiruza, omwagalwa wange, omulungi nga Yerusaalemi, era ow\u2019ekitiibwa ng\u2019eggye eririna ebendera."
                },
                "5": {
                    "verse_nr": "5",
                    "verse": "Tontunuulira nnyo kubanga amaaso go gantawanya. Enviiri zo ziri ng\u2019ekisibo eky\u2019embuzi, eziserengeta okuva e Gireyaadi."
                },
                "6": {
                    "verse_nr": "6",
                    "verse": "Amannyo go gali ng\u2019ekisibo eky\u2019endiga eziva okunaazibwa; buli emu nnongo eri n\u2019ennongo ginnaayo, so tewali eri yokka."
                },
                "7": {
                    "verse_nr": "7",
                    "verse": "Obwenyi bwo bw\u2019obisse mu lugoye, buli ng\u2019ebitundu by\u2019amakomamawanga."
                },
                "8": {
                    "verse_nr": "8",
                    "verse": "Ne bwe walibeerawo bakabaka abakazi nkaaga, n\u2019abazaana kinaana, n\u2019abawala embeerera abatamanyiddwa muwendo,"
                },
                "9": {
                    "verse_nr": "9",
                    "verse": "ejjiba lyange, owange ataliiko bbala, ow\u2019enjawulo, mwana muwala eyazaalibwa yekka, ayagalibwa ennyo nnyina okusinga abalala, y\u2019ansingira mu bonna. Abawala baamulaba ne bamuyita wa mukisa; bakabaka abakazi n\u2019abazaana baamutenda."
                },
                "10": {
                    "verse_nr": "10",
                    "verse": "Abemikwano Ani ono alabika ng\u2019emmambya, omulungi ng\u2019omwezi, atangalijja ng\u2019enjuba, alina ekitiibwa ng\u2019eky\u2019emunnyeenye?"
                },
                "11": {
                    "verse_nr": "11",
                    "verse": "Owoomukwano Naserengeta mu nnimiro ey\u2019emiti egy\u2019ensigo okwetegereza okumulisa okw\u2019ebimera eby\u2019omu kiwonvu, okulaba omuzabbibu obanga gwamulisa, n\u2019okulaba emikomamawanga oba nga gyamera."
                },
                "12": {
                    "verse_nr": "12",
                    "verse": "Bwe nnali nkyali awo emmeeme yange n\u2019egenda eri amagaali ag\u2019obwakabaka ag\u2019omu bantu bange."
                },
                "13": {
                    "verse_nr": "13",
                    "verse": "Abemikwano Komawo, Komawo, ggwe Omusulamu; komawo, komawo tukutunuleko. OwoomukwanoLwaki mutunuulira Omusulamu ng\u2019abali ku mazina ga Makanayimu?"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ebigere byo nga birabika bulungi mu ngatto, ggwe omumbejja! Amagulu go gali ng\u2019amayinja ag\u2019omuwendo, omulimu gw\u2019omuweesi omukalabakalaba."
                },
                "2": {
                    "verse_nr": "2",
                    "verse": "Ekkundi lyo kibya kyekulungirivu, ekitaggwaamu nvinnyo entabule obulungi. Ekiwato kyo ntuumu ya \u014b\u014baano eyeetooloddwa amalanga."
                },
                "3": {
                    "verse_nr": "3",
                    "verse": "Amabeere go gali ng\u2019abaana b\u2019empeewo, abalongo."
                },
                "4": {
                    "verse_nr": "4",
                    "verse": "Ensingo yo eri ng\u2019omunaala ogw\u2019amasanga. Amaaso go gali ng\u2019ebidiba eby\u2019omu Kesuboni ebiri ku mulyango ogw\u2019e Basulabbimu. Ennyindo yo eri ng\u2019omulongooti ogw\u2019e Lebanooni ogwolekera Ddamasiko."
                },
                "5": {
                    "verse_nr": "5",
                    "verse": "Omutwe gwo gukuwoomera ng\u2019olusozi Kalumeeri, n\u2019enviiri zo ziranga emiguwa egy\u2019effulungu; Kabaka asendebwasendebwa ebintu byakwo."
                },
                "6": {
                    "verse_nr": "6",
                    "verse": "Ng\u2019olabika bulungi, ng\u2019osanyusa ggwe omwagalwa n\u2019obulungi bwo."
                },
                "7": {
                    "verse_nr": "7",
                    "verse": "Oli muwanvu ng\u2019olukindu, n\u2019amabeere go gali ng\u2019ebirimba eby\u2019ebibala byakwo."
                },
                "8": {
                    "verse_nr": "8",
                    "verse": "Nayogera nti, \u201cNdirinnya olukindu, era ndikwata ebibala byalwo.\u201d Amabeere go gabeere ng\u2019ebirimba eby\u2019oku muzabbibu, n\u2019akawoowo ak\u2019omu kamwa ko ng\u2019ebibala eby\u2019omucungwa"
                },
                "9": {
                    "verse_nr": "9",
                    "verse": "n\u2019akamwa ko nga nvinnyo esinga obulungi. OmwagalwaNe wayini amirwe bulungi muganzi wange, ng\u2019akulukuta mpola mpola ku mimwa gy\u2019abo abeebase."
                },
                "10": {
                    "verse_nr": "10",
                    "verse": "Ndi wa muganzi wange, era naye anjagala nnyo."
                },
                "11": {
                    "verse_nr": "11",
                    "verse": "Jjangu, muganzi wange tugende ebweru w\u2019ekibuga, tusuleko mu byalo."
                },
                "12": {
                    "verse_nr": "12",
                    "verse": "Tukeere tugende mu nnimiro z\u2019emizabbibu, tulabe obanga emizabbibu gimulisizza, obanga n\u2019ebimuli byagwo byanjuluzza, obanga n\u2019emikomamawanga gimulisizza, era eyo gye nnaakulagira okwagala kwange."
                },
                "13": {
                    "verse_nr": "13",
                    "verse": "Amadudayimu gawunya akawoowo, ne ku miryango gyaffe waliwo ebibala ebisinga obulungi, Ebyakanogebwa awamu n\u2019ebikadde, bye nkuterekedde muganzi wange."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Singa wali muganda wange eyakuzibwa mmange era eyayonka amabeere ga mmange, nandikusanze ebweru nandikunywegedde ne wataba n\u2019omu annyooma."
                },
                "2": {
                    "verse_nr": "2",
                    "verse": "Nandikukulembedde ne nkuleeta mu nnyumba ya mmange, oyo eyangigiriza. Nandikuwadde wayini okunywa ng\u2019alimu ebyakaloosa, omubisi ogw\u2019amakomamawanga gange."
                },
                "3": {
                    "verse_nr": "3",
                    "verse": "Omukono gwe ogwa kkono guli wansi wa mutwe gwange n\u2019omukono gwe ogwa ddyo gumpambaatira."
                },
                "4": {
                    "verse_nr": "4",
                    "verse": "Mmwe abawala ba Yerusaalemi mbakuutira, temusiikuula newaakubadde okuzuukusa okwagala okutuusa ng\u2019ekiseera ekituufu kituuse."
                },
                "5": {
                    "verse_nr": "5",
                    "verse": "Abemikwano Ani oyo gwe tulengera ng\u2019ava mu ddungu nga yeesigamye muganzi we? OmwagalwaNakuzuukusa ng\u2019oli wansi w\u2019omuti ogw\u2019omucungwa. Eyo maama wo gye yafunira olubuto era eyo maama wo gye yakuzaalira mu bulumi obungi."
                },
                "6": {
                    "verse_nr": "6",
                    "verse": "Nteeka ng\u2019akabonero ku mutima gwo, era ng\u2019akabonero ku mukono gwo, kubanga okwagala kwa maanyi ng\u2019okufa, obuggya bwakwo buli ng\u2019obusungu obw\u2019emagombe. Kwaka ng\u2019ennimi ez\u2019omuliro, omuliro ogwaka n\u2019amaanyi ennyo."
                },
                "7": {
                    "verse_nr": "7",
                    "verse": "Amazzi amangi tegamalaawo nnyonta ya kwagala n\u2019emigga tegiyinza kukumalawo. Singa omuntu awaayo obugagga bwe bwonna obw\u2019ennyumba ye okufuna okwagala, asekererwa nnyo."
                },
                "8": {
                    "verse_nr": "8",
                    "verse": "Abemikwano Tulina muto waffe atannamera mabeere, naye tulikola tutya bw\u2019alituuka okwogerezebwa?"
                },
                "9": {
                    "verse_nr": "9",
                    "verse": "Singa abadde bbugwe twandimuzimbyeko eminaala egya ffeeza, singa abadde luggi twandimuggalidde na mivule."
                },
                "10": {
                    "verse_nr": "10",
                    "verse": "Omwagalwa Ndi bbugwe era n\u2019amabeere gange gali ng\u2019ekitikkiro, noolwekyo mu maaso ge, mmufuukidde aleeta emirembe."
                },
                "11": {
                    "verse_nr": "11",
                    "verse": "Sulemaani yalina ennimiro y\u2019emizabbibu e Baaluka Kamooni, n\u2019agisigira abalimi. Buli omu ku bo yamusalira ebitundu bya ffeeza lukumi."
                },
                "12": {
                    "verse_nr": "12",
                    "verse": "Ennimiro yange ey\u2019emizabbibu, yange, ebitundu olukumi bibyo ggwe Sulemaani, ebitundu ebikumi bibiri by\u2019abo abalabirira ennimiro."
                },
                "13": {
                    "verse_nr": "13",
                    "verse": "Owoomukwano Ggwe abeera mu nnimiro ne mikwano gyo nga weebali, ka mpulire eddoboozi lyo."
                },
                "14": {
                    "verse_nr": "14",
                    "verse": "Omwagalwa Yanguwa okuvaayo eyo, odduke mangu ng\u2019empeewo oba ng\u2019ennangaazi ento, oddukire ku nsozi ezijjudde ebyakaloosa."
                }
            }
        }
    }
}