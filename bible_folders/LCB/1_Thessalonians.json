{
    "version": "LCB",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze Pawulo ne Sirwano ne Timoseewo, tuwandiikira Ekkanisa ey\u2019Abasessaloniika, abantu ba Katonda Kitaffe ne Mukama waffe Yesu Kristo, ekisa n\u2019emirembe bibeerenga gye muli."
                },
                "2": {
                    "verse_nr": "2",
                    "verse": "Okwebaza olw\u2019okukkiriza kw\u2019Abasessaloniika - Bulijjo twebaza Katonda ku lwammwe mwenna era tubasabira obutayosa,"
                },
                "3": {
                    "verse_nr": "3",
                    "verse": "nga tujjukira omulimu gwammwe ogw\u2019okukkiriza, n\u2019okufuba okw\u2019okwagala n\u2019okugumiikiriza okw\u2019essuubi mu Mukama waffe Yesu Kristo mu maaso ga Katonda era Kitaffe,"
                },
                "4": {
                    "verse_nr": "4",
                    "verse": "era nga tumanyi, nga mmwe abooluganda muli mikwano gya Katonda, baayagala ennyo, be yalonda."
                },
                "5": {
                    "verse_nr": "5",
                    "verse": "Kubanga Enjiri yaffe teyajja gye muli mu kigambo kyokka, wabula ne mu maanyi, ne mu Mwoyo Omutukuvu, ne mu bukakafu obungi, era nga bwe mumanyi nga twabeeranga wakati mu mmwe ku lwammwe."
                },
                "6": {
                    "verse_nr": "6",
                    "verse": "Nammwe mwagoberera Mukama waffe era ne mukola nga bwe twakolanga bwe mwakkiriza ekigambo wakati mu kubonaabona okungi nga mulina essanyu eriva mu Mwoyo Omutukuvu,"
                },
                "7": {
                    "verse_nr": "7",
                    "verse": "ne mubeera ekyokulabirako eri abakkiriza bonna ab\u2019omu Makedoniya ne Akaya."
                },
                "8": {
                    "verse_nr": "8",
                    "verse": "Kubanga ekigambo kya Mukama kibunye okuva mu mmwe, si mu Makedoniya ne mu Akaya mwokka, naye ne mu buli kifo n\u2019okukkiriza kwammwe eri Katonda kwabuna ne tutabaako kye tukwogerera."
                },
                "9": {
                    "verse_nr": "9",
                    "verse": "Kubanga bo bennyini batubuulira engeri gye mwatwanirizaamu, ne bwe mwakyuka okuleka bakatonda abalala ne mudda eri Katonda omulamu era ow\u2019amazima,"
                },
                "10": {
                    "verse_nr": "10",
                    "verse": "era ne bwe mulindiridde Omwana wa Katonda, okukomawo okuva mu ggulu, gwe yazuukiza okuva mu bafu, ye Yesu oyo yekka atulokola okutuwonya mu busungu bwa Katonda obugenda okujja."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Obuweereza bwa Pawulo mu Sessaloniika - Mmwe bennyini, abooluganda abaagalwa, mumanyi ng\u2019okujja kwaffe gye muli tekwafa busa."
                },
                "2": {
                    "verse_nr": "2",
                    "verse": "Mumanyi nga bwe twabonaabonera e Firipi, n\u2019okuyisibwa obubi kyokka ne tugumira mu Katonda waffe ne tubategeeza Enjiri ya Katonda nga tuli mu kuwakanyizibwa okungi."
                },
                "3": {
                    "verse_nr": "3",
                    "verse": "Kubanga okubuulirira kwaffe tekwali kwa bulimba so tekwali kwa bugwenyufu, wadde okw\u2019obukuusa,"
                },
                "4": {
                    "verse_nr": "4",
                    "verse": "naye nga bwe twasaanyizibwa Katonda n\u2019atwesiga n\u2019Enjiri, bwe twogera bwe tutyo, si ng\u2019abaagala okusanyusa abantu, wabula tusiimibwe Katonda, oyo akebera ebirowoozo by\u2019emitima gyaffe."
                },
                "5": {
                    "verse_nr": "5",
                    "verse": "Tetugezangako kubawangula na bigambo biwaaniriza nga nammwe bwe mumanyi, wadde okuba ab\u2019omululu era Katonda akimanyi,"
                },
                "6": {
                    "verse_nr": "6",
                    "verse": "newaakubadde okunoonyaamu ekitiibwa, newaakubadde okuva eri mmwe wadde abantu abalala,"
                },
                "7": {
                    "verse_nr": "7",
                    "verse": "tulyoke tulabike ng\u2019abatume ba Kristo ab\u2019amaanyi. Naye twefuula ng\u2019abaana abato mu maaso gammwe, nga nnyina w\u2019abaana bwe yandyagadde abaana be,"
                },
                "8": {
                    "verse_nr": "8",
                    "verse": "bwe tutyo bwe twabalumirwa omwoyo ne tusanyuka okubatuusaako si Enjiri ya Katonda yokka naye n\u2019okuwaayo emyoyo gyaffe ffe, kubanga mwafuuka baagalwa baffe."
                },
                "9": {
                    "verse_nr": "9",
                    "verse": "Abooluganda mujjukire okufuba kwaffe n\u2019okutegana kwaffe; bwe twakolanga emisana n\u2019ekiro tuleme okubazitoowerera, nga tubabuulira Enjiri ya Katonda."
                },
                "10": {
                    "verse_nr": "10",
                    "verse": "Mmwe muli bajulirwa baffe, era ne Katonda akimanyi, nga twali bakkiriza ddala era abatuukirivu abataaliko kya kunenyezebwa, abeeweerayo ddala bwe twali mu mmwe,"
                },
                "11": {
                    "verse_nr": "11",
                    "verse": "nga bwe mumanyi nga twali kitaawe wa buli omu ku mmwe nga kitaawe w\u2019abaana bw\u2019abeera eri abaana be,"
                },
                "12": {
                    "verse_nr": "12",
                    "verse": "nga tubabuulirira era nga tubagumya mu mwoyo era nga tubaweerako obujulirwa, ne tubakuutira okutambulanga nga musaanira mu maaso ga Katonda, oyo abayita okuyingira mu bwakabaka bwe ye ne mu kitiibwa kye."
                },
                "13": {
                    "verse_nr": "13",
                    "verse": "Naffe kyetuva twebaza Katonda obutayosa, kubanga bwe mwawulira ekigambo ekiva gye tuli, temwakiwulira ng\u2019ekiva eri abantu wabula ng\u2019ekiva eri Katonda, nga ky\u2019ekigambo kya Katonda kyennyini, ekikolera ne mu mmwe, abakkiriza."
                },
                "14": {
                    "verse_nr": "14",
                    "verse": "Nammwe, abooluganda abaagalwa, mwabonaabona ng\u2019Ekkanisa za Katonda eziri mu Buyudaaya mu Kristo Yesu, nga muyigganyizibwa abantu b\u2019eggwanga lyammwe mmwe, nga nabo bwe baayigganyizibwa abantu b\u2019eggwanga lyabwe Abayudaaya."
                },
                "15": {
                    "verse_nr": "15",
                    "verse": "Bwe baamala okutta bannabbi baabwe, ne batta ne Mukama waffe Yesu, era naffe baatuyigganya nnyo; tebaasanyusa Katonda era balabe b\u2019abantu bonna,"
                },
                "16": {
                    "verse_nr": "16",
                    "verse": "era baatugaana okubuulira Abaamawanga olw\u2019okutya nti bajja kulokoka, kale ebibi byabwe byeyongera bulijjo; ku nkomerero, obusungu bwa Katonda bubabuubuukiddeko."
                },
                "17": {
                    "verse_nr": "17",
                    "verse": "Pawulo okwagala okulaba Abasessaloniika - Abooluganda bwe twabaawukanako nga wayiseewo akaseera akatono, wadde essaawa emu, so ng\u2019emitima gyaffe gisigadde eyo, twegomba nnyo okukomawo twongere okubalabako."
                },
                "18": {
                    "verse_nr": "18",
                    "verse": "Twayagala nnyo okudda gye muli, na ddala nze, Pawulo; nagezaako emirundi n\u2019emirundi, naye Setaani n\u2019atuziyiza."
                },
                "19": {
                    "verse_nr": "19",
                    "verse": "Kale Mukama waffe Yesu bw\u2019alijja, si mmwe mulibeera essuubi n\u2019essanyu lyaffe, n\u2019engule ey\u2019okwenyumiriza kwaffe?"
                },
                "20": {
                    "verse_nr": "20",
                    "verse": "Kubanga mmwe kitiibwa kyaffe era essanyu lyaffe."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Oluvannyuma nga tetukyayinza kugumiikiriza ne tusalawo okusigala ffekka mu Asene."
                },
                "2": {
                    "verse_nr": "2",
                    "verse": "Ne tutuma Timoseewo, muganda waffe era muweereza munnaffe mu mulimu gwa Katonda, mu Njiri ya Kristo, abagumye era abanyweze mu kukkiriza kwammwe,"
                },
                "3": {
                    "verse_nr": "3",
                    "verse": "waleme okubaawo n\u2019omu aterebuka olw\u2019okuyigganyizibwa kwe mwalimu. Mmwe mwennyini mumanyi nti ekyo kye twayitirwa."
                },
                "4": {
                    "verse_nr": "4",
                    "verse": "Kubanga ne bwe twali tukyali nammwe twabategeeza nti tuli baakuyigganyizibwa era bwe kyali bwe kityo era mukimanyi."
                },
                "5": {
                    "verse_nr": "5",
                    "verse": "Ssaayinza kwongera kugumiikiriza kyennava ntuma Timoseewo ajje alabe obanga okukkiriza kwammwe kukyali kunywevu, si kulwa nga mukemebwa omukemi, ne tuba nga twateganira bwereere."
                },
                "6": {
                    "verse_nr": "6",
                    "verse": "Lipoota ya Timoseewo ezzaamu amaanyi - Naye kaakano Timoseewo bw\u2019akomyewo ng\u2019ava gye muli atuleetedde amawulire amalungi ag\u2019okukkiriza kwammwe n\u2019okwagala kwammwe, era nga mutujjukira bulungi bulijjo, nga mwesunga okutulabako nga naffe bwe twesunga okubalabako."
                },
                "7": {
                    "verse_nr": "7",
                    "verse": "Noolwekyo abaagalwa, newaakubadde nga tuli mu buzibu ne mu kubonaabona, okukkiriza kwammwe kutuzaamu amaanyi."
                },
                "8": {
                    "verse_nr": "8",
                    "verse": "Kubanga bwe muba abanywevu mu Mukama waffe, naffe tuba balamu."
                },
                "9": {
                    "verse_nr": "9",
                    "verse": "Kale Katonda tumwebaze tutya olw\u2019essanyu eritujjudde ku lwammwe olw\u2019essanyu lye tulina ku lwammwe mu maaso ga Katonda waffe?"
                },
                "10": {
                    "verse_nr": "10",
                    "verse": "Katonda tumwegayirira nnyo nnyini emisana n\u2019ekiro, atukkirize okubalabako tujjuulirize ebyo ebikyabulako mu kukkiriza kwammwe."
                },
                "11": {
                    "verse_nr": "11",
                    "verse": "Katonda Kitaffe yennyini ne Mukama waffe Yesu alu\u014b\u014bamye ekkubo lyaffe okujja gye muli."
                },
                "12": {
                    "verse_nr": "12",
                    "verse": "Mukama waffe aboongereko okwagala kwammwe, mwagalanenga mwekka na mwekka era mwagalenga nnyo abantu bonna, nga naffe bwe tubaagala,"
                },
                "13": {
                    "verse_nr": "13",
                    "verse": "alyoke anyweze emitima gyammwe nga temuliiko kya kunenyezebwa mu butukuvu mu maaso ga Katonda Kitaffe, Mukama waffe Yesu Kristo bw\u2019alikomawo n\u2019abatukuvu be bonna."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Obulamu obusanyusa Katonda - Noolwekyo abooluganda, ekisembayo, tubeegayirira nga tubazzaamu amaanyi mu Mukama waffe Yesu, nti nga bwe twababuulirira bwe kibagwanira okutambula n\u2019okusanyusa Katonda, era nga bwe mukola bwe mutyo, mugende mu maaso okukolanga bwe mutyo n\u2019okusingawo."
                },
                "2": {
                    "verse_nr": "2",
                    "verse": "Kubanga mumanyi ebiragiro bye twabawa mu Mukama waffe Yesu."
                },
                "3": {
                    "verse_nr": "3",
                    "verse": "Kubanga Katonda ayagala mutukuzibwe, era mwewalenga obwenzi,"
                },
                "4": {
                    "verse_nr": "4",
                    "verse": "buli omu ku mmwe amanyenga okufuga omubiri gwe mu butukuvu n\u2019ekitiibwa,"
                },
                "5": {
                    "verse_nr": "5",
                    "verse": "so si mu kwegomba okw\u2019obukaba ng\u2019abamawanga abatamanyi Katonda bwe bakola."
                },
                "6": {
                    "verse_nr": "6",
                    "verse": "Mu nsonga eyo walemenga okubaawo ayingirira muganda we, newaakubadde amusobyako, kubanga Mukama yawoolera eggwanga mu nsonga zino. Ebintu bino byonna twabibagamba dda era ne tubawa n\u2019obujulirwa."
                },
                "7": {
                    "verse_nr": "7",
                    "verse": "Kubanga Katonda teyatuyitira bugwenyufu wabula yatuyitira kutukuzibwa."
                },
                "8": {
                    "verse_nr": "8",
                    "verse": "Noolwekyo anyooma bino aba tanyoomye muntu wabula Katonda, atuwa Omwoyo we Omutukuvu."
                },
                "9": {
                    "verse_nr": "9",
                    "verse": "Kaakano ku bikwata ku kwagalana kw\u2019abooluganda sseetaaga kubibawandiikirako, kubanga mmwe mwennyini mwayigirizibwa Katonda okwagalananga."
                },
                "10": {
                    "verse_nr": "10",
                    "verse": "Kubanga ddala bwe mutyo bwe mwagala abooluganda bonna ab\u2019omu Makedoniya, naye era abooluganda, tubakuutira mweyongere okubaagalanga."
                },
                "11": {
                    "verse_nr": "11",
                    "verse": "Mubeerenga bakkakkamu, nga temweyingiza mu by\u2019abalala, era mukolenga emirimu gyammwe nga bwe twabakuutira,"
                },
                "12": {
                    "verse_nr": "12",
                    "verse": "mutambule nga mwegendereza eri abatakkiriza, mube nga mwemalirira mu buli nsonga."
                },
                "13": {
                    "verse_nr": "13",
                    "verse": "Okujja kwa Mukama waffe - Kaakano, abooluganda tetwagala mmwe obutategeera eby\u2019abo abafu, ne munakuwala ng\u2019abalala abatalina ssuubi."
                },
                "14": {
                    "verse_nr": "14",
                    "verse": "Kubanga bwe tukkiriza nti Yesu yafa era n\u2019azuukira mu bafu bwe tutyo tukkiriza nti Katonda alikomyawo wamu naye abo abaafira mu Yesu."
                },
                "15": {
                    "verse_nr": "15",
                    "verse": "Kubanga ekyo kye tubategeeza mu kigambo kya Mukama waffe, nga ffe abalamu, abaasigalawo okutuusa okujja kwa Mukama waffe tetulisooka abaafa."
                },
                "16": {
                    "verse_nr": "16",
                    "verse": "Kubanga Mukama waffe yennyini alikka okuva mu ggulu n\u2019eddoboozi ery\u2019omwanguka, eddoboozi lya malayika omukulu nga liwulirwa, n\u2019ekkondeere lya Katonda, n\u2019abo abaafiira mu Kristo be balisooka okuzuukira,"
                },
                "17": {
                    "verse_nr": "17",
                    "verse": "naffe abalamu abaasigalawo ne tulyoka tubeegattako, ne tusitulibwa mu bire okusisinkana Mukama waffe mu bbanga; bwe tutyo tunaabeeranga ne Mukama waffe ennaku zonna."
                },
                "18": {
                    "verse_nr": "18",
                    "verse": "Kale buli omu agumyenga munne n\u2019ebigambo ebyo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Naye ku bikwata ku by\u2019entuuko n\u2019ebiro, abooluganda, ssetaaga kwongera kubawandiikira."
                },
                "2": {
                    "verse_nr": "2",
                    "verse": "Kubanga mmwe mwennyini mumanyi bulungi nti olunaku lwa Mukama waffe lulijja ng\u2019omubbi bw\u2019ajja ekiro."
                },
                "3": {
                    "verse_nr": "3",
                    "verse": "Abantu balirowooza mu mitima gyabwe nti, \u201cTulina emirembe era tulina obukuumi,\u201d amangwango okuzikirira ne kulyoka kubajjira, ng\u2019okulumwa bwe kujjira omukazi agenda okuzaala omwana; ne batawona n\u2019akatono."
                },
                "4": {
                    "verse_nr": "4",
                    "verse": "Naye mmwe, abooluganda abaagalwa temuli mu kizikiza ku nsonga zino, era temugenda kwekanga lunaku olwo ng\u2019abayingiriddwa omubbi;"
                },
                "5": {
                    "verse_nr": "5",
                    "verse": "Kubanga mmwe mwenna muli baana ba musana era baana ba butangaavu. Tetuli ba kiro yadde ab\u2019ekizikiza."
                },
                "6": {
                    "verse_nr": "6",
                    "verse": "Noolwekyo tuleme kwebaka ng\u2019abalala naye tutunulenga okwegomba kuleme okutufuga."
                },
                "7": {
                    "verse_nr": "7",
                    "verse": "Kubanga abeebaka beebaka kiro, n\u2019abatamiira batamiira kiro."
                },
                "8": {
                    "verse_nr": "8",
                    "verse": "Naye ffe, kubanga tuli ba musana, tulemenga okutamiira. Twambale okukkiriza n\u2019okwagala ng\u2019ekyomu kifuba, era tube n\u2019essuubi ery\u2019obulokozi nga ye nkufiira yaffe."
                },
                "9": {
                    "verse_nr": "9",
                    "verse": "Kubanga ffe Katonda teyatulondera kufukibwako kiruyi kya busungu, wabula okutulokola ng\u2019ayita mu Mukama waffe Yesu Kristo,"
                },
                "10": {
                    "verse_nr": "10",
                    "verse": "eyatufiirira ka tube nga tuli balamu oba nga tufudde, tulyoke tubeere balamu wamu naye."
                },
                "11": {
                    "verse_nr": "11",
                    "verse": "Kale mugumyaganenga era muzimbaganenga nga bwe mubadde mukola."
                },
                "12": {
                    "verse_nr": "12",
                    "verse": "Ebiragiro Ebisembayo - Kaakano tubeegayirira abooluganda, mumanye abafuba okukola emirimu mu mmwe era ababakulembera mu Mukama waffe era abababuulirira,"
                },
                "13": {
                    "verse_nr": "13",
                    "verse": "mubassengamu nnyo ekitiibwa mu kwagala olw\u2019omulimu gwabwe. Mubenga bantu ba mirembe."
                },
                "14": {
                    "verse_nr": "14",
                    "verse": "Tubakuutira abooluganda, mubuulirirenga abagayaavu, mugumyenga abo abalimu okutya, muyambenga abatalina maanyi, mubenga bagumiikiriza eri abantu bonna."
                },
                "15": {
                    "verse_nr": "15",
                    "verse": "Mulabenga nga mu mmwe temuli muntu asasula ekibi olw\u2019ekibi, naye bulijjo mukolenga obulungi buli muntu ne munne, era n\u2019eri abantu bonna."
                },
                "16": {
                    "verse_nr": "16",
                    "verse": "Musanyukenga ennaku zonna."
                },
                "17": {
                    "verse_nr": "17",
                    "verse": "Musabenga - Musabenga obutayosa."
                },
                "18": {
                    "verse_nr": "18",
                    "verse": "Mwebazenga olwa buli kintu kyonna, kubanga ekyo Katonda ky\u2019abaagaliza mmwe abali mu Kristo Yesu."
                },
                "19": {
                    "verse_nr": "19",
                    "verse": "Temuzikizanga Mwoyo Mutukuvu,"
                },
                "20": {
                    "verse_nr": "20",
                    "verse": "era temunyoomanga abo aboogera eby\u2019obunnabbi,"
                },
                "21": {
                    "verse_nr": "21",
                    "verse": "naye mwekenneenyenga ebintu byonna, kale bwe bibanga ebirungi mubinywezenga."
                },
                "22": {
                    "verse_nr": "22",
                    "verse": "Mwewalenga buli ngeri ya kibi."
                },
                "23": {
                    "verse_nr": "23",
                    "verse": "Katonda ow\u2019emirembe abatukulize ddala, era omwoyo gwammwe gwonna, n\u2019emmeeme yammwe n\u2019omubiri gwammwe, bikuumibwenga nga tebiriiko kya kunenyezebwa okutuusa ku lunaku olw\u2019okujja kwa Mukama waffe Yesu Kristo."
                },
                "24": {
                    "verse_nr": "24",
                    "verse": "Oyo eyabayita mwesigwa era alikituukiriza."
                },
                "25": {
                    "verse_nr": "25",
                    "verse": "Abooluganda, naffe, mutusabirenga."
                },
                "26": {
                    "verse_nr": "26",
                    "verse": "Mulamuse abooluganda bonna mu kulamusa okutukuvu."
                },
                "27": {
                    "verse_nr": "27",
                    "verse": "Mbalagira mu linnya lya Mukama waffe ebbaluwa eno mugisomere abooluganda bonna."
                },
                "28": {
                    "verse_nr": "28",
                    "verse": "Ekisa kya Mukama waffe Yesu Kristo kibeerenga nammwe."
                }
            }
        }
    }
}