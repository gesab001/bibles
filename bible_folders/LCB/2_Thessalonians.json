{
    "version": "LCB",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze Pawulo ne Sirwano ne Timoseewo tuwandiikira Ekkanisa ey\u2019Abasessaloniika, abantu ba Katonda Kitaffe ne Mukama waffe Yesu Kristo,"
                },
                "2": {
                    "verse_nr": "2",
                    "verse": "ekisa n\u2019emirembe ebiva eri Katonda Kitaffe ne Mukama waffe Yesu Kristo, bibeerenga nammwe."
                },
                "3": {
                    "verse_nr": "3",
                    "verse": "Okwebaza n\u2019Okusaba - Kitugwanidde okwebazanga Katonda bulijjo ku lwammwe abooluganda, nga bwe kisaana, kubanga okukkiriza kwammwe kweyongedde nnyo okukula, awamu n\u2019okwagalana kwammwe mwekka na mwekka,"
                },
                "4": {
                    "verse_nr": "4",
                    "verse": "ekyo ne kituleetera ffe ffennyini okubeenyumiririzaamu mu kkanisa za Katonda olw\u2019okugumiikiriza kwammwe n\u2019okukkiriza kwammwe wakati mu kuyigganyizibwa kwammwe kwonna awamu n\u2019okubonaabona bye mugumiikiriza."
                },
                "5": {
                    "verse_nr": "5",
                    "verse": "Ako kabonero akalaga nti Katonda mutuukirivu mu kulamula kwe, mmwe mulyoke musaanire obwakabaka bwa Katonda, bwe mubonaabonera,"
                },
                "6": {
                    "verse_nr": "6",
                    "verse": "ate ng\u2019abo ababanyigiriza alibabonereza nga bwe kibagwanidde."
                },
                "7": {
                    "verse_nr": "7",
                    "verse": "Era nammwe abanyigirizibwa muliweerwa wamu naffe ekiwummulo, mu kubikkulirwa kwa Mukama waffe Yesu bw\u2019aliva mu ggulu, ne bamalayika be ab\u2019amaanyi,"
                },
                "8": {
                    "verse_nr": "8",
                    "verse": "mu muliro ogwaka, n\u2019abonereza abo abatamanyi Katonda era abajeemera Enjiri ya Mukama waffe Yesu."
                },
                "9": {
                    "verse_nr": "9",
                    "verse": "Abo baliweebwa ekibonerezo kya kuzikirira emirembe n\u2019emirembe, nga baawukanyiziddwa ne Mukama waffe, n\u2019ekitiibwa ky\u2019amaanyi ge."
                },
                "10": {
                    "verse_nr": "10",
                    "verse": "Bw\u2019alijja okugulumizibwa mu batukuvu be ku lunaku luli abo bonna abamukkiriza balyewuunya kubanga mwakkiriza bye twabategeeza ku ye."
                },
                "11": {
                    "verse_nr": "11",
                    "verse": "Kyetuva tubasabira bulijjo, Katonda waffe abasaanyize okuyitibwa kwammwe. Abawe amaanyi mutuukirize ebirungi byonna bye mukola, na buli mulimu ogw\u2019okukkiriza mu maanyi,"
                },
                "12": {
                    "verse_nr": "12",
                    "verse": "erinnya lya Mukama waffe Yesu liryoke ligulumizibwe mu mmwe, nammwe muweebwe ekitiibwa mu ye, ng\u2019ekisa kya Katonda waffe ne Mukama waffe Yesu Kristo bwe kiri."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ebikolwa by\u2019omulabe wa Kristo - Kaakano abooluganda, ku by\u2019okukomawo kwa Mukama waffe Yesu Kristo, era n\u2019okuku\u014b\u014baanyizibwa okumusisinkana, tubasaba"
                },
                "2": {
                    "verse_nr": "2",
                    "verse": "muleme okweraliikirira wadde emitima okubeewanika newaakubadde olw\u2019omwoyo, newaakubadde olw\u2019ekigambo wadde olw\u2019ebbaluwa, ebirabika ng\u2019ebivudde gye tuli, nga biranga nti olunaku lwa Mukama lutuuse."
                },
                "3": {
                    "verse_nr": "3",
                    "verse": "Omuntu yenna tabalimbalimbanga mu ngeri yonna; kubanga okuggyako ng\u2019obujeemu busoose okujja, n\u2019omuntu oli ow\u2019obujeemu, omwana w\u2019okuzikirira ng\u2019amaze okulabisibwa,"
                },
                "4": {
                    "verse_nr": "4",
                    "verse": "oyo alivvoola Katonda ne yeegulumiza okusinga ebintu byonna nga yeeyita katonda oba ekissibwamu ekitiibwa atuule mu yeekaalu ya Katonda omwo nga yeefuula okuba Katonda."
                },
                "5": {
                    "verse_nr": "5",
                    "verse": "Temujjukira ng\u2019ebyo nabibategeeza bwe nnali nammwe?"
                },
                "6": {
                    "verse_nr": "6",
                    "verse": "Era ekikyamuziyizza mukimanyi kubanga tagenda kujja okutuusa ng\u2019ekiseera kye kituuse."
                },
                "7": {
                    "verse_nr": "7",
                    "verse": "Kubanga ekyama ky\u2019obujeemu kyatandika dda okukola, naye ye yennyini tagenda kujja okutuusa oyo amuziyiza lw\u2019aliva mu kkubo."
                },
                "8": {
                    "verse_nr": "8",
                    "verse": "Olwo omuntu ow\u2019obujeemu alyoke alabisibwe, Mukama waffe Yesu gw\u2019alimalawo n\u2019omukka ogw\u2019omu kamwa ke n\u2019amuzikiriza n\u2019okulabisibwa kw\u2019okujja kwe."
                },
                "9": {
                    "verse_nr": "9",
                    "verse": "Omuntu oyo alijjira mu maanyi ga Setaani gonna n\u2019akola obubonero n\u2019eby\u2019amagero, eby\u2019obulimba,"
                },
                "10": {
                    "verse_nr": "10",
                    "verse": "era n\u2019obulimba obwa buli ngeri obw\u2019obutali butuukirivu eri abo abazikirizibwa, kubanga bagaana okukkiriza amazima okulokolebwa."
                },
                "11": {
                    "verse_nr": "11",
                    "verse": "Katonda kyava abawaayo eri okubuzibwabuzibwa okw\u2019amaanyi bakkirize eby\u2019obulimba."
                },
                "12": {
                    "verse_nr": "12",
                    "verse": "Era bonna balyoke basalirwe omusango olw\u2019okukkiriza obulimba, ne bagaana amazima ne basanyukira okukola ebitali bya butuukirivu."
                },
                "13": {
                    "verse_nr": "13",
                    "verse": "Naye kitugwanidde okwebazanga Katonda ennaku zonna ku lwammwe, abooluganda abaagalwa mu Mukama waffe, kubanga Katonda yabalondera obulokozi okuva ku lubereberye, ng\u2019abatukuza olw\u2019okukola kw\u2019Omwoyo n\u2019okukkiriza amazima,"
                },
                "14": {
                    "verse_nr": "14",
                    "verse": "ge yabayitira ng\u2019ayita mu Njiri yaffe mulyoke mufune ekitiibwa kya Mukama waffe Yesu Kristo."
                },
                "15": {
                    "verse_nr": "15",
                    "verse": "Noolwekyo abooluganda, munywererenga ku ebyo bye twabayigiriza mu bbaluwa zaffe oba mu bigambo byaffe."
                },
                "16": {
                    "verse_nr": "16",
                    "verse": "Kale Mukama waffe Yesu Kristo yennyini, ne Katonda Kitaffe eyatwagala n\u2019atuwa essanyu n\u2019essuubi eddungi olw\u2019ekisa kye,"
                },
                "17": {
                    "verse_nr": "17",
                    "verse": "abazzeemu amaanyi, era abanywezenga mu buli kye mukola ne mu buli kigambo ekirungi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Okusabirwanga - Abooluganda, eky\u2019enkomerero, mutusabirenga, ekigambo kya Mukama kibune mangu era Mukama agulumizibwenga, nga bw\u2019agulumizibwa mu mmwe,"
                },
                "2": {
                    "verse_nr": "2",
                    "verse": "tulyoke tununulibwe okuva mu bakozi b\u2019ebibi, kubanga si bonna abakkiriza."
                },
                "3": {
                    "verse_nr": "3",
                    "verse": "Naye Mukama waffe mwesigwa, alibanyweza mmwe era anaabawonyanga Setaani."
                },
                "4": {
                    "verse_nr": "4",
                    "verse": "Era twesiga nga Mukama waffe, abakozesa ebyo bye twabayigiriza era nga munaabikolanga bulijjo."
                },
                "5": {
                    "verse_nr": "5",
                    "verse": "Mukama waffe alu\u014b\u014bamyenga emitima gyammwe mu kutegeera okwagala kwa Katonda, n\u2019obugumiikiriza obuva eri Kristo."
                },
                "6": {
                    "verse_nr": "6",
                    "verse": "Abalabula obutagayaalanga - Abooluganda abaagalwa, mbakuutira mu linnya lya Mukama waffe Yesu Kristo ne mu buyinza bwe, mwewalenga abagayaavu abatayagala kukola mirimu ne balemwa okugoberera ekyokulabirako kye twabateerawo."
                },
                "7": {
                    "verse_nr": "7",
                    "verse": "Kubanga mmwe bennyini mumanyi bulungi bwe kibagwanira okutugobereranga ng\u2019ekyokulabirako kyammwe, kubanga temwatulaba nga twegomba okulya ebyo bye tutakoleredde,"
                },
                "8": {
                    "verse_nr": "8",
                    "verse": "tetwakkiriza kulya mmere ya muntu yenna awatali kumusasula. Twafubanga nnyo ne tukoowa nga tukola emirimu emisana n\u2019ekiro tulyoke tufunemu bye twetaaga okukozesa, era tuleme kuzitoowerera muntu n\u2019omu ku mmwe."
                },
                "9": {
                    "verse_nr": "9",
                    "verse": "Si kubanga tetwalina buyinza okubagamba mmwe okutuliisa, naye twayagala mutulabireko nga bwe kibagwanidde okukolanga."
                },
                "10": {
                    "verse_nr": "10",
                    "verse": "Era ne bwe twali gye muli eyo, twabakuutira nti omuntu yenna bw\u2019agaananga okukola emirimu, n\u2019okulya talyanga."
                },
                "11": {
                    "verse_nr": "11",
                    "verse": "Kyokka tuwulira nti mu mmwe mulimu abagayaavu abatayagala kukola, aboonoona ebiseera byabwe mu kusaasaanya e\u014b\u014bambo."
                },
                "12": {
                    "verse_nr": "12",
                    "verse": "Mu linnya lya Mukama waffe, tubeegayirira era tubakuutira abali bwe batyo, okukolanga emirimu n\u2019obunyiikivu n\u2019obuteefu balyoke balyenga ebyo bye bakoleredde."
                },
                "13": {
                    "verse_nr": "13",
                    "verse": "Naye mmwe temukoowanga kukola bulungi abooluganda abaagalwa."
                },
                "14": {
                    "verse_nr": "14",
                    "verse": "Era omuntu yenna bw\u2019atagonderanga biragiro byaffe mu bbaluwa eno, oyo mumwetegereze, muleme kukolagananga naye, ensonyi ziryoke zimukwate."
                },
                "15": {
                    "verse_nr": "15",
                    "verse": "So temumuyisanga nga mulabe wammwe naye mumubuulirirenga ng\u2019owooluganda eyetaaga okulabulwa."
                },
                "16": {
                    "verse_nr": "16",
                    "verse": "Eky\u2019enkomerero - Kale Mukama nannyini mirembe abawenga emirembe mu byonna. Mukama abeerenga nammwe mwenna."
                },
                "17": {
                    "verse_nr": "17",
                    "verse": "Kuno kwe kulamusa kwange, nze Pawulo, mu mukono gwange, bwe ntyo bwe nkola ku nkomerero z\u2019ebbaluwa zange zonna okulaga nti zivudde gye ndi. Bwe nti bwe mpandiika."
                },
                "18": {
                    "verse_nr": "18",
                    "verse": "Ekisa kya Mukama waffe Yesu Kristo kibeerenga nammwe mwenna."
                }
            }
        }
    }
}