{
    "version": "LCB",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze, Pawulo, omutume wa Kristo Yesu olw\u2019okwagala kwa Katonda, ng\u2019okusuubiza bwe kuli okw\u2019obulamu obuli mu Kristo Yesu,"
                },
                "2": {
                    "verse_nr": "2",
                    "verse": "nkuwandiikira ggwe Timoseewo omwana wange omwagalwa, nga nkwagaliza ekisa n\u2019okusaasirwa, n\u2019emirembe ebiva eri Katonda Kitaffe, ne Kristo Yesu Mukama waffe."
                },
                "3": {
                    "verse_nr": "3",
                    "verse": "Okwebaza n\u2019Okugumya - Neebaza Katonda gwe mpeereza mu mwoyo omulungi nga bajjajjange bwe baakola, nga nkujjukira obutayosa mu kusaba kwange emisana n\u2019ekiro."
                },
                "4": {
                    "verse_nr": "4",
                    "verse": "Bwe nzijukira amaziga go ne neegomba okukulaba ndyoke nzijule essanyu."
                },
                "5": {
                    "verse_nr": "5",
                    "verse": "Nzijukira okukkiriza kwo okw\u2019amazima olubereberye okwali mu jjajjaawo Looyi ne mukadde wo Ewuniike; era nga nkakasiza ddala nga naawe okulina."
                },
                "6": {
                    "verse_nr": "6",
                    "verse": "Kyenva nkujjukiza okuseesanga ekirabo kya Katonda ekiri mu ggwe kye yakuwa, bwe nakussaako emikono gyange."
                },
                "7": {
                    "verse_nr": "7",
                    "verse": "Kubanga Mwoyo wa Katonda, gwe yatuwa tatufuula bati, wabula atuwa amaanyi, n\u2019okwagala era n\u2019okwegendereza."
                },
                "8": {
                    "verse_nr": "8",
                    "verse": "Noolwekyo tokwatibwa nsonyi kwogera ku bya Mukama waffe, wadde ku nze omusibe we, wabula naawe bonaabona olw\u2019Enjiri ng\u2019oyambibwa amaanyi ga Katonda,"
                },
                "9": {
                    "verse_nr": "9",
                    "verse": "eyatulokola n\u2019atuyita tubeere babe. Ekyo yakikola nga tasinziira ku bikolwa byaffe, wabula ng\u2019asinziira mu kuyitibwa okutukuvu, si ng\u2019ebikolwa byaffe bwe biri, naye olw\u2019ekigendererwa kye ye, n\u2019ekisa kye, kye yatukwatirwa ng\u2019ayita mu Kristo Yesu okuva edda n\u2019edda Lyonna."
                },
                "10": {
                    "verse_nr": "10",
                    "verse": "Kaakano ekisa ekyo kyolesebbwa mu kulabika kw\u2019Omulokozi waffe Kristo Yesu eyaggyawo okufa, n\u2019aleeta obulamu obutazikirizibwa ng\u2019ayita mu Njiri,"
                },
                "11": {
                    "verse_nr": "11",
                    "verse": "gye nalonderwa okugisaasaanya, n\u2019okuba omutume, era omuyigiriza,"
                },
                "12": {
                    "verse_nr": "12",
                    "verse": "era kyenva mbonaabona bwe ntyo. Kyokka sikwatibwa nsonyi, kubanga mmanyi gwe nakkiriza, era nkakasa nti ayinza okukuuma ekyo kye namuteresa okutuusa olunaku luli."
                },
                "13": {
                    "verse_nr": "13",
                    "verse": "Gobereranga ebigambo ebireeta obulamu bye wawulira njogera, mu kukkiriza ne mu kwagala mu Kristo Yesu."
                },
                "14": {
                    "verse_nr": "14",
                    "verse": "Ekintu ekirungi eky\u2019omuwendo kye wateresebwa kikuumenga ng\u2019oyambibwa Mwoyo Mutukuvu abeera mu ffe."
                },
                "15": {
                    "verse_nr": "15",
                    "verse": "Kino okimanyi, ng\u2019ab\u2019omu Asiya bonna banjabulira, mu abo mwe muli Fugero ne Kerumogene."
                },
                "16": {
                    "verse_nr": "16",
                    "verse": "Mukama akwatirwe ekisa ab\u2019omu nnyumba ya Onesifolo, kubanga yambeesabeesa emirundi mingi era teyankwatirwa nsonyi kubanga ndi musibe;"
                },
                "17": {
                    "verse_nr": "17",
                    "verse": "bwe yatuuka e Ruumi, yafuba nnyo okunnoonya era n\u2019anzuula."
                },
                "18": {
                    "verse_nr": "18",
                    "verse": "Mukama amukwatirwe ekisa ku lunaku luli. Era gw\u2019omanyi bulungi nnyo byonna bye yakola mu Efeso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Omuserikale Omwesigwa owa Kristo - Noolwekyo mwana wange nywereranga mu kisa ekiri mu Kristo Yesu."
                },
                "2": {
                    "verse_nr": "2",
                    "verse": "Ebyo bye wawulira nga njogera mu maaso g\u2019abajulirwa abangi biyigirizenga abantu abeesigwa, abalisobola okubiyigiriza abalala."
                },
                "3": {
                    "verse_nr": "3",
                    "verse": "Naawe bonaabonanga ng\u2019omuserikale omulungi owa Kristo Yesu."
                },
                "4": {
                    "verse_nr": "4",
                    "verse": "Tewali muserikale ng\u2019ali ku lutalo eyeeyingiza mu mitawaana gy\u2019abantu abaabulijjo, alyoke asiimibwe oyo eyamuwandiika."
                },
                "5": {
                    "verse_nr": "5",
                    "verse": "Omuntu yenna eyeetaba mu mizannyo gy\u2019empaka, taweebwa buwanguzi bw\u2019atagoberera biragiro bya mizannyo egyo."
                },
                "6": {
                    "verse_nr": "6",
                    "verse": "Omulimi ategana ennyo y\u2019asaanira okufuna ku bibala ebibereberye."
                },
                "7": {
                    "verse_nr": "7",
                    "verse": "Kale lowooza ku bye \u014b\u014bamba; Mukama ajja kukuwa okutegeera byonna."
                },
                "8": {
                    "verse_nr": "8",
                    "verse": "Jjukira nga Yesu Kristo ow\u2019omu zzadde lya Dawudi yazuukira mu bafu ng\u2019Enjiri gye ntegeeza bw\u2019egamba."
                },
                "9": {
                    "verse_nr": "9",
                    "verse": "Olw\u2019Enjiri eyo, kyenva mbonaabona n\u2019ensibibwa ng\u2019omukozi w\u2019ebibi. Naye ekigambo kya Katonda kyo tekisibiddwa."
                },
                "10": {
                    "verse_nr": "10",
                    "verse": "Kyenva ngumira ebintu byonna olw\u2019abalonde nabo balyoke balokolebwe era bafune, n\u2019ekitiibwa ekitaggwaawo ekiri mu Kristo Yesu."
                },
                "11": {
                    "verse_nr": "11",
                    "verse": "Ekigambo kino kyesigwa ekigamba nti: \u201cObanga twafiira wamu naye, era tulibeera balamu wamu naye."
                },
                "12": {
                    "verse_nr": "12",
                    "verse": "Obanga tugumiikiriza awamu naye, era tulifugira wamu naye. Obanga tumwegaana era naye alitwegaana."
                },
                "13": {
                    "verse_nr": "13",
                    "verse": "Ffe bwe tutaba beesigwa, ye aba mwesigwa, kubanga teyeewakanya.\u201d"
                },
                "14": {
                    "verse_nr": "14",
                    "verse": "Omukozi Katonda gw\u2019asiima - Ebyo bijjukizenga abantu ng\u2019obakuutirira mu maaso ga Katonda, beewalenga okuwakana okutalina mugaso, nga bakyamya abo abawuliriza."
                },
                "15": {
                    "verse_nr": "15",
                    "verse": "Fubanga okweraga ng\u2019osiimibwa Katonda, ng\u2019oli mukozi akola ebitakuswaza, era nga weekuumira mu kkubo ery\u2019obubaka obw\u2019amazima."
                },
                "16": {
                    "verse_nr": "16",
                    "verse": "Weewalenga ebigambo ebinyooma era ebitaliimu nsa, kubanga abantu bibongera bwongezi mu butatya Katonda."
                },
                "17": {
                    "verse_nr": "17",
                    "verse": "Era ebigambo byabwe birisaasaana nga kookolo; mu abo mwe muli Kumenayo ne Fireeto,"
                },
                "18": {
                    "verse_nr": "18",
                    "verse": "abaakyama ne bava ku mazima, nga bagamba nti okuzuukira kwabaawo dda, era waliwo abamu be bakyamizza."
                },
                "19": {
                    "verse_nr": "19",
                    "verse": "Kyokka omusingi Katonda gwe yateekawo mugumu, era gulina akabonero kano: \u201cMukama amanyi ababe.\u201d Era nti: \u201cBuli ayatula erinnya lya Mukama ave mu butali butuukirivu.\u201d"
                },
                "20": {
                    "verse_nr": "20",
                    "verse": "Mu nnyumba ennene temubaamu bintu bya zaabu na ffeeza byokka, naye mubaamu n\u2019eby\u2019emiti, era n\u2019eby\u2019ebbumba. Ebimu bikozesebwa emirimu egy\u2019ekitiibwa, n\u2019ebirala egitali gya kitiibwa."
                },
                "21": {
                    "verse_nr": "21",
                    "verse": "Noolwekyo buli eyeewala ebintu ebyo ebitali bya kitiibwa anaabanga ow\u2019ekitiibwa, atukuziddwa, asaanira okukozesebwa mukama we, olw\u2019omulimu omulungi."
                },
                "22": {
                    "verse_nr": "22",
                    "verse": "Naye ddukanga okwegomba okubi okw\u2019ekivubuka, ogobererenga obutuukirivu, n\u2019okukkiriza, n\u2019okwagalana era n\u2019emirembe awamu n\u2019abo abasaba Mukama n\u2019omutima omulongoofu."
                },
                "23": {
                    "verse_nr": "23",
                    "verse": "Weewalenga empaka ez\u2019obusirusiru, ezitaliimu magezi, kubanga omanyi nti zivaamu okulwana."
                },
                "24": {
                    "verse_nr": "24",
                    "verse": "Omuddu wa Mukama tasaana kulwana, wabula okuba omukkakkamu eri bonna, n\u2019okuba omuyigiriza omulungi agumiikiriza,"
                },
                "25": {
                    "verse_nr": "25",
                    "verse": "era alu\u014b\u014bamya n\u2019obwetoowaze abo abamuwakanya, oboolyawo Katonda alibawa okwenenya, ne bamanya amazima,"
                },
                "26": {
                    "verse_nr": "26",
                    "verse": "ne bava mu mutego gwa Setaani gwe baguddemu abakozese by\u2019ayagala, ne badda engulu mu kutegeera kwabwe."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ennaku ez\u2019Oluvannyuma - Naye tegeera kino nga mu nnaku ez\u2019oluvannyuma walibaawo ebiseera ebizibu."
                },
                "2": {
                    "verse_nr": "2",
                    "verse": "Kubanga abantu baliba nga beefaako bokka, nga balulunkanira ensimbi, nga beepanka, nga beekuluntaza, nga boogera ebibi, era nga tebawulira bazadde baabwe, nga tebeebaza, nga tebatya Katonda,"
                },
                "3": {
                    "verse_nr": "3",
                    "verse": "nga tebaagalana era nga tebatabagana, nga bawaayiriza, nga tebeegendereza, nga bakambwe, nga tebaagala birungi,"
                },
                "4": {
                    "verse_nr": "4",
                    "verse": "nga ba nkwe, nga baagala eby\u2019amasanyu okusinga bwe baagala Katonda;"
                },
                "5": {
                    "verse_nr": "5",
                    "verse": "nga balina ekifaananyi eky\u2019okutya Katonda so nga tebakkiriza maanyi gaakyo. Abantu ab\u2019engeri eyo obeewalanga."
                },
                "6": {
                    "verse_nr": "6",
                    "verse": "Mu abo mulimu abasensera mu mayumba ne bawamba abakazi abanafu mu mwoyo abazitoowereddwa ebibi, era abawalulwa okwegomba okubi okwa buli ngeri,"
                },
                "7": {
                    "verse_nr": "7",
                    "verse": "abayiga bulijjo, kyokka ne batatuuka ku kutegeerera ddala amazima,"
                },
                "8": {
                    "verse_nr": "8",
                    "verse": "nga Yane ne Yambere abaawakanya Musa, ne bano bwe batyo bawakanya amazima. Be bantu abaayonooneka ebirowoozo, abatakyalina kukkiriza kutuufu."
                },
                "9": {
                    "verse_nr": "9",
                    "verse": "Kyokka tebaliiko gye balaga, kubanga obusirusiru bwabwe bujja kumanyibwa abantu bonna, ng\u2019obwa abasajja abo bwe bwamanyibwa."
                },
                "10": {
                    "verse_nr": "10",
                    "verse": "Naye ggwe wagoberera nnyo okuyigiriza kwange, n\u2019empisa zange, ne kye nduubirira, n\u2019okukkiriza kwange n\u2019okubonaabona kwange n\u2019okwagala kwange, n\u2019okugumiikiriza kwange,"
                },
                "11": {
                    "verse_nr": "11",
                    "verse": "n\u2019okuyigganyizibwa n\u2019okubonyaabonyezebwa ebyantukako mu Antiyokiya, ne mu Ikoniya ne mu Lisitula, okuyigganyizibwa kwe nayigganyizibwa, kyokka Mukama n\u2019amponya mu byonna."
                },
                "12": {
                    "verse_nr": "12",
                    "verse": "Era bonna abaagala okuba mu bulamu obutya Katonda mu Kristo Yesu, banaayigganyizibwanga."
                },
                "13": {
                    "verse_nr": "13",
                    "verse": "Naye abakozi b\u2019ebibi n\u2019abalimba abeefuula okuba ekyo kye batali balyeyongera okuba ababi, ne babuzaabuza abalala, era nabo ne babula."
                },
                "14": {
                    "verse_nr": "14",
                    "verse": "Kyokka ggwe nywereranga mu ebyo bye wayiga era n\u2019obikkiririza ddala, ng\u2019omanyi abaabikuyigiriza bwe bali."
                },
                "15": {
                    "verse_nr": "15",
                    "verse": "Kubanga okuva mu buto bwo wamanya Ebyawandiikibwa Ebitukuvu ebiyinza okukufuula ow\u2019amagezi, n\u2019olokolebwa olw\u2019okukkiriza Kristo Yesu."
                },
                "16": {
                    "verse_nr": "16",
                    "verse": "Ebyawandiikibwa Ebitukuvu byonna, Katonda ye yabiru\u014b\u014bamya nga biwandiikibwa, era bigasa mu kuyigiriza, mu kunenya, mu kulu\u014b\u014bamya ne mu kubuuliranga omuntu abe omutuukirivu,"
                },
                "17": {
                    "verse_nr": "17",
                    "verse": "omuntu wa Katonda alyoke abe ng\u2019atuukiridde, ng\u2019alina byonna ebyetaagibwa okukola buli mulimu omulungi."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nkukuutirira mu maaso ga Katonda ne Kristo Yesu, anaatera okusalira abalamu n\u2019abafu omusango, era n\u2019olw\u2019okujja kwe, n\u2019olw\u2019obwakabaka bwe,"
                },
                "2": {
                    "verse_nr": "2",
                    "verse": "buuliranga ekigambo kya Katonda, ng\u2019oli mwetegefu mu kiseera ekituufu n\u2019ekitali kituufu, ng\u2019olaga ebikwekeddwa, ng\u2019onenya, ng\u2019ozaamu amaanyi, wakati mu kugumiikiriza, n\u2019okubonaabona okungi, n\u2019okuyigiriza."
                },
                "3": {
                    "verse_nr": "3",
                    "verse": "Kubanga ekiseera kijja lwe baligaana okuwulira enjigiriza entuufu, era olw\u2019okugoberera okwegomba kwabwe balyeku\u014b\u014baanyiza abayigiriza, abalibayigiriza bye baagala, okuwulira."
                },
                "4": {
                    "verse_nr": "4",
                    "verse": "Baligaana okuwuliriza eby\u2019amazima, ne bagoberera enfumo obufumo."
                },
                "5": {
                    "verse_nr": "5",
                    "verse": "Naye ggwe weefugenga mu bintu byonna, ogumirenga ebizibu, ng\u2019okola omulimu ogw\u2019omubuulizi w\u2019enjiri, ng\u2019otuukiririza ddala obuweereza bwo."
                },
                "6": {
                    "verse_nr": "6",
                    "verse": "Nze kaakano mpebwayo, era ekiseera kyange eky\u2019okuva ku nsi kituuse."
                },
                "7": {
                    "verse_nr": "7",
                    "verse": "Nnwanye okulwana okulungi, mmalirizza olugendo lwange, nkuumye okukkiriza kwange."
                },
                "8": {
                    "verse_nr": "8",
                    "verse": "Kye nsigazza kwe kufuna engule ey\u2019obutuukirivu enterekeddwa, Mukama omulamuzi omutuukirivu gy\u2019alimpeera ku lunaku luli. Taligiwa nze nzekka, naye aligiwa n\u2019abo bonna abeegomba okujja kwe."
                },
                "9": {
                    "verse_nr": "9",
                    "verse": "Fuba okujja amangu gye ndi."
                },
                "10": {
                    "verse_nr": "10",
                    "verse": "Kubanga Dema yandekawo ng\u2019ayagala omulembe gwa kaakano, n\u2019agenda e Sessaloniika. Kulesuke yagenda Ggalatiya ne Tito n\u2019agenda e Dalumatiya."
                },
                "11": {
                    "verse_nr": "11",
                    "verse": "Lukka yekka y\u2019ali nange. Ggyayo Makko omuleete, kubanga annyamba nnyo mu buweereza."
                },
                "12": {
                    "verse_nr": "12",
                    "verse": "Tukiko n\u2019amutuma mu Efeso."
                },
                "13": {
                    "verse_nr": "13",
                    "verse": "Bw\u2019obanga ojja ondeeteranga omunagiro gwange gwe naleka e Tulowa ewa Kappo. Ondeeteranga n\u2019emizingo gy\u2019ebitabo, na ddala egyo egy\u2019amaliba."
                },
                "14": {
                    "verse_nr": "14",
                    "verse": "Alegezanda, omuweesi w\u2019ebikomo yankola ebyettima bingi. Mukama alimusasula olw\u2019ebikolwa bye."
                },
                "15": {
                    "verse_nr": "15",
                    "verse": "Naawe mwekuume, kubanga yawakanya nnyo ebigambo byaffe."
                },
                "16": {
                    "verse_nr": "16",
                    "verse": "Mu kuwoza kwange okwasooka, tewaali n\u2019omu yajja kubeera nange, bonna banjabulira. Nsaba Katonda ekyo kireme kubavunaanibwa."
                },
                "17": {
                    "verse_nr": "17",
                    "verse": "Kyokka Mukama waffe yabeera nange, n\u2019ampa amaanyi, ne nsobola okutegeereza ddala Abaamawanga bonna Enjiri ne bagiwulira, bw\u2019atyo n\u2019anziggya mu kamwa k\u2019empologoma."
                },
                "18": {
                    "verse_nr": "18",
                    "verse": "Era Mukama anamponyanga mu buli kabi, era alintuusa mirembe mu bwakabaka bwe. Mukama agulumizibwenga emirembe n\u2019emirembe. Amiina."
                },
                "19": {
                    "verse_nr": "19",
                    "verse": "Okulamusa n\u2019Omukisa - Nnamusiza Pulisika ne Akula n\u2019ab\u2019omu maka ga Onesifolo."
                },
                "20": {
                    "verse_nr": "20",
                    "verse": "Erasuto yasigalayo mu Kkolinso, ate Tulofiimo namuleka mu Mireeto nga mulwadde."
                },
                "21": {
                    "verse_nr": "21",
                    "verse": "Fuba ojje ng\u2019ebiseera by\u2019obutiti tebinnaba kutuuka. Ewubulo akulamusizza, ne Pudente, ne Lino, ne Kulawudiya, n\u2019abooluganda bonna."
                },
                "22": {
                    "verse_nr": "22",
                    "verse": "Mukama waffe abeerenga n\u2019omwoyo gwo. Ekisa kibeerenga nammwe mwenna."
                }
            }
        }
    }
}