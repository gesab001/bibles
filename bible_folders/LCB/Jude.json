{
    "version": "LCB",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nze, Yuda, omuddu wa Yesu Kristo, era muganda wa Yakobo, mpandiikira abaagalwa bonna abaayitibwa mu Katonda Kitaffe, era abakuumibwa Yesu Kristo."
                },
                "2": {
                    "verse_nr": "2",
                    "verse": "Ekisa kya Katonda, n\u2019emirembe, n\u2019okwagala byeyongerenga mu mmwe."
                },
                "3": {
                    "verse_nr": "3",
                    "verse": "Abayigiriza ab\u2019Obulimba - Abaagalwa, nnali neesunga nnyo okubawandiikira ku bulokozi bwaffe bwe ntyo nawalirizibwa okubawandiikira nga mbazzaamu amaanyi nga mbegayirira mulwanirire okukkiriza abatukuvu kwe baaweebwa omulundi ogumu."
                },
                "4": {
                    "verse_nr": "4",
                    "verse": "Waliwo abantu abajja mu bubba, abaawandiikwako edda nga baasalirwa omusango, abatatya Katonda abajerega ekisa kya Katonda waffe, ne bakiyisaamu amaaso, ne beegaana Yesu Kristo Mukama waffe, omu yekka."
                },
                "5": {
                    "verse_nr": "5",
                    "verse": "Naye njagala okubajjukiza nti newaakubadde nga byonna mubimanyi, nga olunaku lumu Mukama yalokola eggwanga n\u2019aliggya mu nsi y\u2019e Misiri, oluvannyuma n\u2019azikiriza abatakkiriza,"
                },
                "6": {
                    "verse_nr": "6",
                    "verse": "ne bamalayika abataakuuma kitiibwa kyabwe ne badda mu kukola bye baayagala ne balekulira n\u2019ebifo byabwe, abo Katonda yabasiba mu njegere n\u2019abassa mu kkomera ery\u2019ekizikiza ekikutte gye balindiririra okusalirwa omusango."
                },
                "7": {
                    "verse_nr": "7",
                    "verse": "Temusaanye kwerabira bibuga ebya Sodomu ne Ggomola n\u2019ebibuga ebyali bibiriraanye. Byonna byali bijjudde kwegomba okubi n\u2019obwenzi, nga n\u2019abasajja bakolaganako eby\u2019ensonyi. Ebibuga ebyo byazikirizibwa n\u2019omuliro, era byabonerezebwa n\u2019omuliro ogutaggwaawo bibeere ekyokulabirako gye tuli."
                },
                "8": {
                    "verse_nr": "8",
                    "verse": "Okukozesa Olulimi Oluvvoola - Mu ngeri y\u2019emu abo abaloota bagwagwawaza omubiri, ate oludda ne banyooma obuyinza, ne bavvoola ne bamalayika."
                },
                "9": {
                    "verse_nr": "9",
                    "verse": "Kale newaakubadde nga Mikayiri, ye malayika asinga obukulu, naye bwe yali akaayana ne Setaani ku mulambo gwa Musa, teyamuvuma wabula yagamba bugambi nti, \u201cMukama akunenye!\u201d"
                },
                "10": {
                    "verse_nr": "10",
                    "verse": "Naye kale abantu bano bavvoola kye batategeera, era okufaanana ng\u2019ensolo obusolo bakola buli kye baagala, era ebyo bibaleetedde okuzikirira."
                },
                "11": {
                    "verse_nr": "11",
                    "verse": "Zibasanze abo! Kubanga bagoberera ekkubo lya Kayini, era bakola buli kye basobola okufunamu ensimbi okufaanana nga Balamu, era ne bajeemera Katonda nga Koola bwe yakola, noolwekyo balizikirizibwa."
                },
                "12": {
                    "verse_nr": "12",
                    "verse": "Abantu bano bwe bajja ne babeegattamu nga muli ku mbaga zammwe ez\u2019okumanyagana, baba ng\u2019amabala amabi, nga tebatya, nga beefaako bokka, nga bali ng\u2019ebire ebitaliimu mazzi ebitwalibwa empewo; oba ng\u2019emiti egiwaatudde, egitaliiko bibala, egyafa emirundi ebiri, egyakuulibwa n\u2019emirandira;"
                },
                "13": {
                    "verse_nr": "13",
                    "verse": "oba ng\u2019amayengo ag\u2019oku nnyanja agasiikuuse, ebikolwa byabwe ne bibaswaza; oba ng\u2019emmunyeenye eziva mu kkubo lyazo, eziterekeddwa ekizikiza ekikutte ennyo eky\u2019olubeerera."
                },
                "14": {
                    "verse_nr": "14",
                    "verse": "Enoka eyaliwo nga wayiseewo emirembe musanvu okuva ku Adamu, abantu bano yaboogerako eby\u2019obunnabbi nti, \u201cMulabe Mukama ajja n\u2019abatukuvu be abangi ennyo."
                },
                "15": {
                    "verse_nr": "15",
                    "verse": "Alireeta abantu bonna mu maaso ge basalirwe omusango mu bwenkanya olw\u2019ebikolwa byabwe bonna abatatya Katonda, bye baakola mu bugenderevu, n\u2019olw\u2019ebigambo byonna ebizibu abakozi b\u2019ebibi bye bamwogeddeko eby\u2019obutatya Katonda.\u201d"
                },
                "16": {
                    "verse_nr": "16",
                    "verse": "Beemulugunya, era bakola buli kye beegomba, era nga boogerera waggulu ebigambo eby\u2019okweraga; era olaba bassizzaamu omuntu ekitiibwa ng\u2019omanya nti balina kye bamwagalako."
                },
                "17": {
                    "verse_nr": "17",
                    "verse": "Okugumiikiriza - Naye mmwe, abaagalwa, mujjukire abatume ba Mukama waffe Yesu Kristo ebigambo bye baayogera edda"
                },
                "18": {
                    "verse_nr": "18",
                    "verse": "bwe baabagamba nti, \u201cMu nnaku ez\u2019oluvannyuma walijjawo abantu abalibasekerera, nga beegomba nga bwe baagala, nga batambulira mu bitasiimibwa Katonda.\u201d"
                },
                "19": {
                    "verse_nr": "19",
                    "verse": "Abo be bo abaleeta enjawukana, ab\u2019omubiri obubiri era abatalina Mwoyo Mutukuvu."
                },
                "20": {
                    "verse_nr": "20",
                    "verse": "Naye mmwe, abaagalwa, musaana okuzimba obulamu bwammwe nga bweyongera okuba obw\u2019amaanyi, nga mubuzimbira ku musingi ogw\u2019okukkiriza kwammwe okutukuvu, era nga musaba mu Mwoyo Mutukuvu,"
                },
                "21": {
                    "verse_nr": "21",
                    "verse": "nga mwekuumira mu kwagala kwa Katonda, nga mwesunga okusaasira kwa Mukama waffe Yesu Kristo olw\u2019obulamu obutaggwaawo."
                },
                "22": {
                    "verse_nr": "22",
                    "verse": "Mubeerenga ba kisa eri abo ababuusabuusa mu kukkiriza,"
                },
                "23": {
                    "verse_nr": "23",
                    "verse": "n\u2019abalala mufubenga okubawonya nga mubakwakkula mu nnimi z\u2019omuliro, n\u2019abalala mubatuuse eri Mukama nga muyita mu kubalaga ekisa ng\u2019aboonoonyi, wabula mukyawe ekyambalo, ekijjudde amabala agakiteekeddwako omubiri gwabwe."
                },
                "24": {
                    "verse_nr": "24",
                    "verse": "Okusaba okw\u2019Okutendereza - Katonda asobola okubawanirira muleme okuva mu kkubo lye, era n\u2019okubatuusa mu maaso ge ag\u2019ekitiibwa nga temuliiko kamogo era nga mujjudde essanyu;"
                },
                "25": {
                    "verse_nr": "25",
                    "verse": "Katonda oyo omu yekka atulokola okuyita mu Yesu Kristo Mukama waffe, agulumizibwe era atenderezebwenga olw\u2019amaanyi ge n\u2019obuyinza bwe, okuva ku mirembe gyonna egyayita, ne kaakano era ne mu mirembe egitaliggwaawo! Amiina."
                }
            }
        }
    }
}