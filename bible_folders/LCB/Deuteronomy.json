{
    "version": "LCB",
    "book_name": "Deuteronomy",
    "book_nr": "5",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Musa Ayogera nga Katonda bw\u2019Anaakulembera Abayisirayiri - Bino bye bigambo Musa bye yategeeza Abayisirayiri bonna nga bali ku ludda olw\u2019ebuvanjuba w\u2019omugga Yoludaani mu ddungu, mu Alaba okwolekera Sufu, wakati wa Palani ne Toferi, ne Labani, ne Kazerosi ne Dizakabu."
                },
                "2": {
                    "verse_nr": "2",
                    "verse": "Waliwo olugendo lwa nnaku kkumi na lumu okuva e Kolebu okutuuka e Kadesubanea, ng\u2019okutte ekkubo eriyitira ku Lusozi Seyiri."
                },
                "3": {
                    "verse_nr": "3",
                    "verse": "Awo ku lunaku olw\u2019olubereberye olw\u2019omwezi ogw\u2019ekkumi n\u2019ogumu, mu mwaka ogw\u2019amakumi ana, Musa n\u2019ategeeza abaana ba Isirayiri ebyo byonna MUKAMA bye yamulagira okubabuulira."
                },
                "4": {
                    "verse_nr": "4",
                    "verse": "Mu kiseera ekyo Musa yali amaze okuwangula Sikoni kabaka w\u2019Abamoli eyabeeranga mu Kesuboni, ne Ogi kabaka w\u2019e Basani eyabeeranga mu Asutaloosi ne mu Ederei."
                },
                "5": {
                    "verse_nr": "5",
                    "verse": "Ku ludda lw\u2019eyo olw\u2019ebuvanjuba olw\u2019omugga Yoludaani, mu nsi ya Mowaabu, Musa n\u2019atandika okulangirira amateeka gano ng\u2019ayogera nti:"
                },
                "6": {
                    "verse_nr": "6",
                    "verse": "\u201cMUKAMA Katonda waffe yatugamba nga tuli ku Kolebu nti, \u2018Ebbanga lye mumaze ku lusozi luno limala;"
                },
                "7": {
                    "verse_nr": "7",
                    "verse": "kale musitule mukyuke, mutambule nga mwolekera ensi ey\u2019ensozi ey\u2019Abamoli, ne mu baliraanwa baabwe yonna mu Alaba, mu nsozi, ne mu bisenyi, ne mu Negebu, ne ku lubalama lw\u2019ennyanja, ne mu nsi ya Bakanani n\u2019ey\u2019Abalebanooni, okutuukira ddala ku mugga omunene, Omugga Fulaati."
                },
                "8": {
                    "verse_nr": "8",
                    "verse": "Mulabe, ensi eyo ngibawadde. Muyingire mwetwalire ensi eyo MUKAMA Katonda gye yeerayirira okugiwa bajjajjammwe: Ibulayimu, ne Isaaka, ne Yakobo; okugibawa bo n\u2019ezzadde lyabwe eririddawo.\u2019"
                },
                "9": {
                    "verse_nr": "9",
                    "verse": "Okulonda Abakulembeze - \u201cMu biro ebyo nabagamba nti, \u2018Sisobola kubalabirira nzekka bw\u2019omu."
                },
                "10": {
                    "verse_nr": "10",
                    "verse": "MUKAMA Katonda wammwe abongedde nnyo obungi, ne muwera nnyo; era, laba, kaakano muli ng\u2019emmunyeenye ez\u2019oku ggulu mu bungi bwammwe."
                },
                "11": {
                    "verse_nr": "11",
                    "verse": "Nsaba MUKAMA Katonda wa bajjajjammwe abongereko obungi emirundi lukumi okusinga nga bwe muli leero, era abawenga omukisa nga bwe yabasuubiza."
                },
                "12": {
                    "verse_nr": "12",
                    "verse": "Kale, nze obw\u2019omu nzekka nnaasobola ntya okwetikka omugugu gwammwe ogwo oguzitowa bwe gutyo, n\u2019okubamalirawo ennyombo zammwe?"
                },
                "13": {
                    "verse_nr": "13",
                    "verse": "Kale nno, mwerondemu, mu buli kika kyammwe, ab\u2019amagezi, abategeevu era abalina obumanyirivu nga bassibwamu ekitiibwa, nange nnaabakuza ne mbafuula abakulembeze bammwe.\u2019"
                },
                "14": {
                    "verse_nr": "14",
                    "verse": "Nammwe mwanziramu nti, \u2018Ekintu ky\u2019otuteeserezza ffe okukola kirungi tukisiima.\u2019"
                },
                "15": {
                    "verse_nr": "15",
                    "verse": "\u201cBwe ntyo ne nzirira abakulu b\u2019ebika byammwe, nga basajja ba magezi, abalina obumanyirivu, era abassibwamu ekitiibwa, ne mbalonda okubeeranga abakulembeze bammwe; okubanga abafuzi b\u2019enkumi, n\u2019abalala ab\u2019ebikumi, n\u2019abalala ab\u2019amakumi ataano, n\u2019abalala ab\u2019ekkumi, mu bika byammwe byonna."
                },
                "16": {
                    "verse_nr": "16",
                    "verse": "Mu biro ebyo ne nkuutira abaabalamulanga nti, \u2018Muwulirizenga ensonga ezinaabaleeterwanga abooluganda, era musalengawo mu bwenkanya wakati w\u2019owooluganda ne munne, era ne wakati we ne munnaggwanga gw\u2019abeera naye."
                },
                "17": {
                    "verse_nr": "17",
                    "verse": "Musalenga emisango awatali kyekubiira; abagagga n\u2019abaavu nga mubawuliriza kyenkanyi. Endabika y\u2019omuntu tebatiisanga, kubanga Katonda y\u2019asala emisango gyonna. Bwe wabangawo omusango gwonna omukakanyavu muguleetanga gye ndi, nze nnaaguwuliranga.\u2019"
                },
                "18": {
                    "verse_nr": "18",
                    "verse": "Mu biro ebyo ne mbakuutira ebintu byonna bye musaanira okukolanga.\u201d"
                },
                "19": {
                    "verse_nr": "19",
                    "verse": "Alipoota y\u2019Abakessi - Awo ne tusitula okuva e Kolebu, ne tuyita mu ddungu eddene ery\u2019entiisa mwenna lye mwalaba, ne tukwata ekkubo eryatutwala mu nsi ey\u2019ensozi ey\u2019Abamoli, nga MUKAMA Katonda waffe bwe yatulagira; ne tulyoka tutuuka e Kadesubanea."
                },
                "20": {
                    "verse_nr": "20",
                    "verse": "Ne mbagamba nti, \u201cMutuuse mu nsi ey\u2019ensozi ey\u2019Abamoli, MUKAMA Katonda waffe gy\u2019atuwadde."
                },
                "21": {
                    "verse_nr": "21",
                    "verse": "Laba, MUKAMA Katonda wo akuwadde ensi. Kale, yambuka ogyetwalire nga MUKAMA Katonda wa bajjajjaabo bwe yakugamba. Totya, so toggwaamu maanyi.\u201d"
                },
                "22": {
                    "verse_nr": "22",
                    "verse": "Awo mwenna ne mujja gye ndi, ne mu\u014b\u014bamba nti, \u201cKirungi tutume abantu basooke okutuukako eyo gye tulaga, bakebere ensi bagyetegereze nga bw\u2019eri; balyoke bakomewo batutegeeze ekkubo lye tusaanira okukwata, n\u2019ebibuga bye tunaggukako.\u201d"
                },
                "23": {
                    "verse_nr": "23",
                    "verse": "Ekirowoozo ekyo kyandabikira nga kirungi, ne nkisiima; ne nnonda mu mmwe abasajja kkumi na babiri; nga mu buli kika muvaamu omusajja omu omu."
                },
                "24": {
                    "verse_nr": "24",
                    "verse": "Baasitula ne bambuka mu nsi eyo ey\u2019ensozi, ne batuuka mu kiwonvu Esukoli, ne bakiketta."
                },
                "25": {
                    "verse_nr": "25",
                    "verse": "Ne banoga ku bibala eby\u2019omu nsi omwo ne babituleetera; ne batutegeeza bwe bati nti, \u201cEnsi MUKAMA Katonda waffe gy\u2019atuwadde nnungi nnyo."
                },
                "26": {
                    "verse_nr": "26",
                    "verse": "Okwemulugunya kwa Isirayiri - \u201cNaye ate ne mutayambuka, ne mujeemera ekiragiro kya MUKAMA Katonda wammwe."
                },
                "27": {
                    "verse_nr": "27",
                    "verse": "Ne mwemulugunyiriza mu weema zammwe nga mugamba nti, \u2018Olwokubanga MUKAMA tatwagala, yatukyawa, kyeyava atuggya mu nsi y\u2019e Misiri alyoke atuweeyo mu mukono gw\u2019Abamoli batuzikirize."
                },
                "28": {
                    "verse_nr": "28",
                    "verse": "Wa eyo gye tunaayambuka? Ebigambo bya baganda baffe abaagenda okuketta biyongobezza emitima gyaffe, bwe bagambye nti, Abantu abali eri banene, era bawanvu okutusinga ffe; ebibuga byayo binene nnyo, n\u2019ebigo byabyo biwanvu bituukira ddala waggulu mu bire. Ate ne batabani ba Anaki nabo twabalabayo.\u2019\u2006\u201d"
                },
                "29": {
                    "verse_nr": "29",
                    "verse": "Naye ne mbaddamu nti, \u201cTemutekemuka mitima, so temubatya."
                },
                "30": {
                    "verse_nr": "30",
                    "verse": "MUKAMA Katonda wammwe bulijjo abakulembera, ye yennyini agenda kubalwaniriranga, nga bwe yabalwanirira mu Misiri nga mulabira ddala n\u2019amaaso gammwe."
                },
                "31": {
                    "verse_nr": "31",
                    "verse": "Era ne mu ddungu walabira ddala nga MUKAMA Katonda wo bwe yakusitula, nga kitaawe w\u2019omwana bw\u2019asitula mutabani we, n\u2019akuyisa mu lugendo lwonna n\u2019okukutuusa n\u2019akutuusa mu kifo kino.\u201d"
                },
                "32": {
                    "verse_nr": "32",
                    "verse": "Newaakubadde ng\u2019ebyo byonna byali bwe bityo, MUKAMA Katonda wammwe temwamwesiga,"
                },
                "33": {
                    "verse_nr": "33",
                    "verse": "songa ye, yabakulemberanga mu lugendo lwammwe lwonna, n\u2019empagi ey\u2019omuliro ekiro, n\u2019ekire mu budde obw\u2019emisana, n\u2019okubalaganga ekifo we munaasiisiranga."
                },
                "34": {
                    "verse_nr": "34",
                    "verse": "MUKAMA bwe yawulira ebigambo byammwe n\u2019asunguwala nnyo, n\u2019alayira nti,"
                },
                "35": {
                    "verse_nr": "35",
                    "verse": "\u201cTewalibaawo n\u2019omu ku bantu bano, ab\u2019omulembe guno omubi, aliraba ku nsi eyo ennungi gye nalayirira okuwa bajjajjammwe,"
                },
                "36": {
                    "verse_nr": "36",
                    "verse": "okuggyako Kalebu mutabani wa Yefune. Ye agenda kugiraba, era ndimugabira, awamu n\u2019ezzadde lye, ensi gye yalinnyako ekigere kye; kubanga yagondera MUKAMA n\u2019omutima gwe gwonna.\u201d"
                },
                "37": {
                    "verse_nr": "37",
                    "verse": "Nange MUKAMA yansunguwalira ku lwammwe, n\u2019a\u014b\u014bamba nti, \u201cNaawe toliyingira mu nsi omwo."
                },
                "38": {
                    "verse_nr": "38",
                    "verse": "Wabula omuweereza wo Yoswa mutabani wa Nuuni ye aligiyingiramu. Mumuwagire, kubanga ye alikulembera abaana ba Isirayiri ne basikira ensi eyo."
                },
                "39": {
                    "verse_nr": "39",
                    "verse": "Abaana bammwe abato be mwatiisanga nti bagenda kuwambibwa batwalibwe mu busibe, abaana bammwe abo, abaali batannayawulamu kirungi na kibi, be baliyingira mu nsi eyo. Ndigibawa, ne bagyetwalira ne bagyefunira."
                },
                "40": {
                    "verse_nr": "40",
                    "verse": "Naye mmwe, musitule mukyuke, mukwate olugendo olw\u2019omu ddungu nga mwolekera Ennyanja Emyufu.\u201d"
                },
                "41": {
                    "verse_nr": "41",
                    "verse": "Isirayiri Awangulwa mu Lutalo - Ne mulyoka munziramu nti, \u201cTwonoonye eri MUKAMA. Tujja kwambuka tulwane nga MUKAMA Katonda waffe bwe yatulagira.\u201d Awo buli musajja ne yeesiba ebyokulwanyisa bye eby\u2019olutalo, nga mulowooza nti kyangu okwambuka mu nsi ey\u2019ensozi."
                },
                "42": {
                    "verse_nr": "42",
                    "verse": "MUKAMA n\u2019a\u014b\u014bamba nti, \u201cBategeeze nti, \u2018Temwambuka kulwana, kubanga sijja kubeera nammwe. Abalabe bammwe bajja kubawangula.\u2019\u2006\u201d"
                },
                "43": {
                    "verse_nr": "43",
                    "verse": "Bwe ntyo ne mbagamba, naye ne mutawuliriza, ne mujeemera ekiragiro kya MUKAMA, ne mujjula amalala ne mwambuka mu nsi ey\u2019ensozi."
                },
                "44": {
                    "verse_nr": "44",
                    "verse": "Awo Abamoli abaabeeranga mu nsi eyo ey\u2019ensozi, ne bavaayo ne babalumba, ne babagoba ng\u2019enjuki bwe zikola, ne babakubira mu Seyiri n\u2019okubatuusiza ddala e Koluma."
                },
                "45": {
                    "verse_nr": "45",
                    "verse": "Ne mukomawo, ne mukaabira mu maaso ga MUKAMA, naye MUKAMA n\u2019atabawuliriza era ne bye mwamukaabirira n\u2019atabibawa."
                },
                "46": {
                    "verse_nr": "46",
                    "verse": "Bwe mutyo ne musigala e Kadesi, okumala ebbanga eryo lyonna lye mwabeera eyo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Emyaka gye Baamala mu Ddungu - Awo ne tukyuka ne tuddayo mu ddungu nga twolekera Ennyanja Emyufu, nga MUKAMA bwe yandagira. Ne tumala ennaku nnyingi nnyo nga tutambulira mu nsi ey\u2019ensozi ey\u2019e Seyiri."
                },
                "2": {
                    "verse_nr": "2",
                    "verse": "MUKAMA n\u2019a\u014b\u014bamba nti,"
                },
                "3": {
                    "verse_nr": "3",
                    "verse": "\u201cMu nsi eno ey\u2019ensozi mutambuliddemu ekiseera kiwanvu, era kimala; kale kaakano mukyuke mulage mu bukiikakkono."
                },
                "4": {
                    "verse_nr": "4",
                    "verse": "Abantu bawe ebiragiro bino nti, \u2018Muli kumpi okutuuka mu nsi ya baganda bammwe, abazzukulu ba Esawu ababeera mu Seyiri, bajja kubatya, kyokka mubeegendereza nnyo."
                },
                "5": {
                    "verse_nr": "5",
                    "verse": "Temubasosonkerezaako lutalo, kubanga mmwe sijja kubawa ku ttaka lyabwe, wadde akatundu akatono awagya ekigere ky\u2019omuntu. Kubanga ensi ey\u2019ensozi eya Seyiri nagiwa dda Esawu okuba obutaka bwe obwenkalakkalira."
                },
                "6": {
                    "verse_nr": "6",
                    "verse": "Mubagulangako emmere gye munaalyanga nga mugisasulira n\u2019ensimbi, n\u2019amazzi ag\u2019okunywa nago nga mugasasulira ensimbi.\u2019\u2006\u201d"
                },
                "7": {
                    "verse_nr": "7",
                    "verse": "MUKAMA Katonda wo akuwadde omukisa mu mirimu gyonna gy\u2019okola n\u2019emikono gyo. Amanyi nti otambulira mu ddungu lino eddene ennyo bwe lityo. Era MUKAMA Katonda wammwe abadde akulabirira emyaka gino gyonna amakumi ana, ng\u2019abeera naawe, era nga buli kye weetaaga akikuwa."
                },
                "8": {
                    "verse_nr": "8",
                    "verse": "Bwe tutyo ne tweyongerayo mu lugendo lwaffe nga tuyita ku baganda baffe abazzukulu ba Esawu ababeera mu Seyiri. Ne tuleka ekkubo ly\u2019Alaba eririnnyalinnya okuva Erasi ne Eziyonigeba, ne tukwata ekkubo eriyita mu ddungu lya Mowaabu."
                },
                "9": {
                    "verse_nr": "9",
                    "verse": "Awo MUKAMA Katonda n\u2019a\u014b\u014bamba nti, \u201cAbamowaabu temubasunguwaza wadde okubasosonkerezaako olutalo, kubanga sigenda mmwe kubawa ku ttaka lyabwe mu Ali, ettaka eryo namala dda okuliwa bazzukulu ba Lutti okubeera obutaka bwabwe.\u201d"
                },
                "10": {
                    "verse_nr": "10",
                    "verse": "Abemi be baabeeranga mu kitundu ekyo, nga basajja banene, nga ba maanyi, nga bangi nnyo, era nga bawanvu okwenkana nga Abanaki."
                },
                "11": {
                    "verse_nr": "11",
                    "verse": "Baayitibwanga Baleefa okufaanana nga Abanaki bwe baayitibwanga, naye Abamowaabu nga bo babayita Bemi."
                },
                "12": {
                    "verse_nr": "12",
                    "verse": "Mu biseera eby\u2019edda Abakooli nabo baabeeranga mu Seyiri, okutuusa bazzukulu ba Esawu bwe baabasiguukulula ne babagobamu ne babazikiriza, ensi eyo ne bagyetwalira, bo ne bagibeeramu; okufaananako ng\u2019Abayisirayiri bwe balikola mu nsi MUKAMA Katonda gye yabawa ey\u2019obusika bw\u2019obutaka bwabwe obw\u2019enkalakkalira."
                },
                "13": {
                    "verse_nr": "13",
                    "verse": "MUKAMA n\u2019agamba nti, \u201cMusituke musomoke akagga Zeredi.\u201d Ne tusomoka."
                },
                "14": {
                    "verse_nr": "14",
                    "verse": "Olwo nga kasookedde tuva mu Kadesubanea okutuusa lwe twasomoka akagga Zeredi gyali giweze emyaka amakumi asatu mu munaana. Ekiseera ekyo we kyaggweerako ng\u2019abasajja abalwanyi bonna mu lusiisira lw\u2019abaana ba Isirayiri, ab\u2019omu mulembe ogwo, nga bafudde baweddewo, nga MUKAMA Katonda bwe yabalayirira."
                },
                "15": {
                    "verse_nr": "15",
                    "verse": "Kubanga MUKAMA Katonda yamalirira okubazikiriza n\u2019omukono gwe okutuusa ng\u2019abamaliddemu ddala mu lusiisira lwabwe."
                },
                "16": {
                    "verse_nr": "16",
                    "verse": "Awo olwatuuka abasajja abalwanyi bonna bwe baamala okufa, nga bazikiridde baweddewo mu bantu,"
                },
                "17": {
                    "verse_nr": "17",
                    "verse": "MUKAMA Katonda n\u2019a\u014b\u014bamba nti,"
                },
                "18": {
                    "verse_nr": "18",
                    "verse": "\u201cOlwa leero munaasala ensalo ya Mowaabu mu Ali."
                },
                "19": {
                    "verse_nr": "19",
                    "verse": "Naye bwe musemberera Abamoni temubasunguwaza so temubasosonkerezaako lutalo, kubanga mmwe sigenda kubawa ku ttaka ly\u2019Abamoni n\u2019akatono okuba obutaka bwammwe, kubanga ettaka eryo namala dda okuliwa bazzukulu ba Lutti okubeera obutaka bwabwe obw\u2019enkalakkalira.\u201d"
                },
                "20": {
                    "verse_nr": "20",
                    "verse": "Ekitundu ekyo era kyali kiyitibwa nsi ya Baleefa, kubanga Abaleefa be baabeerangamu naye Abamoni nga babayita Bazamuzumu."
                },
                "21": {
                    "verse_nr": "21",
                    "verse": "Baali basajja ba maanyi era nga bangi nnyo, nga bawanvu ng\u2019Abanaki. Naye MUKAMA Katonda n\u2019abawaayo eri Abamoni ne babazikiriza, ne batwala ensi yaabwe ne bagituulamu."
                },
                "22": {
                    "verse_nr": "22",
                    "verse": "Ne kifaananako nga MUKAMA bwe yazikiriza Abakooli abaalinga mu Seyiri, ensi yaabwe n\u2019agiwa bazzukulu ba Esawu okuba obutaka bwabwe obw\u2019enkalakkalira n\u2019okutuusa leero."
                },
                "23": {
                    "verse_nr": "23",
                    "verse": "Abavi abaabeeranga mu byalo ebyesuddeko okutuuka e Gaza, Abakafutoli abaava e Kafutoli bajja ne babazikiriza ne batwala ensi yaabwe bo ne bagibeeramu."
                },
                "24": {
                    "verse_nr": "24",
                    "verse": "\u201cMusituke mutambule muyite mu kiwonvu ekya Alunoni. Otegeere kino nga Sikoni Omwamoli Kabaka w\u2019e Kesuboni mmugabudde mu mukono gwo n\u2019ensi ye yonna. Kale tandika okumutabaala, n\u2019ensi ye ogyetwalire efuukire ddala yiyo ya butaka bwo."
                },
                "25": {
                    "verse_nr": "25",
                    "verse": "Okutandika n\u2019olunaku lwa leero amawanga gonna ag\u2019oku nsi nzija kugateekamu entiisa bakankane nga bawulidde ettutumu lyo babeere mu kutiitiira n\u2019okunyolwa ku lulwo.\u201d"
                },
                "26": {
                    "verse_nr": "26",
                    "verse": "Okuwangula Sikoni Kabaka w\u2019e Kesuboni - Nga tuli mu ddungu ly\u2019e Kedemosi natumira Sikoni Kabaka w\u2019e Kesuboni n\u2019obubaka obw\u2019okuteesa emirembe nga mmugamba nti,"
                },
                "27": {
                    "verse_nr": "27",
                    "verse": "\u201cTukkirize tuyite mu nsi yo. Tujja kutambulira mu luguudo mwokka nga tetuwunjuseeko kulaga ku ludda olwa ddyo oba olwa kkono."
                },
                "28": {
                    "verse_nr": "28",
                    "verse": "Onootuguzanga emmere gye tunaalyanga nga tugisasulira ensimbi, n\u2019amazzi ge tunaanywangako, nago nga tugasasulira ensimbi. Naye tuleke tuyite mu nsi yo nga tutambula n\u2019ebigere,"
                },
                "29": {
                    "verse_nr": "29",
                    "verse": "nga bazzukulu ba Esawu abaabeeranga mu Seyiri, n\u2019Abamowaabu abaabeeranga mu Ali bwe baatuleka, okutuusa lwe tulimala okusomoka Yoludaani ne tutuuka mu nsi MUKAMA Katonda waffe gy\u2019ategese okutuwa.\u201d"
                },
                "30": {
                    "verse_nr": "30",
                    "verse": "Naye Sikoni Kabaka wa Kesuboni n\u2019atatukkiriza kuyitawo. Kubanga MUKAMA Katonda wammwe yali akakanyazizza omwoyo gwe era ng\u2019awaganyazizza omutima gwe, alyoke amugabule mu mukono gwammwe nga bwe kiri leero."
                },
                "31": {
                    "verse_nr": "31",
                    "verse": "Awo MUKAMA Katonda n\u2019a\u014b\u014bamba nti, \u201cLaba, ntandise okugabula Sikoni n\u2019ensi ye mu mukono gwo. Kale tandika okuwangula ensi ye yonna, olyoke ogyefunire okubeera obusika bwo era obutaka bwo obw\u2019enkalakkalira.\u201d"
                },
                "32": {
                    "verse_nr": "32",
                    "verse": "Kabaka Sikoni n\u2019eggye lye lyonna ne batulumba mu lutabaalo olw\u2019e Yakazi."
                },
                "33": {
                    "verse_nr": "33",
                    "verse": "MUKAMA Katonda waffe n\u2019agabula Sikoni n\u2019eggye lye lyonna, ne batabani be, mu mukono gwaffe ne tubawangula."
                },
                "34": {
                    "verse_nr": "34",
                    "verse": "Mu kaseera ako twawamba ebibuga bye byonna ne tubizikiriza n\u2019abantu bonna, abasajja, n\u2019abakazi, n\u2019abaana abato, tetwalekerawo ddala."
                },
                "35": {
                    "verse_nr": "35",
                    "verse": "Naye ente ne tuzeetwalira awamu n\u2019omunyago gwe twaggya mu bibuga bye twawamba."
                },
                "36": {
                    "verse_nr": "36",
                    "verse": "Okuva ku Aloweri ekiri ku lukugiro lw\u2019Ekiwonvu Alumoni, n\u2019okuva ku kibuga ekiri mu kiwonvu ekyo, n\u2019okutuukira ddala mu Gireyaadi, tewaaliwo kibuga na kimu ekyatusukkirira amaanyi. MUKAMA Katonda waffe byonna yabitugabula mu mukono gwaffe."
                },
                "37": {
                    "verse_nr": "37",
                    "verse": "Naye ebifo, MUKAMA Katonda waffe bye yatulagira obutabisemberera, y\u2019ensi y\u2019abazzukulu ba Amoni, ne ku mbalama zonna ez\u2019omugga Yaboki, n\u2019ebibuga eby\u2019omu nsi ey\u2019ensozi; ebyo byo yatugaana okubikwatirako ddala."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Okuwangula Ogi Kabaka w\u2019e Basani - Awo ne tukyuka ne twambukira mu kkubo eriraga e Basani. Ogi, Kabaka w\u2019e Basani, n\u2019afuluma n\u2019eggye lye lyonna n\u2019ajja okututabaala mu lutalo olwalwanirwa mu Ederei."
                },
                "2": {
                    "verse_nr": "2",
                    "verse": "Naye MUKAMA n\u2019a\u014b\u014bamba nti, \u201cTomutya, kubanga oyo mmugabudde mu mukono gwo ye n\u2019eggye lye lyonna n\u2019ensi ye. Kale, mukole nga bwe wakola Sikoni Kabaka w\u2019Abamoli abaabeeranga mu Kesuboni.\u201d"
                },
                "3": {
                    "verse_nr": "3",
                    "verse": "Bw\u2019atyo MUKAMA Katonda waffe n\u2019agabula ne Ogi Kabaka w\u2019e Basani mu mukono gwaffe awamu n\u2019eggye lye lyonna. Ne tubatta bonna obutalekaawo muntu n\u2019omu."
                },
                "4": {
                    "verse_nr": "4",
                    "verse": "Era mu kiseera ekyo ne tuwamba ebibuga bye byonna ne tubitwala. Ebibuga enkaaga byonna tekwaliko kibuga na kimu kye tutaabatwalako, ne tutwala amatwale gonna aga Alugobu ag\u2019obwakabaka bwa Ogi mu Basani."
                },
                "5": {
                    "verse_nr": "5",
                    "verse": "Ebibuga ebyo byonna byali bizimbiddwa mu bigo eby\u2019ebisenge ebiwanvu, n\u2019emizigo egy\u2019emitayimbwa, ng\u2019okwo kw\u2019ogatta n\u2019obubuga obw\u2019omu byalo obutaaliko bisenge."
                },
                "6": {
                    "verse_nr": "6",
                    "verse": "Twabizikiririza ddala byonna nga bwe twakola ebya Sikoni kabaka w\u2019e Kesuboni, nga tuzikiriza buli kibuga n\u2019abasajja bonna abaakirimu n\u2019abakazi n\u2019abaana abato bonna."
                },
                "7": {
                    "verse_nr": "7",
                    "verse": "Naye ente ne tuzeetwalira awamu n\u2019omunyago gwe twaggya mu bibuga bye twawamba."
                },
                "8": {
                    "verse_nr": "8",
                    "verse": "Bwe tutyo mu kiseera ekyo ne tutwala ebitundu by\u2019ensi byonna ebyali ebya bakabaka bombi ab\u2019Abamoli ebyali ku luuyi lw\u2019ebuvanjuba olw\u2019omugga Yoludaani; okuva ku Kiwonvu Alunoni okutuuka ku Lusozi Kerumooni."
                },
                "9": {
                    "verse_nr": "9",
                    "verse": "Abasidoni nga Kerumooni baluyita Siriyooni, ate bo Abamoli nga baluyita Seniri."
                },
                "10": {
                    "verse_nr": "10",
                    "verse": "Twatwala ebibuga byonna ebyali mu kitundu ekya waggulu ekitereevu ne Gireyaadi yonna ne Basani yonna okutuuka ku Saleka ne Ederei, ng\u2019ebyo byali bibuga eby\u2019omu bwakabaka bwa Ogi mu Basani."
                },
                "11": {
                    "verse_nr": "11",
                    "verse": "Ogi kabaka wa Basani ye yali asigaddewo ku Balefa. Ekitanda kye kyakolebwa mu kyuma, nga kiriko mita nnya obuwanvu, n\u2019obugazi bwa mita emu n\u2019obutundu munaana. Kikyaliyo mu Raba eky\u2019Abamoni."
                },
                "12": {
                    "verse_nr": "12",
                    "verse": "Okugabana Ensi - Bwe twamala okwetwalira ebitundu by\u2019ensi ebyo bye twawangula mu kaseera ako, ne ngabira Abalewubeeni n\u2019Abagaadi ekitundu ekyo ekiri ku bukiikakkono okuva ku Aloweri n\u2019okugendera ku mukugiro gw\u2019Ekiwonvu kya Alunoni, n\u2019ekitundu ekyamakkati eky\u2019ensi y\u2019ensozi eya Gireyaadi, awamu n\u2019ebibuga byamu."
                },
                "13": {
                    "verse_nr": "13",
                    "verse": "Ekitundu kya Gireyaadi ekyasigalawo, n\u2019obwakabaka bwa Ogi obwa Basani omugendera ne Alugabu, ne mbigabira ekitundu ky\u2019ekika kya Manase. Ekitundu kya Alugabu kyonna mu Basani, wonna nga wayitibwa nsi ya Balefa."
                },
                "14": {
                    "verse_nr": "14",
                    "verse": "Yayiri, ava mu Manase, yafuna ekitundu kyonna ekya Alugabu, era ye Basani, nga kyerambulula okutuukira ddala ku nsalo ey\u2019Abagesuli n\u2019Abamaakasi; n\u2019akibbulamu erinnya lye, n\u2019okutuusa leero ensi Basani eyitibwa Kavosu Yayiri."
                },
                "15": {
                    "verse_nr": "15",
                    "verse": "Gireyaadi nagigabira Makiri."
                },
                "16": {
                    "verse_nr": "16",
                    "verse": "Abalewubeeni n\u2019Abagaadi ne mbagabira ekitundu ky\u2019ensi ekiva ku Gireyaadi okuserengeta mu Kiwonvu kya Alunoni, nga mu makkati gaakyo ye nsalo, n\u2019okutuukira ddala ku mugga Yaboki ogw\u2019ensalo n\u2019Abamoni."
                },
                "17": {
                    "verse_nr": "17",
                    "verse": "Omugga Yoludaani nga ye nsalo ey\u2019ebugwanjuba mu Alaba, okuviira ddala ku Kinneresi okutuuka ku Nnyanja ya Alaba, ye Nnyanja ey\u2019Omunnyo, wansi w\u2019olugulungujjo lw\u2019olusozi Pisuga ku luuyi olw\u2019ebuvanjuba."
                },
                "18": {
                    "verse_nr": "18",
                    "verse": "Mu kiseera ekyo, mmwe ab\u2019ekika kya Lewubeeni, n\u2019ekya Gaadi, n\u2019ekitundu ky\u2019ekika kya Manase, nabalagira nga mbagamba nti, \u201cMUKAMA Katonda wammwe abawadde ekitundu ky\u2019ensi kino okubeera obutaka bwammwe. Naye basajja bammwe bonna ab\u2019amaanyi abazira nga beesibye ebyokulwanyisa, be balisooka baganda bammwe abaana ba Isirayiri okusomoka Yoludaani."
                },
                "19": {
                    "verse_nr": "19",
                    "verse": "Kyokka, bakazi bammwe, n\u2019abaana bammwe balisigala mu bibuga bye nabawa awamu n\u2019ente zammwe ze mulina, ze mmanyi nga bwe ziri ennyingi,"
                },
                "20": {
                    "verse_nr": "20",
                    "verse": "okutuusa nga baganda bammwe bamaze okwetwalira ensi eri emitala w\u2019omugga Yoludaani, MUKAMA Katonda wammwe gy\u2019abawa; MUKAMA alyoke awe baganda bammwe ekiwummulo nga nammwe bwe yakibawa. Oluvannyuma mulikomawo mu butaka bwammwe bwe nabagabira.\u201d"
                },
                "21": {
                    "verse_nr": "21",
                    "verse": "Mu kiseera ekyo ne ndagira Yoswa, ne mmugamba nti, \u201cEbyo byonna MUKAMA Katonda wammwe byakoze bakabaka abo ababiri obyerabiddeko n\u2019amaaso go gennyini. Bw\u2019atyo MUKAMA bw\u2019alikola obwakabaka bwonna obuli eyo gye mugenda."
                },
                "22": {
                    "verse_nr": "22",
                    "verse": "Temubatyanga; kubanga MUKAMA Katonda wammwe yennyini y\u2019anaabalwaniriranga.\u201d"
                },
                "23": {
                    "verse_nr": "23",
                    "verse": "Musa Agaanibwa Okutuuka mu nsi Ensuubize - Mu kiseera ekyo ne neegayirira MUKAMA nga njogera nti,"
                },
                "24": {
                    "verse_nr": "24",
                    "verse": "\u201cAyi MUKAMA Katonda, otandise okundaga nze omuddu wo, omukono gwo ogw\u2019amaanyi n\u2019obukulu bwo obw\u2019ekitiibwa. Kubanga katonda ki ali mu ggulu oba ali ku nsi asobola okukola ebyekyewuunyo bino byonna by\u2019okola, n\u2019emirimu egy\u2019amaanyi bwe gityo gy\u2019okola?"
                },
                "25": {
                    "verse_nr": "25",
                    "verse": "Nkusaba, nsomoke omugga Yoludaani, \u014b\u014bende ndabe ku nsi ennungi bw\u2019etyo eri emitala waagwo, ensi eyo ey\u2019ensozi ezirabika obulungi, awamu ne Lebanooni.\u201d"
                },
                "26": {
                    "verse_nr": "26",
                    "verse": "Naye MUKAMA n\u2019ansunguwalira nnyo ku lwammwe, bye namusaba n\u2019atabiwuliriza. MUKAMA Katonda n\u2019a\u014b\u014bamba nti, \u201cEbyo by\u2019oyogedde bikumale; toddayo kwogera gye ndi nate ku nsonga eyo."
                },
                "27": {
                    "verse_nr": "27",
                    "verse": "Yambuka waggulu ku ntikko y\u2019olusozi Pisuga, ositule amaaso go otunule ebugwanjuba, ne ku bukiikakkono, n\u2019ebuvanjuba ne ku bukiikaddyo. Weerabireko ku nsi eyo n\u2019amaaso go gennyini, kubanga togenda kusomoka mugga guno Yoludaani."
                },
                "28": {
                    "verse_nr": "28",
                    "verse": "Naye obuyinza bukwase Yoswa, omukuutire era omugumye afune amaanyi, kubanga y\u2019agenda okukulembera abantu bano nga basomoka, era ye alibasobozesa okulya ensi eyo gy\u2019ojja okulaba, okubeera obutaka bwabwe.\u201d"
                },
                "29": {
                    "verse_nr": "29",
                    "verse": "Bwe tutyo ne tubeera awo mu kiwonvu okumpi ne Besu Peoli."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Musa Alagira Abantu Okuba Abawulize - Kale nno kaakano, muwulire, Ayi Isirayiri, mutege amatu eri amateeka n\u2019ebiragiro bye \u014b\u014benda okubayigiriza. Mubigonderenga era mubigobererenga, muliba balamu, mulyoke muyingire mu nsi MUKAMA Katonda wa bajjajjammwe gy\u2019abawa mugyetwalire ebeere obutaka bwammwe obw\u2019enkalakkalira."
                },
                "2": {
                    "verse_nr": "2",
                    "verse": "Temwongerangako ku mateeka ge mbalagira, so temugatoolangako, naye mukwatenga ebiragiro bya MUKAMA Katonda wammwe, bye mbategeeza."
                },
                "3": {
                    "verse_nr": "3",
                    "verse": "Mwerabirako n\u2019amaaso gammwe gennyini ebyo byonna MUKAMA bye yakola e Baali Peoli. Abo bonna mu mmwe abaagoberera, era ne basinza Baali e Peoli, MUKAMA Katonda wo yabazikiriza;"
                },
                "4": {
                    "verse_nr": "4",
                    "verse": "naye mmwe abaanywerera ku MUKAMA Katonda wammwe, mukyali balamu leero."
                },
                "5": {
                    "verse_nr": "5",
                    "verse": "Kale, mulabe nno, mbayigirizza amateeka n\u2019ebiragiro nga MUKAMA Katonda wange bwe yandagira, mulyoke mubigobererenga nga mutuuse mu nsi gye mugenda okuyingiramu, n\u2019okugyefunira ng\u2019obutaka bwammwe obw\u2019enkalakkalira."
                },
                "6": {
                    "verse_nr": "6",
                    "verse": "Mugagobererenga n\u2019obwegendereza, kubanga ekyo kiriraga ensi endala obugezi bwammwe n\u2019obutegeevu bwammwe. Ensi ezo bwe ziriwulira ku mateeka gano gonna zirigamba nti, \u201cDdala abantu b\u2019eggwanga lino ekkulu bategeevu era ba magezi.\u201d"
                },
                "7": {
                    "verse_nr": "7",
                    "verse": "Kubanga ggwanga ki eddala ekkulu erimanyiddwa eririna bakatonda b\u2019abantu baalyo okumpi n\u2019abantu abo, nga ffe bwe tulina MUKAMA Katonda waffe, abeera okumpi naffe buli lwe tumukoowoola?"
                },
                "8": {
                    "verse_nr": "8",
                    "verse": "Era ggwanga ki eddala ekkulu erimanyiddwa eririna amateeka n\u2019ebiragiro eby\u2019obwenkanya nga bino bye nteeka mu maaso gammwe leero?"
                },
                "9": {
                    "verse_nr": "9",
                    "verse": "\u201cEkikulu, weekuume nnyo nga weerabirira mu ngeri gye weeyisaamu, olemenga kwerabira ebyo byonna amaaso go bye gazze galaba oleme okubiganya okuva mu mutima gwo ennaku zonna ez\u2019obulamu bwo. Biyigirizenga abaana bo, nabo babiyigirizenga abaana baabwe."
                },
                "10": {
                    "verse_nr": "10",
                    "verse": "Kirungi mujjukire nga bwe mwayimirira awali MUKAMA Katonda wammwe, ku lusozi Kolebu, bwe ya\u014b\u014bamba nti, \u2018Ku\u014b\u014baanya abantu bonna obandeetere wano we ndi, bawulire ebigambo byange, balyoke bayige okumpulira nga bantya; banzisengamu ekitiibwa ennaku zonna ze balimala ku nsi, era ebigambo ebyo babiyigirizenga abaana baabwe."
                },
                "11": {
                    "verse_nr": "11",
                    "verse": "Mwasembera ne muyimirira wansi w\u2019olusozi, ne mulaba nga lwaka omuliro ogwatuukira ddala waggulu ku ggulu, nga gwetooloddwa ebire n\u2019ekizikiza ekikutte.\u2019"
                },
                "12": {
                    "verse_nr": "12",
                    "verse": "Bw\u2019atyo MUKAMA Katonda n\u2019ayogera nammwe ng\u2019asinziira wakati mu muliro. Mwawulira envuga y\u2019ebigambo bye, naye ekikula kye temwakiraba; mwakoma ku ddoboozi lyokka."
                },
                "13": {
                    "verse_nr": "13",
                    "verse": "Yabategeeza endagaano ye eyali mu Mateeka Ekkumi, ge yawandiika ku bipande by\u2019amayinja ebibiri, n\u2019abalagira okugagobereranga."
                },
                "14": {
                    "verse_nr": "14",
                    "verse": "Era mu kaseera ako MUKAMA Katonda n\u2019andagira mbayigirize amateeka n\u2019ebiragiro bye musaana okugonderanga, nga muli mu nsi gye mugenda okwefunira ng\u2019obutaka bwammwe obw\u2019enkalakkalira, nga mumaze okusomoka Yoludaani."
                },
                "15": {
                    "verse_nr": "15",
                    "verse": "Okusinza Bakatonda abalala Kuwerebwa - \u201cKu lunaku olwo MUKAMA Katonda bwe yayogera gye muli ng\u2019asinziira wakati mu muliro ku lusozi Kolebu, temwalaba kikula kye kya ngeri yonna. Noolwekyo mwekuumenga nnyo,"
                },
                "16": {
                    "verse_nr": "16",
                    "verse": "mulemenga okweyonoona nga mwekolera bakatonda abalala, aba buli ngeri, abali mu bifaananyi ebiri ng\u2019omusajja oba ng\u2019omukazi,"
                },
                "17": {
                    "verse_nr": "17",
                    "verse": "oba ebifaanana ng\u2019ensolo ez\u2019oku nsi, oba ng\u2019ennyonyi ezibuuka mu bbanga,"
                },
                "18": {
                    "verse_nr": "18",
                    "verse": "oba ebifaanana ng\u2019ebiramu byonna ebitambulira wansi oba ebyekulula ku ttaka; oba ebifaanana ng\u2019ebyennyanja ebiri mu mazzi agali wansi w\u2019ettaka."
                },
                "19": {
                    "verse_nr": "19",
                    "verse": "Era weekuumenga nnyo bw\u2019onooyimusanga amaaso go okutunula waggulu ku ggulu, n\u2019olaba enjuba, n\u2019omwezi n\u2019emmunyeenye, n\u2019ebitiibwa byabyo, n\u2019osendebwasendebwa n\u2019obiweereza, era n\u2019obivuunamira n\u2019obisinza; songa ebyo byonna bye bintu MUKAMA Katonda wo bye yawa amawanga gonna agali wansi w\u2019eggulu."
                },
                "20": {
                    "verse_nr": "20",
                    "verse": "Naye mmwe, MUKAMA yabaggya mu Misiri, mu mbiga esaanuusa ebyuma, mubeerenga bantu be ab\u2019obusika bwe, nga bwe muli leero."
                },
                "21": {
                    "verse_nr": "21",
                    "verse": "\u201cAte n\u2019ekirala, MUKAMA yansunguwalira ku lwammwe, ne yeerayirira nti nze sigenda kusomoka mugga ogwo Yoludaani nnyingire mu nsi eyo ennungi MUKAMA Katonda wammwe gy\u2019abawa okubeera obusika bwammwe."
                },
                "22": {
                    "verse_nr": "22",
                    "verse": "Naye nze kinsaanira okufiira wano mu nsi eno kaakano mwe tuli, sigenda kusomoka mugga Yoludaani; naye mmwe muligusomoka ne mwefunira ensi eyo ennungi okubeera obutaka bwammwe obw\u2019enkalakkalira."
                },
                "23": {
                    "verse_nr": "23",
                    "verse": "Mwegenderezanga nnyo ne muteerabira ndagaano ya MUKAMA Katonda wammwe gye yakola nammwe. Temwekoleranga bitali Katonda mu kufaanaanyiriza okw\u2019ekintu kyonna MUKAMA Katonda wo kye yakugaana okukola."
                },
                "24": {
                    "verse_nr": "24",
                    "verse": "Kubanga MUKAMA Katonda wo muliro ogwokya ne gusaanyaawo, ye Katonda ow\u2019obuggya."
                },
                "25": {
                    "verse_nr": "25",
                    "verse": "Ekibonerezo olw\u2019Okusinza Bakatonda Abalala - \u201cBw\u2019olimala okuzaala abaana ng\u2019ofunye n\u2019abazzukulu, era nga mu nsi omwo mumazeemu emyaka mingi nga mukaddiye; ne mugenda mweyonoonanga nga mwekolera bakatonda abalala ab\u2019engeri zonna, ne mukolanga ebibi mu maaso ga MUKAMA Katonda wo ne mumusunguwazanga,"
                },
                "26": {
                    "verse_nr": "26",
                    "verse": "nkoowoola eggulu n\u2019ensi okubeera abajulirwa bange ku lunaku lwa leero nga mbakuutira mmwe nti, Bwe muneeyonoonanga bwe mutyo, muliggweerawo ddala mu nsi eyo gye mugenda okwefunira okuba obutaka bwammwe, nga mumaze okusomoka Yoludaani. Muligibeeramu akabanga katono ne muzikirizibwa mwenna."
                },
                "27": {
                    "verse_nr": "27",
                    "verse": "MUKAMA anaabasaasaanyanga mu mawanga amalala, era erisigalayo batono mu mmwe abalibeera mu nsi ezo MUKAMA Katonda gy\u2019anaabanga abasindiikirizza."
                },
                "28": {
                    "verse_nr": "28",
                    "verse": "Nga muli eyo munaasinzanga bakatonda abakolebwa n\u2019emikono gy\u2019abantu, mu miti ne mu mayinja, abatayinza kulaba, oba okuwulira oba okulya, wadde okuwunyiriza."
                },
                "29": {
                    "verse_nr": "29",
                    "verse": "Naye ng\u2019oli eyo, bw\u2019onoonoonyanga MUKAMA Katonda wo, onoomulabanga, singa onoomunoonyanga n\u2019omutima gwo gwonna awamu n\u2019omwoyo gwo gwonna."
                },
                "30": {
                    "verse_nr": "30",
                    "verse": "Ebintu ebyo byonna bwe binaakutuukangako n\u2019olaba ennaku nnyingi, olwo onookomangawo eri MUKAMA Katonda wo mu biseera eby\u2019oluvannyuma, n\u2019omugonderanga."
                },
                "31": {
                    "verse_nr": "31",
                    "verse": "Kubanga MUKAMA Katonda wo ajjudde okusaasira, taakusuulirirenga wadde okukuzikiriza, oba okwerabira endagaano ye gye yakola ne bajjajjaabo gye yabalayiririra."
                },
                "32": {
                    "verse_nr": "32",
                    "verse": "Isirayiri, Eggwanga Eddonde - \u201cKale, weebuuze leero ku byafaayo eby\u2019ebiro eby\u2019edda, nga naawe tonnabeerawo, okuva ku lunaku Katonda lwe yatonderako omuntu n\u2019amuteeka ku nsi; weebuuze okuva ku luuyi olumu olw\u2019eggulu okutuuka ku luuyi olulala. Waali wabaddewo ekintu ekikulu nga kino, oba waali wabaddewo akiwulirako?"
                },
                "33": {
                    "verse_nr": "33",
                    "verse": "Abantu abamawanga amalala baali bawuliddeko ku ddoboozi lya Katonda ng\u2019ayogerera mu muliro, ne basigala nga bakyali balamu, nga mmwe bwe mwaliwulira ne muba balamu?"
                },
                "34": {
                    "verse_nr": "34",
                    "verse": "Nantiki, waali wabaddewo katonda eyali agezezzaako okwetwalira eggwanga erimu ng\u2019aliggya wakati mu ggwanga eddala, ng\u2019ataddewo ebigezo, n\u2019okukola ebyamagero, n\u2019obubonero, n\u2019ebyewuunyo, n\u2019entalo, ng\u2019alaga omukono gwe ogw\u2019amaanyi, n\u2019omukono gwe omuwanvu; oba n\u2019ebikolwa ebinene ebitiisa, okufaanana ng\u2019ebintu MUKAMA Katonda wammwe bye yabakolera nga muli mu Misiri, nga mwenna mutunula?"
                },
                "35": {
                    "verse_nr": "35",
                    "verse": "\u201cWalagibwa ebintu ebyo byonna olyoke otegeere nga MUKAMA ye Katonda; era nga awatali ye tewali mulala."
                },
                "36": {
                    "verse_nr": "36",
                    "verse": "Yakuleka n\u2019owulira eddoboozi lye nga liva mu ggulu alyoke akuyigirize. Yakulaga omuliro gwe omungi ennyo ku nsi, n\u2019owulira ebigambo bye nga biva mu muliro ogwo."
                },
                "37": {
                    "verse_nr": "37",
                    "verse": "Olw\u2019okubanga yayagala nnyo bajjajjaabo naawe muzzukulu waabwe eyabaddirira, yakuggya mu nsi y\u2019e Misiri ng\u2019akozesa obuyinza bwe obungi."
                },
                "38": {
                    "verse_nr": "38",
                    "verse": "Yakuwangulira amawanga amakulu era agakusinga ggwe amaanyi, alyoke akuyingize mu nsi yaabwe, era agikuwe ggwe okubeeranga obusika bwo nga bwe kiri leero."
                },
                "39": {
                    "verse_nr": "39",
                    "verse": "\u201cNoolwekyo osaana okitegeerere ddala okuva ku lunaku lwa leero, era okinywereze ddala mu mutima gwo nti MUKAMA ye Katonda yekka ali waggulu mu ggulu ne wansi ku nsi; so tewali mulala."
                },
                "40": {
                    "verse_nr": "40",
                    "verse": "Kale, mugonderenga amateeka ge n\u2019ebiragiro bye, bye nkulagira leero; olwo nno eby\u2019obulamu bwo n\u2019embeera yo biryoke bikugenderenga bulungi, ggwe n\u2019ezzadde lyo eririddawo; bw\u2019otyo olyoke owangaalenga ng\u2019oli mu nsi MUKAMA Katonda wo gy\u2019akuwa okubeeranga obutaka bwo obw\u2019enkalakkalira.\u201d"
                },
                "41": {
                    "verse_nr": "41",
                    "verse": "Ebibuga eby\u2019Obuddukiro - Awo Musa n\u2019ayawula ebibuga bisatu ku luuyi olw\u2019ebuvanjuba olw\u2019omugga Yoludaani,"
                },
                "42": {
                    "verse_nr": "42",
                    "verse": "nga mu bibuga ebyo, omuntu yenna anaabanga asse muntu munne nga tagenderedde, mw\u2019anaddukiranga, kubanga munne anaabanga amusse mu butanwa nga tamuliiko kiruyi kubanga tabangako mulabe we; anaddukiranga mu kimu ku bibuga ebyo yeewonye naye okuttibwa."
                },
                "43": {
                    "verse_nr": "43",
                    "verse": "Bino bye byali ebibuga ebyo: Bezeri, nga kiri mu ddungu mu nsi engulumivu kyokka nga waggulu mbyabyatavu, nga kye ky\u2019Abalewubeeni; ne Lamusi mu Gireyaadi, nga kye ky\u2019Abagaadi; ne Golani mu Basani, nga ky\u2019ekitundu ky\u2019Abamanase abaagabana oluuyi olwo."
                },
                "44": {
                    "verse_nr": "44",
                    "verse": "Musa Ayanjula Amateeka - Gano ge mateeka Musa ge yateeka mu maaso g\u2019abaana ba Isirayiri,"
                },
                "45": {
                    "verse_nr": "45",
                    "verse": "era ono ye kalonda w\u2019obujulirwa, n\u2019amateeka, n\u2019ebiragiro, Musa bye yategeeza abaana ba Isirayiri nga bavudde mu Misiri,"
                },
                "46": {
                    "verse_nr": "46",
                    "verse": "nga bali mu kiwonvu ekiriraanye Besu Peoli ku buvanjuba bw\u2019omugga Yoludaani, mu nsi eya Sikoni kabaka w\u2019Abamoli, eyafugiranga mu Kesuboni, Musa n\u2019abaana ba Isirayiri gwe baali bamaze okuwangula nga bavudde mu nsi ey\u2019e Misiri."
                },
                "47": {
                    "verse_nr": "47",
                    "verse": "Ensi eyo baali bagitutte awamu n\u2019ensi ya Ogi kabaka wa Basani, abo nga be bakabaka ababiri abaabanga ku luuyi olw\u2019ebuvanjuba olw\u2019omugga Yoludaani."
                },
                "48": {
                    "verse_nr": "48",
                    "verse": "Ensi eyo yali eva ku Aluweri ekiri ku njegoyego y\u2019Ekiwonvu Alunoni n\u2019okutuuka ku lusozi olunene Siriyoni era olwo ye Kerumooni,"
                },
                "49": {
                    "verse_nr": "49",
                    "verse": "n\u2019ezingiramu ne Alaba ekiri ku luuyi olw\u2019ebuvanjuba obwa Yoludaani, okutuukira ddala ku Nnyanja ya Alaba, ye Nnyanja ey\u2019Omunnyo, wansi w\u2019olugulungujjo lw\u2019olusozi Pisuga."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Amateeka Ekkumi - Awo Musa n\u2019aku\u014b\u014baanya Isirayiri yenna, n\u2019abagamba nti, Wulira, Ayi Isirayiri, amateeka n\u2019ebiragiro bye nkutegeeza ng\u2019owulira ku lunaku lwa leero. Mubiyige era mubigobererenga n\u2019obwegendereza."
                },
                "2": {
                    "verse_nr": "2",
                    "verse": "MUKAMA Katonda waffe yakola naffe endagaano nga tuli e Kolebu."
                },
                "3": {
                    "verse_nr": "3",
                    "verse": "Endagaano eyo MUKAMA Katonda teyagikola ne bazadde baffe, naye yagikola naffe abali wano era abalamu ku lunaku lwa leero."
                },
                "4": {
                    "verse_nr": "4",
                    "verse": "MUKAMA Katonda yayogera nammwe nga mwolekaganye naye, ye ng\u2019asinziira mu muliro ku lusozi olunene."
                },
                "5": {
                    "verse_nr": "5",
                    "verse": "Mu kaseera ako nze nnali nnyimiridde wakati wa MUKAMA nammwe okubatuusaako ekigambo kya MUKAMA Katonda, kubanga mmwe mwali mutidde omuliro, noolwekyo ne mutalinnya ku lusozi olunene. N\u2019abagamba nti:"
                },
                "6": {
                    "verse_nr": "6",
                    "verse": "\u201cNze MUKAMA Katonda wo, eyakuggya mu Misiri, mu nsi gye mwafuulibwa abaddu."
                },
                "7": {
                    "verse_nr": "7",
                    "verse": "\u201cTobeeranga na bakatonda balala wabula Nze nzekka."
                },
                "8": {
                    "verse_nr": "8",
                    "verse": "Teweekoleranga kintu kyonna ekyole ekifaanana n\u2019ekintu kyonna ekiri waggulu mu ggulu, oba wansi ku nsi, oba ekiri mu mazzi agali wansi w\u2019ensi."
                },
                "9": {
                    "verse_nr": "9",
                    "verse": "Ebyo tobivuunamiranga so tobisinzanga. Kubanga Nze MUKAMA Katonda wo ndi Katonda wa buggya; mbonereza abaana olw\u2019ebibi bya bakitaabwe n\u2019ebya bajjajjaabwe okutuusa ku mulembe ogwokusatu n\u2019ogwokuna ogw\u2019abo abankyawa."
                },
                "10": {
                    "verse_nr": "10",
                    "verse": "Naye abo enkumi n\u2019enkumi abanjagala era abakwata amateeka gange, mbalaga okwagala kwange okutaggwaawo."
                },
                "11": {
                    "verse_nr": "11",
                    "verse": "Tokozesanga linnya lya MUKAMA Katonda wo ng\u2019olayira ebitaliimu nsa: kubanga MUKAMA talirema kumusalira musango ne gumusinga omuntu oyo alayirira obwereere erinnya lye."
                },
                "12": {
                    "verse_nr": "12",
                    "verse": "Olunaku lwa Ssabbiiti lujjukirenga era olutukuzenga, nga MUKAMA Katonda wo bwe yakulagira."
                },
                "13": {
                    "verse_nr": "13",
                    "verse": "Kolanga emirimu gyo, ofaabiine mu nnaku omukaaga,"
                },
                "14": {
                    "verse_nr": "14",
                    "verse": "naye olunaku olw\u2019omusanvu ye Ssabbiiti ya MUKAMA Katonda wo. Ku lunaku olwo tokolerangako mulimu gwonna; ggwe, wadde mutabani wo, wadde muwala wo, wadde omuweereza wo omusajja, oba omuweereza wo omukazi, oba ente yo eya sseddume, oba endogoyi yo, oba ku nte zo endala zonna, oba omugenyi ali omumwo, abaweereza bo abasajja, n\u2019abaweereza bo abakazi, nabo balyoke bawummuleko nga ggwe."
                },
                "15": {
                    "verse_nr": "15",
                    "verse": "Ojjukiranga nga wali muweereza mu nsi ey\u2019e Misiri, MUKAMA Katonda wo n\u2019akuggyayo n\u2019omukono gwe omuwanvu era ogw\u2019amaanyi. MUKAMA Katonda wo kyeyava akulagira okuumenga olunaku olwa Ssabbiiti."
                },
                "16": {
                    "verse_nr": "16",
                    "verse": "Kitaawo ne nnyoko obassangamu ekitiibwa, nga MUKAMA Katonda wo bwe yakulagira, olyoke owangaale, era obeerenga n\u2019emirembe, mu nsi MUKAMA Katonda wo gy\u2019akuwa."
                },
                "17": {
                    "verse_nr": "17",
                    "verse": "Tottanga."
                },
                "18": {
                    "verse_nr": "18",
                    "verse": "Toyendanga."
                },
                "19": {
                    "verse_nr": "19",
                    "verse": "Tobbanga."
                },
                "20": {
                    "verse_nr": "20",
                    "verse": "Towaayirizanga muntu munno."
                },
                "21": {
                    "verse_nr": "21",
                    "verse": "Teweegombanga mukyala wa muntu munno. So teweegombanga nnyumba ya muntu munno, newaakubadde ennimiro ye, newaakubadde omuweereza we omusajja, newaakubadde omuweereza we omukazi, wadde ente ye, oba endogoyi ye, oba ekintu kyonna ekya muntu munno.\u201d"
                },
                "22": {
                    "verse_nr": "22",
                    "verse": "Katonda ne Musa ku Lusozi Sinaayi - Ago ge mateeka MUKAMA ge yalangirira eri ekibiina kyammwe kyonna, nga muli wansi w\u2019olusozi Sinaayi, ng\u2019ayogera n\u2019eddoboozi ery\u2019omwanguka eryava mu muliro, n\u2019ekire, n\u2019ekizikiza ekikutte ennyo; teyayongerako birala. Bw\u2019atyo n\u2019agawandiika ku bipande bibiri eby\u2019amayinja, n\u2019abinkwasa."
                },
                "23": {
                    "verse_nr": "23",
                    "verse": "Bwe mwawulira eddoboozi nga liva mu kizikiza, ate ng\u2019olusozi lwaka omuliro, ne musembera gye ndi, n\u2019abakulembeze bonna ab\u2019ebika byammwe, n\u2019abakulu bammwe bonna."
                },
                "24": {
                    "verse_nr": "24",
                    "verse": "Ne mugamba nti, \u201cLaba, MUKAMA Katonda waffe atulaze ekitiibwa kye n\u2019obukulu bwe, era n\u2019eddoboozi lye ne tuliwulira nga lifuluma wakati mu muliro."
                },
                "25": {
                    "verse_nr": "25",
                    "verse": "Kale, kaakano tufiira ki? Kubanga omuliro guno omungi bwe guti gujja kutusaanyaawo, tufe tuggweewo, singa twongera okuwulira eddoboozi lya MUKAMA Katonda waffe."
                },
                "26": {
                    "verse_nr": "26",
                    "verse": "Kubanga, ani mu bantu omuntu eyali awulidde ku ddoboozi lya Katonda omulamu ng\u2019ayogerera wakati mu muliro, nga ffe bwe tuliwulidde, n\u2019asigala ng\u2019akyali mulamu?"
                },
                "27": {
                    "verse_nr": "27",
                    "verse": "Ggwe, musemberere, owulirize bulungi byonna MUKAMA Katonda waffe by\u2019anaayogera. Olyoke otubuulire ebyo byonna MUKAMA Katonda waffe by\u2019anaakugamba. Tujja kubiwuliriza era tubigondere.\u201d"
                },
                "28": {
                    "verse_nr": "28",
                    "verse": "MUKAMA yawulira ebigambo byammwe, bwe mwayogera nange, MUKAMA Katonda n\u2019a\u014b\u014bamba nti, \u201cEbigambo abantu abo bye bakugambye mbiwulidde. Byonna bye boogedde bibadde birungi."
                },
                "29": {
                    "verse_nr": "29",
                    "verse": "Singa nno bulijjo emitima gyabwe gibeera bwe gityo; ne bantya, era ne bagonderanga amateeka gange gonna, ne balyoka balaba ebirungi awamu n\u2019abaana baabwe emirembe gyonna!"
                },
                "30": {
                    "verse_nr": "30",
                    "verse": "Genda obagambe baddeyo mu weema zaabwe."
                },
                "31": {
                    "verse_nr": "31",
                    "verse": "Naye ggwe sigala wano nange, ndyoke nkutegeeze amateeka gonna n\u2019ebiragiro, by\u2019ojja okubayigiriza babikolerengako nga bali mu nsi gye mbawa okubeera obutaka bwabwe obw\u2019enkalakkalira."
                },
                "32": {
                    "verse_nr": "32",
                    "verse": "\u201cNoolwekyo mwegenderezenga nnyo, mukolenga nga MUKAMA Katonda wammwe bw\u2019abalagidde; mulemenga okukyama okulaga ku mukono ogwa ddyo oba ogwa kkono."
                },
                "33": {
                    "verse_nr": "33",
                    "verse": "Mutambulirenga mu kkubo MUKAMA Katonda wammwe ly\u2019abalagidde, mulyoke mubenga balamu, mugaggawale, era muwangaalenga nga muli mu nsi ejja okubeera obutaka bwammwe obw\u2019enkalakkalira.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Yagalanga MUKAMA Katonda wo - \u201cKale nno, bino bye biragiro, n\u2019amateeka, MUKAMA Katonda wammwe bye yandagira okubayigiriza, mubikwatenga era mubigonderenga, nga mumaze okusomoka omugga Yoludaani nga muyingidde mu nsi ejja okubeera obutaka bwammwe obw\u2019enkalakkalira."
                },
                "2": {
                    "verse_nr": "2",
                    "verse": "Bw\u2019otyo ggwe n\u2019abaana bo, n\u2019abaana b\u2019abaana bo oluvannyuma lwabwe, olyoke otyenga MUKAMA Katonda wo ennaku zonna ez\u2019obulamu bwo, ng\u2019ogondera amateeka ge n\u2019ebiragiro bye, bye nkuwa leero; olyoke owangaalenga."
                },
                "3": {
                    "verse_nr": "3",
                    "verse": "Noolwekyo, wulira, Ayi Isirayiri, ogonderenga ebiragiro ebyo n\u2019obwegendereza, ebintu byonna bikugenderenga bulungi, mulyoke muzaale mwalenga nnyo, mu nsi ekulukuta n\u2019amata n\u2019omubisi gw\u2019enjuki, nga MUKAMA Katonda wa bajjajjaabo bwe yakusuubiza."
                },
                "4": {
                    "verse_nr": "4",
                    "verse": "Etteeka ly\u2019Okwagala - \u201cWulira, Ayi Isirayiri: MUKAMA Katonda waffe ali omu."
                },
                "5": {
                    "verse_nr": "5",
                    "verse": "Oyagalanga MUKAMA Katonda wo n\u2019omutima gwo gwonna, n\u2019omwoyo gwo gwonna, n\u2019amaanyi go gonna."
                },
                "6": {
                    "verse_nr": "6",
                    "verse": "Amateeka gano ge nkuwa leero ogakwatanga ku mutima gwo."
                },
                "7": {
                    "verse_nr": "7",
                    "verse": "Ogayigirizanga abaana bo n\u2019obwegendereza. Ogoogerengako bw\u2019onoobanga otudde mu maka go, ne bw\u2019onoobanga otambula mu kkubo, bw\u2019onoobanga ogalamiddeko, ne bw\u2019onoobanga ogolokose."
                },
                "8": {
                    "verse_nr": "8",
                    "verse": "Onoogasibanga ku mikono gyo, nga bwe bubonero obw\u2019okukujjukizanga, era ogatekanga ne ku kyenyi kyo."
                },
                "9": {
                    "verse_nr": "9",
                    "verse": "Onoogawandiikanga ku myango gy\u2019ennyumba yo, era ne ku nzigi zo."
                },
                "10": {
                    "verse_nr": "10",
                    "verse": "\u201cMUKAMA Katonda wammwe bw\u2019alimala okukutuusa mu nsi gye yalayirira bajjajjaabo: Ibulayimu, ne Isaaka, ne Yakobo okugibawa, nga mulimu ebibuga ebinene ebikulaakulana, by\u2019otaazimba,"
                },
                "11": {
                    "verse_nr": "11",
                    "verse": "n\u2019amayumba agajjudde buli kintu kyonna ekirungi, ky\u2019otaateekamu, n\u2019enzizi z\u2019otaasima, n\u2019ennimiro z\u2019emizabbibu n\u2019emizeeyituuni z\u2019otaasimba; kale, bw\u2019onoomalanga okulya n\u2019okkuta,"
                },
                "12": {
                    "verse_nr": "12",
                    "verse": "weekuumenga olemenga okwerabira MUKAMA eyakuggya mu nsi ey\u2019e Misiri eyali ey\u2019obuddu."
                },
                "13": {
                    "verse_nr": "13",
                    "verse": "\u201cOtyanga MUKAMA Katonda wo. Ye gw\u2019obanga oweereza yekka, era mu linnya lye lyokka mw\u2019obanga olayiriranga."
                },
                "14": {
                    "verse_nr": "14",
                    "verse": "Temuweerezanga bakatonda balala, bakatonda b\u2019amawanga aganaabanga gabeetoolodde;"
                },
                "15": {
                    "verse_nr": "15",
                    "verse": "kubanga MUKAMA Katonda wo, ali wakati mu mmwe, Katonda wa buggya; obusungu bwe bugenda kukubuubuukirangako, akuzikirize, akumalewo ku nsi."
                },
                "16": {
                    "verse_nr": "16",
                    "verse": "Temugezesanga MUKAMA Katonda wammwe, nga bwe mwakola nga muli e Masa."
                },
                "17": {
                    "verse_nr": "17",
                    "verse": "Munyiikirenga okukuumanga n\u2019okugonderanga amateeka n\u2019ebiragiro MUKAMA Katonda wammwe by\u2019akuwadde."
                },
                "18": {
                    "verse_nr": "18",
                    "verse": "Okolanga ebyo MUKAMA by\u2019akkiriza ebituufu era ebirungi; olwo olyoke obe bulungi ng\u2019oyingidde mu nsi eyo ennungi MUKAMA gye yalayirira bajjajjaabo okugibawa,"
                },
                "19": {
                    "verse_nr": "19",
                    "verse": "ng\u2019agobyemu abalabe bo bonna, nga MUKAMA Katonda bwe yasuubiza."
                },
                "20": {
                    "verse_nr": "20",
                    "verse": "Okunnyonnyolanga Abaana Amateeka - \u201cMu biseera ebirijja, omwana wo bw\u2019akubuuzanga nti, Ebyo byonna ebinnyonnyola buli kalonda, n\u2019amateeka, n\u2019ebiragiro MUKAMA Katonda waffe bye yabalagira, bitegeeza ki?"
                },
                "21": {
                    "verse_nr": "21",
                    "verse": "Omuddangamu nti, \u2018Twali baddu ba Falaawo mu nsi ey\u2019e Misiri, naye MUKAMA Katonda n\u2019atuggya mu Misiri n\u2019omukono gwe ogw\u2019amaanyi."
                },
                "22": {
                    "verse_nr": "22",
                    "verse": "MUKAMA Katonda n\u2019alaga obubonero obw\u2019ekitalo, n\u2019akola ebyamagero ebinene era ebitatendeka ku Misiri ne ku Falaawo n\u2019ab\u2019omu maka ge bonna, nga naffe tulaba."
                },
                "23": {
                    "verse_nr": "23",
                    "verse": "N\u2019atuggyayo n\u2019atuyingiza muno alyoke atuwe ensi eno gye yalayirira bajjajjaffe okugibawa."
                },
                "24": {
                    "verse_nr": "24",
                    "verse": "MUKAMA n\u2019atulagira okukwatanga amateeka gano gonna n\u2019okugagonderanga, n\u2019okutyanga MUKAMA Katonda waffe ennaku zonna, alyoke atukuumenga nga tuli mu mbeera ennungi, era nga tuli balamu, nga bwe tuli leero."
                },
                "25": {
                    "verse_nr": "25",
                    "verse": "Era singa tuneegenderezanga ne tukwata amateeka gano gonna ne tugagonderanga, mu maaso ga MUKAMA Katonda waffe, nga bwe yatulagira, tunaabanga tutuukirizza ebyo by\u2019ayagala.\u2019\u2006\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Isirayiri n\u2019Amawanga Amalala - MUKAMA Katonda wo bw\u2019akutuusanga mu nsi mw\u2019ojja okuyingira, ogyetwalire okuba obutaka bwo, nga n\u2019amawanga mangi amaze okugagobamu, n\u2019amawanga gano omusanvu agakusinga obunene n\u2019amaanyi: Abakiiti, n\u2019Abagirugaasi, n\u2019Abamoli, n\u2019Abakanani, n\u2019Abaperezi, n\u2019Abakiivi, n\u2019Abayebusi,"
                },
                "2": {
                    "verse_nr": "2",
                    "verse": "MUKAMA Katonda wo ng\u2019amaze okugagabula mu mukono gwo, ng\u2019obawangudde, kikugwanira obazikiririze ddala. Tokolanga nabo ndagaano, so tobakwatirwanga kisa."
                },
                "3": {
                    "verse_nr": "3",
                    "verse": "Tofumbiriganwanga nabo. Towangayo muwala wo kufumbirwanga mutabani we, oba mutabani we okuwasanga muwala wo."
                },
                "4": {
                    "verse_nr": "4",
                    "verse": "Kubanga bagenda kukyamya mutabani wo alekerengaawo okugoberera MUKAMA, baweerezenga bakatonda abalala; era obusungu bwa MUKAMA bunaababuubuukirangako n\u2019akuzikiriza mangu."
                },
                "5": {
                    "verse_nr": "5",
                    "verse": "Naye bwe muti bwe munaakolanga: Munaamenyanga ebyoto bya bakatonda baabwe, ne mwasaayasa amayinja gaabwe ge bawonga, ne mubetentabetenta empagi zaabwe eza Asera, ne mwokya bakatonda baabwe mu muliro."
                },
                "6": {
                    "verse_nr": "6",
                    "verse": "Kubanga oli ggwanga ttukuvu eri MUKAMA. MUKAMA Katonda wo yakulonda okuva mu mawanga gonna agali ku nsi okubeeranga eggwanga lye, lye yeefunira ly\u2019asuuta ennyo."
                },
                "7": {
                    "verse_nr": "7",
                    "verse": "MUKAMA okugenda okubalonda n\u2019okubaagala ennyo bw\u2019atyo; si lwa kubanga mwe mwali musinga amawanga amalala gonna obungi; nedda, mwe mwali musinga obutono mu mawanga gonna."
                },
                "8": {
                    "verse_nr": "8",
                    "verse": "Naye lwa kubanga MUKAMA Katonda yabaagala, n\u2019akuuma endagaano gye yakola ne bajjajjammwe, n\u2019abanunula n\u2019omukono gwe ogw\u2019amaanyi ng\u2019abaggya mu nsi ey\u2019obuddu, n\u2019abawonya obuyinza bwa Falaawo, ye kabaka w\u2019e Misiri."
                },
                "9": {
                    "verse_nr": "9",
                    "verse": "Noolwekyo osaananga okukitegeeranga nga MUKAMA Katonda wo ye Katonda; Katonda omwesigwa akuuma endagaano ye ey\u2019okwagala okutaggwaawo eri abamwagala era abagondera ebiragiro bye okutuuka ku mirembe olukumi."
                },
                "10": {
                    "verse_nr": "10",
                    "verse": "Naye abo abamukyawa alibeesasuza n\u2019okuzikirizibwa; tagenda kulwawo kwesasuza oyo amukyawa."
                },
                "11": {
                    "verse_nr": "11",
                    "verse": "Noolwekyo weegenderezenga nnyo ogonderenga amateeka n\u2019ebiragiro bye nkugamba olunaku lwa leero."
                },
                "12": {
                    "verse_nr": "12",
                    "verse": "Bwe munaakwatanga amateeka ago, ne mugagonderanga n\u2019obwegendereza, ne MUKAMA Katonda wo agenda kukuumanga endagaano ye, gye yakola ne bajjajjaabo ey\u2019okwagala kwe okutaggwaawo."
                },
                "13": {
                    "verse_nr": "13",
                    "verse": "Agenda kukwagalanga, akuwenga omukisa; era alikwaza ne weeyongera obungi. Aliwa omukisa ezzadde lyo n\u2019ebibala eby\u2019oku ttaka lyo, n\u2019emmere yo ey\u2019empeke, ne wayini wo, n\u2019amafuta go, n\u2019ennyana ez\u2019ente zo, n\u2019abaana ab\u2019endiga zo, ng\u2019oli mu nsi MUKAMA gye yalayirira bajjajjaabo, okugikuwa."
                },
                "14": {
                    "verse_nr": "14",
                    "verse": "Onoofunanga omukisa okusinga amawanga amalala gonna; tewaabengawo musajja oba mukazi mugumba mu mmwe, wadde ente zammwe ezitaazaalenga."
                },
                "15": {
                    "verse_nr": "15",
                    "verse": "MUKAMA takkirizenga ndwadde yonna kukukwata. So taakuleeterenga ndwadde ezo ez\u2019akabi, ze wamanyanga, ez\u2019e Misiri, naye anaazireeteranga abo bonna abakukyawa."
                },
                "16": {
                    "verse_nr": "16",
                    "verse": "Onoozikirizanga abo bonna MUKAMA Katonda b\u2019anaakuwanguzanga, tobatunuulizanga liiso lya kisa, tobabbiranga ku liiso. So toweerezanga bakatonda baabwe, kubanga ogwo gugendanga kukufuukira mutego."
                },
                "17": {
                    "verse_nr": "17",
                    "verse": "Katonda Aliwangula Amawanga - Oyinza okwebuuza mu mutima gwo nti, \u201cAmawanga ag\u2019amaanyi gatyo okutusinga, tulisobola tutya okugagoba mu nsi zaago?\u201d"
                },
                "18": {
                    "verse_nr": "18",
                    "verse": "Naye amawanga ago togatyanga; ojjukiranga MUKAMA Katonda wo kye yakola Falaawo ne Misiri yonna."
                },
                "19": {
                    "verse_nr": "19",
                    "verse": "Weerabirako n\u2019amaaso go gennyini ebibonoobono, n\u2019obubonero obw\u2019ebyamagero, n\u2019eby\u2019ekyewuunyo, MUKAMA bye yakozesa okukuggya mu nsi y\u2019e Misiri n\u2019omukono gwe omuwanvu ogw\u2019amaanyi. MUKAMA Katonda wo bw\u2019atyo bw\u2019anaakolanga amawanga ago gonna g\u2019otya."
                },
                "20": {
                    "verse_nr": "20",
                    "verse": "Ate MUKAMA Katonda wo anaaweerezanga ennumba mu balabe bo ne zibaluma, okutuusa n\u2019abo abanaabanga basigaddewo mu lutalo, nga beekwese, lwe ziribazikiririza ddala."
                },
                "21": {
                    "verse_nr": "21",
                    "verse": "Tobatyanga, kubanga MUKAMA Katonda wo abeera wakati mu mmwe, mukulu era wa ntiisa."
                },
                "22": {
                    "verse_nr": "22",
                    "verse": "MUKAMA Katonda wo amawanga ago anaagendanga agaggyawo linnalimu, mpola mpola. Toligazikiriza gonna mulundi gumu, si kulwa ng\u2019ensolo ez\u2019omu nsiko zaala ne zikuyitirira obungi."
                },
                "23": {
                    "verse_nr": "23",
                    "verse": "Naye MUKAMA Katonda wo anaagagabulanga mu mukono gwo n\u2019ageeraliikirizanga ng\u2019agatabuddetabudde, okutuusa lwe ganaazikirizibwanga."
                },
                "24": {
                    "verse_nr": "24",
                    "verse": "Anaagabulanga bakabaka baago mu mukono gwo n\u2019osangulira ddala amannya gaabwe okuva wansi w\u2019eggulu. Tewaabengawo muntu n\u2019omu anaayimiriranga mu maaso go okukwa\u014b\u014banga, ojjanga kubazikiriza."
                },
                "25": {
                    "verse_nr": "25",
                    "verse": "Ebifaananyi ebyole ebya bakatonda baabwe munaabyokyanga mu muliro. Teweegombanga zaabu na ffeeza anaabibeerangako. So tomwetwaliranga alemenga kukufuukira mutego; kubanga ekikolwa ekyo kya muzizo eri MUKAMA Katonda wo."
                },
                "26": {
                    "verse_nr": "26",
                    "verse": "Toyingizanga mu nnyumba yo kintu kyonna ekyomuzizo, olemenga kuba mukolimire ng\u2019ekintu ekyo bwe kiri. Onookikyayiranga ddala era onookitamirwanga ddala, kubanga kyakolimirwa."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ekisa kya MUKAMA mu Ddungu - Mugonderanga amateeka gonna ge nkulagira leero, mulyoke mubeerenga balamu era mwale, muyingire ensi MUKAMA Katonda gye yalayirira bajjajjammwe okugibawa mmwe ng\u2019obutaka bwammwe."
                },
                "2": {
                    "verse_nr": "2",
                    "verse": "Onojjukiranga emyaka gino gyonna amakumi ana MUKAMA Katonda gy\u2019azze ng\u2019akukulembera okukuyisa mu ddungu alyoke akugezese, akukakkanye obeere muwombeefu omwetoowaze, era yeekkaanye mu mutima gwo alabe obanga onookwatanga amateeka ge."
                },
                "3": {
                    "verse_nr": "3",
                    "verse": "Era yakukkakkanya n\u2019akulumya enjala, n\u2019akuliisa emmaanu, gye wali tolabangako wadde bakadde bo okugiwulirako, alyoke akuyigirize nti omuntu taba mulamu na mmere yokka, wabula na buli kigambo ekiva mu kamwa ka MUKAMA Katonda."
                },
                "4": {
                    "verse_nr": "4",
                    "verse": "Mu myaka gino gyonna amakumi ana, engatto zo tezaakukaddiwako n\u2019ebigere byo tebyazimba."
                },
                "5": {
                    "verse_nr": "5",
                    "verse": "Noolwekyo osaana okitegeere mu mutima gwo nti, Ng\u2019omusajja bw\u2019akangavvula mutabani we, ne MUKAMA Katonda wo bw\u2019akukangavvula."
                },
                "6": {
                    "verse_nr": "6",
                    "verse": "\u201cOnookwatanga amateeka ga MUKAMA Katonda wo ng\u2019otambuliranga mu makubo ge, era ng\u2019omutya, ng\u2019omussaamu ekitiibwa."
                },
                "7": {
                    "verse_nr": "7",
                    "verse": "Kubanga MUKAMA Katonda wo akutwala mu nsi ennungi ennyo: ensi erimu emigga, n\u2019ebidiba, n\u2019ensulo ez\u2019amazzi agakulukutira ku nsozi ne mu biwonvu."
                },
                "8": {
                    "verse_nr": "8",
                    "verse": "Ensi omukula e\u014b\u014baano ne sayiri, n\u2019emitiini n\u2019emikomamawanga, ensi ey\u2019emizabbibu n\u2019omubisi gw\u2019enjuki;"
                },
                "9": {
                    "verse_nr": "9",
                    "verse": "ensi, emmere gy\u2019eteebeerenga ya bbula, nga buli ky\u2019oneetaaganga onookifunanga; ensi, ng\u2019ebyuma ge mayinja gaayo, era gy\u2019onoosimanga ekikomo mu nsozi zaayo."
                },
                "10": {
                    "verse_nr": "10",
                    "verse": "Awo bw\u2019onoolyanga n\u2019okkuta, weebazenga MUKAMA Katonda wo olw\u2019okukuwa ensi ennungi bw\u2019etyo."
                },
                "11": {
                    "verse_nr": "11",
                    "verse": "Okulabulwa Obutaba b\u2019Amalala - \u201cWeegenderezenga nnyo olemenga kwerabiranga MUKAMA Katonda wo, ng\u2019ogaananga okukwatanga amateeka ge, n\u2019ebiragiro bye, bye nkulagira leero."
                },
                "12": {
                    "verse_nr": "12",
                    "verse": "Si kulwa ng\u2019onoolyanga n\u2019okkuta, ne weezimbiranga amayumba amalungi, n\u2019otereera;"
                },
                "13": {
                    "verse_nr": "13",
                    "verse": "amagana go n\u2019ebisibo byo nga bigezze, ne zaabu yo ne ffeeza yo nga byaze, nga ne buli kintu ky\u2019onoobanga nakyo nga kyeyongedde okwala,"
                },
                "14": {
                    "verse_nr": "14",
                    "verse": "kale olwo omutima gwo ne gujjangamu amalala, ne weerabiranga MUKAMA Katonda wo eyakuggya mu nsi ey\u2019e Misiri mu nnyumba ey\u2019obuddu."
                },
                "15": {
                    "verse_nr": "15",
                    "verse": "Eyakukulemberanga n\u2019akuyisanga mu ddungu eddene era ezzibu ennyo eritiisa, ekkalu omutali tuzzi, nga libunye emisota emikambwe egy\u2019obusagwa, n\u2019enjaba. Eyakuggyira amazzi mu lwazi."
                },
                "16": {
                    "verse_nr": "16",
                    "verse": "Yakuliisanga emmaanu mu ddungu, emmere bajjajjaabo gye baali batalabangako. Yali ng\u2019akwetoowazisa era nga bw\u2019akugezesa, ku nkomerero biryoke bikugendere bulungi."
                },
                "17": {
                    "verse_nr": "17",
                    "verse": "Weekuumenga, olemenga okulowoozanga mu mutima gwo nti, \u2018Obugagga buno bwonna mbufunye olw\u2019obuyinza bwange n\u2019amaanyi g\u2019emikono gyange.\u2019"
                },
                "18": {
                    "verse_nr": "18",
                    "verse": "Naye ojjukiranga MUKAMA Katonda wo, kubanga y\u2019akuwa obuyinza okufuna obugagga, alyoke atuukirize endagaano ye gye yalayirira bajjajjaabo, nga bwe kiri leero."
                },
                "19": {
                    "verse_nr": "19",
                    "verse": "\u201cBwe kanaakutandanga ne weerabiranga MUKAMA Katonda wo, n\u2019ogobereranga bakatonda abalala, n\u2019obasinzanga n\u2019obavuunamiranga, mbategeeza mmwe leero nti ddala ddala mugenda kuzikirira."
                },
                "20": {
                    "verse_nr": "20",
                    "verse": "Nga bwe mulaba amawanga MUKAMA g\u2019azikiriza mu maaso gammwe, nammwe bwe mulizikirira bwe mutyo, bwe mutaligonderanga ddoboozi lya MUKAMA Katonda wammwe.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Wulira, Ayi Isirayiri. Osemberedde olunaku lw\u2019ojja okusomokerako omugga Yoludaani, oyingire mu nsi omuli amawanga agakusinga obunene, ogyetwalire ogyefunire. Olisangamu ebibuga ebinene ebyebulunguddwa ebigo ebyawanvuwa okutuuka ku ggulu."
                },
                "2": {
                    "verse_nr": "2",
                    "verse": "Abantu baayo be batabani ba Anaki, ba maanyi era bawanvu. Obamanyi bulungi, era wawulirako dda nga boogerwako nti, \u201cAni ayinza okwolekera Abanaki?\u201d"
                },
                "3": {
                    "verse_nr": "3",
                    "verse": "Naye kitegeere leero nga MUKAMA Katonda wo y\u2019akukulembera buli gy\u2019oba olaga yonna, era ng\u2019ali ng\u2019omuliro ogusaanyaawo buli kintu. Ab\u2019amaanyi abo agenda kubasiguukulula abazikirize nga naawe olaba. Noolwekyo ogenda kubagobamu obamalirewo ddala mu kaseera katono, nga MUKAMA bw\u2019akusuubizza."
                },
                "4": {
                    "verse_nr": "4",
                    "verse": "MUKAMA Katonda wo bw\u2019alimala okugobamu amawanga ago gonna nga naawe olaba, teweewaananga nga weeyogerako nti, \u201cMUKAMA ansobozesezza okuyingira mu nsi muno n\u2019okugifuna olw\u2019obutuukirivu bwange;\u201d songa lwa butali butuukirivu bwa mawanga ago, MUKAMA kyanaava agagobamu mu maaso go."
                },
                "5": {
                    "verse_nr": "5",
                    "verse": "Ojja kuyingira mu nsi yaabwe ogitwale, si lwa kubanga oli mutuukirivu, oba omwesigwa; wabula lwa kibi ky\u2019amawanga ago MUKAMA Katonda wo kyanaava agagoba mu maaso go, atuukirize n\u2019ekisuubizo kye yalayirira bajjajjaabo: Ibulayimu ne Isaaka ne Yakobo."
                },
                "6": {
                    "verse_nr": "6",
                    "verse": "Osaana okitegeere ng\u2019ensi eno ennungi MUKAMA Katonda gy\u2019akuwa okugyefunira tagikuwa lwa kubanga oli mutuukirivu; kubanga oli muntu alina ensingo enkakanyavu."
                },
                "7": {
                    "verse_nr": "7",
                    "verse": "Ennyana eya Zaabu - Ojjukiranga, era tosaana kwerabiranga, nga bwe wasunguwaza MUKAMA Katonda wo ng\u2019oli mu ddungu. Okuviira ddala ku lunaku lwe wava mu nsi ey\u2019e Misiri mubadde mujeemera MUKAMA n\u2019okutuusa lwe mutuuse mu kifo kino."
                },
                "8": {
                    "verse_nr": "8",
                    "verse": "Ku lusozi Kolebu mwanyiiza MUKAMA Katonda, obusungu bwe ne bubuubuuka nnyo n\u2019okwagala n\u2019ayagala okubazikiriza."
                },
                "9": {
                    "verse_nr": "9",
                    "verse": "Bwe nalinnya ku lusozi okuweebwa ebipande eby\u2019amayinja, nga bye byaliko endagaano MUKAMA Katonda gye yali alagaanye nammwe, ne mmala ku lusozi ennaku amakumi ana emisana n\u2019ekiro, saalya ku mmere wadde okunywa ku mazzi."
                },
                "10": {
                    "verse_nr": "10",
                    "verse": "MUKAMA Katonda n\u2019ampa ebipande bibiri eby\u2019amayinja nga biwandiikiddwako n\u2019engalo ya Katonda. Ku byo kwali kuwandiikiddwako amateeka MUKAMA ge yali abalangiridde ng\u2019ali ku lusozi wakati mu muliro ku lunaku olwo nga mwenna muku\u014b\u014baanye."
                },
                "11": {
                    "verse_nr": "11",
                    "verse": "Ku nkomerero y\u2019ennaku amakumi ana n\u2019ebiro amakumi ana MUKAMA Katonda n\u2019ampa ebipande ebibiri eby\u2019amayinja nga bye bipande eby\u2019endagaano."
                },
                "12": {
                    "verse_nr": "12",
                    "verse": "Awo MUKAMA Katonda n\u2019a\u014b\u014bamba nti, \u201cSituka ove mangu wano oserengete, kubanga abantu bo be waggya mu Misiri boonoonye. Beekyusizza mangu ne bava mu kkubo lye nabalagira okutambulirangamu, ne beekolera ekibumbe ekisaanuuse ekitali Katonda.\u201d"
                },
                "13": {
                    "verse_nr": "13",
                    "verse": "Era MUKAMA Katonda ne yeeyongera n\u2019a\u014b\u014bamba nti, \u201cNeetegerezza abantu bano, ne ndaba nga bantu abalina ensingo enkakanyavu, nga ggwanga lya mputtu."
                },
                "14": {
                    "verse_nr": "14",
                    "verse": "Leka mbazikirize, erinnya ly\u2019eggwanga lyabwe ndisangulewo wansi w\u2019eggulu. Ndikuggyamu eggwanga eddene era ery\u2019amaanyi okusinga eggwanga lyabwe.\u201d"
                },
                "15": {
                    "verse_nr": "15",
                    "verse": "Bwe ntyo ne nkyuka ne nva ku lusozi ne nserengeta, ne ndeka ng\u2019olusozi lwaka omuliro. Ebipande byombi eby\u2019amateeka eby\u2019endagaano nabirina mu mikono gyange gyombi."
                },
                "16": {
                    "verse_nr": "16",
                    "verse": "Bwe natunula ne ndaba nga mwonoonye mu maaso ga MUKAMA Katonda wammwe; mwali mwekoledde ekitali Katonda nga mukibumbye okufaanana ng\u2019ennyana; mwali mukyuse mangu okuva mu kkubo MUKAMA lye yali abalagidde."
                },
                "17": {
                    "verse_nr": "17",
                    "verse": "Bwe ntyo ne nzirira ebipande byombi bye nnali nkutte mu ngalo zange ne mbikasuka wansi ne byatikirayatikira mu maaso gammwe nga nammwe mulaba."
                },
                "18": {
                    "verse_nr": "18",
                    "verse": "Ate ne nziramu okweyala wansi awali MUKAMA Katonda nga bwe nakola olubereberye ku Lusozi Sinaayi, MUKAMA bwe yali amaliridde okubazikiririza ddala yeefunire eggwanga eddala; ne sirya ku mmere wadde okunywa ku tuzzi okumala ennaku amakumi ana emisana n\u2019ekiro, olw\u2019ekibi kye mwali mukoze, bwe mwakola ebitasaana mu maaso ga MUKAMA Katonda ne mumusunguwaza."
                },
                "19": {
                    "verse_nr": "19",
                    "verse": "Ne ntya nnyo olw\u2019obusungu bwa MUKAMA Katonda n\u2019ekiruyi kye, kubanga yali abasunguwalidde nnyo ng\u2019ayinza n\u2019okubazikiriza. Naye era MUKAMA n\u2019ampuliriza ne ku mulundi ogwo."
                },
                "20": {
                    "verse_nr": "20",
                    "verse": "Era MUKAMA yali asunguwalidde nnyo Alooni nga n\u2019okumuzikiriza ayinza okumuzikiriza. Naye mu kiseera ekyo ne Alooni ne mmusabira nnyo."
                },
                "21": {
                    "verse_nr": "21",
                    "verse": "Ne nzirira ennyana eyabaleetera okusobya, ne ngyokya mu muliro. Ne ngisekulasekula ne ngisa, n\u2019efuuka olufufugge. Olufufugge olwo ne nduyiwa mu kagga akaali kakulukutira ku lusozi olunene."
                },
                "22": {
                    "verse_nr": "22",
                    "verse": "MUKAMA, mwayongera okumusunguwaza bwe mwali e Tabera, n\u2019e Masa, n\u2019e Kiberosu Kataava."
                },
                "23": {
                    "verse_nr": "23",
                    "verse": "Era MUKAMA bwe yabasindika okuva e Kadesubanea, yabagamba nti, \u201cMwambuke mwetwalire ensi gye mbawadde.\u201d Naye ne mujeemera ekiragiro kya MUKAMA Katonda wammwe. Temwamwesiga wadde okumugondera."
                },
                "24": {
                    "verse_nr": "24",
                    "verse": "Kasookedde mbamanya, ebbanga eryo lyonna mubadde mujeemera MUKAMA Katonda."
                },
                "25": {
                    "verse_nr": "25",
                    "verse": "Musa Yeegayirira MUKAMA ku lwa Isirayiri - Bwe ntyo ne nambaala ku ttaka nga neevuunise mu maaso ga MUKAMA, okumala ennaku amakumi ana emisana n\u2019ekiro; kubanga MUKAMA Katonda yali agambye nti ajja kubazikiriza."
                },
                "26": {
                    "verse_nr": "26",
                    "verse": "Ne nsaba MUKAMA nti, Ayi MUKAMA Katonda, bano be bantu bo, era obusika bwo bwennyini, be wanunula n\u2019obaggya mu nsi ey\u2019e Misiri n\u2019omukono gwo ogw\u2019amaanyi."
                },
                "27": {
                    "verse_nr": "27",
                    "verse": "Nkusaba ojjukire abaddu bo, era abaweereza bo, Ibulayimu, ne Isaaka, ne Yakobo osonyiwe obukakanyavu bw\u2019eggwanga lino, n\u2019obunafu bwalyo n\u2019ebibi byalyo."
                },
                "28": {
                    "verse_nr": "28",
                    "verse": "Ab\u2019omu nsi mwe watuggya baleme okugamba nti, \u201cOlwokubanga MUKAMA yali tasobola kubatuusa mu nsi gye yabasuubiza, era olwokubanga yali abakyaye nnyo, kyeyava abaggyayo mu Misiri alyoke abattire mu ddungu.\u201d"
                },
                "29": {
                    "verse_nr": "29",
                    "verse": "Kubanga lino lye ggwanga lyo, be bantu bo ab\u2019obusika bwo, be waggya mu Misiri n\u2019obuyinza bwo obungi, n\u2019omukono gwo ogw\u2019amaanyi."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ebipande eby\u2019Amayinja Ebyokubiri Okwawandiikwa Amateeka - Mu kiseera ekyo MUKAMA Katonda n\u2019a\u014b\u014bamba nti, \u201cTema mu jjinja ebipande bibiri eby\u2019amayinja ebifaanana nga biri ebyasooka, era obajje n\u2019Essanduuko ey\u2019omuti, olyoke oyambuke gye ndi ku lusozi."
                },
                "2": {
                    "verse_nr": "2",
                    "verse": "Nzija kuwandiika ku bipande ebyo ebigambo ebyali ku bipande ebyasooka, bye wayasa; olyoke obiteeke mu Ssanduuko.\u201d"
                },
                "3": {
                    "verse_nr": "3",
                    "verse": "Bwe ntyo ne mbajja Essanduuko mu muti ogw\u2019akasiya, ne ntema ne mu jjinja ebipande bibiri eby\u2019amayinja nga bifaanana nga biri ebyasooka, ne ndyoka nyambuka ku lusozi nga nkutte ebipande byombi mu ngalo zange."
                },
                "4": {
                    "verse_nr": "4",
                    "verse": "MUKAMA Katonda n\u2019awandiika ku bipande ebyo ebigambo bye yali awandiise ku bipande biri ebyasooka, ge Mateeka Ekkumi ge yali abalangiridde ku lusozi ng\u2019ali wakati mu muliro, ku lunaku lwe mwaku\u014b\u014baanirako. MUKAMA Katonda n\u2019abinkwasa."
                },
                "5": {
                    "verse_nr": "5",
                    "verse": "Bwe ntyo ne nkyusa obuwufu ne nzikirira okuva ku lusozi, ebipande ne mbiteeka mu Ssanduuko gye nabajja, nga MUKAMA Katonda bwe yandagira, ne kaakano mwe biri."
                },
                "6": {
                    "verse_nr": "6",
                    "verse": "Abaana ba Isirayiri ne batambula okuva e Beeru Beneyaakani ne batuuka e Mosera. Awo Alooni we yafiira era we yaziikibwa. Mutabani we Eriyazaali n\u2019amusikira n\u2019atandika okukola emirimu gya Alooni egy\u2019Obwakabona."
                },
                "7": {
                    "verse_nr": "7",
                    "verse": "Bwe baava awo ne batambula okutuuka e Gudugoda; bwe baava e Gudugoda ne batuuka e Yotubasa, nga mu nsi eyo mulimu emigga egyali gikulukuta amazzi."
                },
                "8": {
                    "verse_nr": "8",
                    "verse": "Mu kiseera ekyo MUKAMA n\u2019ayawula ekika kya Leevi okusitulanga Essanduuko ey\u2019Endagaano ya MUKAMA, n\u2019okuyimiriranga mu maaso ga MUKAMA Katonda, n\u2019okwatulanga emikisa gye mu linnya lye, nga bwe bakyakola n\u2019okutuusa leero."
                },
                "9": {
                    "verse_nr": "9",
                    "verse": "Noolwekyo Abaleevi tebaafuna mugabo wadde ekitundu eky\u2019obusika mu nsi ensuubize nga baganda baabwe ab\u2019ebika ebirala bwe baafuna; kubanga MUKAMA bwe busika bwabwe, nga MUKAMA Katonda wo bwe yabagamba."
                },
                "10": {
                    "verse_nr": "10",
                    "verse": "Nabeerayo ku lusozi ne mmalayo ennaku amakumi ana, emisana n\u2019ekiro, ng\u2019omulundi guli ogwasooka. Ne ku mulundi guno MUKAMA yampuliriza. MUKAMA Katonda yali tayagala kukuzikiriza."
                },
                "11": {
                    "verse_nr": "11",
                    "verse": "MUKAMA n\u2019a\u014b\u014bamba nti, \u201cGenda okulembere abantu, bakwate olugendo lwabwe, bayingire mu nsi gye nalayirira bajjajjaabwe okugibawa, bagyefunire.\u201d"
                },
                "12": {
                    "verse_nr": "12",
                    "verse": "Ebikulu Katonda bye Yeetaaga - Kale nno, ggwe Isirayiri, kiki MUKAMA Katonda wo ky\u2019akwetaagako wabula okutya MUKAMA Katonda wo, okutambuliranga mu makubo ge gonna, n\u2019okumwagalanga, n\u2019okuweerezanga MUKAMA Katonda wo n\u2019omutima gwo gwonna n\u2019emmeeme yo yonna,"
                },
                "13": {
                    "verse_nr": "13",
                    "verse": "n\u2019okugonderanga amateeka ga MUKAMA n\u2019ebiragiro bye, nga bwe nkukuutira leero olw\u2019obulungi bwo?"
                },
                "14": {
                    "verse_nr": "14",
                    "verse": "Laba, MUKAMA Katonda wo ye nannyini ggulu, era n\u2019eggulu erisinga okuba waggulu ennyo nalyo lirye, n\u2019ensi ne byonna ebigirimu."
                },
                "15": {
                    "verse_nr": "15",
                    "verse": "Kyokka era MUKAMA yakwana bajjajjaabo n\u2019abaagala nnyo, ne yeerondera mmwe, bazzukulu baabwe, okubeera ku ntikko y\u2019amawanga gonna nga bwe kiri leero."
                },
                "16": {
                    "verse_nr": "16",
                    "verse": "Noolwekyo mukomole emitima gyammwe, era mukomye okubeera n\u2019amawagali."
                },
                "17": {
                    "verse_nr": "17",
                    "verse": "Kubanga MUKAMA Katonda wammwe ye Katonda wa bakatonda, era ye MUKAMA w\u2019abakama, ye Katonda omukulu, nannyini buyinza era Katonda atiibwa, atalina kyekubiira, era atalya nguzi."
                },
                "18": {
                    "verse_nr": "18",
                    "verse": "Bamulekwa abataliiko bakitaabwe, ne bannamwandu, abamalira ensonga zaabwe mu bwenkanya; era ayagala ne bannamawanga abatambuze, ng\u2019abawa emmere n\u2019ebyokwambala."
                },
                "19": {
                    "verse_nr": "19",
                    "verse": "Kale nno, mwagalenga bannamawanga kubanga nammwe mwaliko bannamawanga mu nsi ey\u2019e Misiri."
                },
                "20": {
                    "verse_nr": "20",
                    "verse": "Otyanga MUKAMA Katonda wo era muweerezenga. Munywererengako, era mu linnya lye mw\u2019onoolayiriranga."
                },
                "21": {
                    "verse_nr": "21",
                    "verse": "Oyo, lye ttendo lyo era ye Katonda wo, eyakukolera ebyamagero ebyo byonna ebikulu ggwe kennyini bye weerabirako n\u2019amaaso go."
                },
                "22": {
                    "verse_nr": "22",
                    "verse": "Bajjajjaabo bwe baaserengeta e Misiri, bonna awamu baali bawera abantu nsanvu; kaakano MUKAMA Katonda wo abafudde bangi nnyo ng\u2019emmunyeenye ez\u2019oku ggulu."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Ekiragiro ky\u2019Okwagalanga MUKAMA Katonda - Yagalanga MUKAMA Katonda wo, ogonderenga ebigambo bye by\u2019akukuutira, n\u2019ebiragiro bye, n\u2019amateeka ge ennaku zonna."
                },
                "2": {
                    "verse_nr": "2",
                    "verse": "Mutegeere nga ku lunaku lwa leero soogera na baana bammwe abataamanya era abataalaba ku kukangavvula kwa MUKAMA Katonda wammwe, n\u2019ekitiibwa kye n\u2019omukono gwe ogw\u2019amaanyi, era ogw\u2019obukuumi;"
                },
                "3": {
                    "verse_nr": "3",
                    "verse": "era abataalaba ku byamagero bye yakola n\u2019ebintu byonna bye yakolera wakati mu Misiri, ku Falaawo, ye kabaka w\u2019e Misiri n\u2019eri ensi ye yonna;"
                },
                "4": {
                    "verse_nr": "4",
                    "verse": "ne bye yakola eggye lya Misiri n\u2019embalaasi zaalyo n\u2019amagaali gaalyo; era nga amaggye ago bwe yagazikiririza mu mazzi ag\u2019omu Nnyanja Emyufu bwe gaali nga gabagoberera, n\u2019agamalirawo ddala n\u2019okutuusa leero."
                },
                "5": {
                    "verse_nr": "5",
                    "verse": "Abaana bammwe si be baalaba ebyo byonna MUKAMA bye yabakolera okuva nga muli mu ddungu n\u2019okutuuka wano mu kifo kino,"
                },
                "6": {
                    "verse_nr": "6",
                    "verse": "era ne kye yakola Dasani ne Abiraamu batabani ba Eriyaabu, mutabani wa Lewubeeni, ettaka bwe lyayasamya akamwa kaalyo, wakati mu baana ba Isirayiri bonna, ne libamira n\u2019ab\u2019omu maka gaabwe bonna, n\u2019eweema ez\u2019ensiisira zaabwe zonna, ne buli kiramu kyabwe kyonna kye baalinako obwannannyini."
                },
                "7": {
                    "verse_nr": "7",
                    "verse": "Naye mmwe bennyini mwe mwabiraba n\u2019amaaso gammwe, ebintu ebyo ebikulu MUKAMA by\u2019azze akola."
                },
                "8": {
                    "verse_nr": "8",
                    "verse": "Ekiragiro ky\u2019Okukwatanga Amateeka - Noolwekyo mukwatenga amateeka gonna ge mbalagira leero, mulyoke mubeere n\u2019amaanyi okuyingira mu nsi gye mujja okwefunira, nga mumaze okusomoka omugga Yoludaani,"
                },
                "9": {
                    "verse_nr": "9",
                    "verse": "bwe mutyo mulyoke muwangaalenga nga muli mu nsi MUKAMA gye yalayirira bajjajjammwe okugibawa awamu ne bazzukulu baabwe, ng\u2019eyo ye nsi omukulukutira amata n\u2019omubisi gw\u2019enjuki."
                },
                "10": {
                    "verse_nr": "10",
                    "verse": "Kubanga ensi gy\u2019ogenda okuyingira, ogyefunire, tefaanaana ng\u2019ensi y\u2019e Misiri, gye mwava, gye wasimbanga ensigo zo n\u2019ozifukiriranga n\u2019ebbomba gye wasambyanga ekigere, ng\u2019afukirira ennimiro y\u2019enva."
                },
                "11": {
                    "verse_nr": "11",
                    "verse": "Naye ensi gye mugenda okwefunira nga musomose omugga Yoludaani, ye nsi ey\u2019ensozi n\u2019ebiwonvu, enywa amazzi g\u2019enkuba agava mu ggulu."
                },
                "12": {
                    "verse_nr": "12",
                    "verse": "Ye nsi MUKAMA Katonda wo gy\u2019alabirira. Amaaso ga MUKAMA Katonda wo gabeera ku nsi eyo bulijjo, okuva ku ntandikwa y\u2019omwaka okutuuka ku nkomerero yaagwo."
                },
                "13": {
                    "verse_nr": "13",
                    "verse": "Bwe munaagonderanga amateeka gano ge mbalagira leero: okwagalanga MUKAMA Katonda wammwe, n\u2019okumuweerezanga n\u2019omutima gwammwe gwonna, n\u2019emmeeme yammwe yonna,"
                },
                "14": {
                    "verse_nr": "14",
                    "verse": "kale, anaatonnyesanga enkuba mu nsi yammwe mu biseera byayo: enkuba eya ddumbi n\u2019eya ttoggo, olyoke okungulenga emmere yo ey\u2019empeke, weefunire ne wayini omusu n\u2019amafuta."
                },
                "15": {
                    "verse_nr": "15",
                    "verse": "Era anaakuzanga omuddo mu malundiro go ente zo gwe zinaalyanga; naawe onoolyanga emmere n\u2019okkuta."
                },
                "16": {
                    "verse_nr": "16",
                    "verse": "Mwegenderezenga nnyo, mulemenga okukyama ne mubula, ne muweerezanga bakatonda abalala era ne mubavuunamiranga."
                },
                "17": {
                    "verse_nr": "17",
                    "verse": "Kale obusungu bwa MUKAMA ne bubabuubuukirangako, n\u2019aggalangawo eggulu, enkuba ne tetonnyanga, n\u2019ettaka ne litabalangako bibala, ne muzikiriranga ne muggwaawo mangu ku nsi ennungi MUKAMA gy\u2019abawa."
                },
                "18": {
                    "verse_nr": "18",
                    "verse": "Abaana Abato Okuyigirizibwanga Amateeka - Kale muterekenga ebigambo byange bino mu mutima gwammwe ne mu mmeeme yammwe; munaabisibanga ku mikono gyammwe ng\u2019akabonero ak\u2019okubibajjukizanga, era mubitekanga ne ku byenyi byammwe."
                },
                "19": {
                    "verse_nr": "19",
                    "verse": "Mubiyigirizenga abaana bammwe, ng\u2019obinyumyako bw\u2019onoobanga otudde mu nnyumba yo, ne bw\u2019onoobanga otambula mu nguudo; ne bw\u2019onoogalamirangako, era ne bw\u2019onoositukanga."
                },
                "20": {
                    "verse_nr": "20",
                    "verse": "Era onoobiwandiikanga ku myango ne ku nzigi,"
                },
                "21": {
                    "verse_nr": "21",
                    "verse": "mmwe n\u2019abaana bammwe mulyoke muwangaalenga nnyo, mumale ennaku nnyingi nga ebbanga eggulu lye lirimala nga liri waggulu w\u2019ensi, nga muli mu nsi MUKAMA gye yasuubiza bajjajjammwe okugibawa."
                },
                "22": {
                    "verse_nr": "22",
                    "verse": "Bwe muneegenderezanga, ne mugonderanga ebiragiro bino byonna bye mbawa okubikolanga: kwe kwagalanga MUKAMA Katonda wammwe, n\u2019okutambuliranga mu makubo ge gonna, n\u2019okumunywererangako;"
                },
                "23": {
                    "verse_nr": "23",
                    "verse": "kale, MUKAMA anaagobangamu amawanga ago gonna aganaabanga mu maaso gammwe, ne mwefunira ensi z\u2019amawanga ago agabasinga mmwe obunene era n\u2019amaanyi."
                },
                "24": {
                    "verse_nr": "24",
                    "verse": "Buli we munaalinnyanga ekigere kyammwe, ekifo ekyo kinaabeeranga kyammwe; okuva ku ddungu okutuuka ku Lebanooni, n\u2019okuva ku Mugga Fulaati okutuuka ku nnyanja ey\u2019ebugwanjuba."
                },
                "25": {
                    "verse_nr": "25",
                    "verse": "Tewaabengawo muntu n\u2019omu anaasobolanga okubaziyiza. MUKAMA Katonda wammwe aliteeka entiisa n\u2019ekikangabwa mu bannansi bonna, buli we munaagendanga, nga bwe yabasuubiza."
                },
                "26": {
                    "verse_nr": "26",
                    "verse": "Omukisa n\u2019Ekikolimo - Mulabe, ku lunaku lwa leero nteeka mu maaso gammwe omukisa n\u2019ekikolimo."
                },
                "27": {
                    "verse_nr": "27",
                    "verse": "Omukisa, bwe munaagonderanga amateeka ga MUKAMA Katonda wammwe ge mbalagira leero;"
                },
                "28": {
                    "verse_nr": "28",
                    "verse": "ekikolimo, bwe mutaagonderenga mateeka ga MUKAMA Katonda wammwe, ne mukyamanga okuva mu kkubo lye mbalagira leero, ne mugobereranga bakatonda abalala be mwali mutamanyi."
                },
                "29": {
                    "verse_nr": "29",
                    "verse": "MUKAMA Katonda wo bw\u2019alikutuusa mu nsi gy\u2019ogenda okuyingiramu ogyetwalire ng\u2019obutaka bwo obw\u2019enkalakkalira, omukisa oguteekanga ku lusozi Gerizimu, n\u2019ekikolimo ku lusozi Ebali."
                },
                "30": {
                    "verse_nr": "30",
                    "verse": "Ensozi ezo ziri mitala wa Yoludaani ku ludda olw\u2019ebugwanjuba obw\u2019oluguudo ng\u2019oyolekedde enjuba gy\u2019egwa, okumpi n\u2019emiti eminene egy\u2019e Mole, mu nsi y\u2019Abakanani ababeera mu Alaba ku miriraano gya Girugaali."
                },
                "31": {
                    "verse_nr": "31",
                    "verse": "Muli kumpi okusomoka omugga Yoludaani mwefunire ensi MUKAMA Katonda wammwe gy\u2019abawa. Bwe mulimala okugyetwalira, nga mwe mubeera,"
                },
                "32": {
                    "verse_nr": "32",
                    "verse": "mwegenderezenga nnyo mugonderenga amateeka gonna, n\u2019ebiragiro bye nteeka mu maaso gammwe leero."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ekyoto Kimu Kyokka eky\u2019Ebiweebwayo - Gano ge mateeka n\u2019ebiragiro bye musaana okukwatanga n\u2019obwegendereza, nga muli mu nsi MUKAMA Katonda wa bajjajjaabo gy\u2019akuwadde okubeera obutaka bwo ebbanga lyonna lye mulimala ku nsi."
                },
                "2": {
                    "verse_nr": "2",
                    "verse": "Muzikiririzanga ddala ebifo byonna ebiri ku gasozi ne ku nsozi, ne wansi w\u2019agati aganene,"
                },
                "3": {
                    "verse_nr": "3",
                    "verse": "bannaggwanga be mugenda okutwalako ensi yaabwe gye basinziza; n\u2019amayinja gaabwe mugaasaayasanga, n\u2019empagi zaabwe eza Asera mulizimenyaamenya ne muzookya mu muliro; n\u2019ebibajje ebya bakatonda baabwe mubitemaatemanga n\u2019amannya gaabwe mu bifo ebyo ne mugasanguliramu ddala."
                },
                "4": {
                    "verse_nr": "4",
                    "verse": "MUKAMA Katonda wammwe, ye temumusinzanga mu ngeri eyo nga bali bwe bakola."
                },
                "5": {
                    "verse_nr": "5",
                    "verse": "Mmwe munoonyanga mu bika byammwe byonna, ekifo MUKAMA Katonda wammwe ky\u2019alibalondera we munaateekanga Erinnya lye ne mumuzimbira awo ennyumba ye ey\u2019okubeerangamu. Mu kifo ekyo gye munaagendanga okumusinza;"
                },
                "6": {
                    "verse_nr": "6",
                    "verse": "awo we munaaleetanga ebiweebwayo byammwe ebyokebwa ne biweebwayo ebirala, n\u2019ebitundu byammwe eby\u2019ekkumi, n\u2019ebirabo eby\u2019enjawulo, n\u2019obweyamo bwammwe, n\u2019ebiweebwayo ebya kyeyagalire, n\u2019ebibereberye eby\u2019omu bisibo byammwe n\u2019eby\u2019omu biraalo byammwe."
                },
                "7": {
                    "verse_nr": "7",
                    "verse": "Mmwe n\u2019ab\u2019omu nnyumba zammwe munaaliiranga mu maaso ga MUKAMA Katonda wammwe, munaasanyukanga ne mwenyumirizanga mu buli kintu kyonna kye munaabanga mukoze n\u2019emikono gyammwe, kubanga MUKAMA Katonda wo anaabanga akuwadde omukisa."
                },
                "8": {
                    "verse_nr": "8",
                    "verse": "Temukolanga nga bwe tukola wano leero, nga buli omu akola nga bw\u2019alaba ekisaanidde,"
                },
                "9": {
                    "verse_nr": "9",
                    "verse": "kubanga temunnatuuka mu kiwummulo ne mu busika MUKAMA Katonda wammwe bw\u2019abawa."
                },
                "10": {
                    "verse_nr": "10",
                    "verse": "Naye bwe mulimala okusomoka omugga Yoludaani, ne mubeera mu nsi MUKAMA Katonda wammwe gy\u2019abawa nga bwe busika bwammwe, ng\u2019abawadde n\u2019okuwummula, nga temukyataataaganyizibwa balabe bammwe abanaabanga babeetoolodde n\u2019okutuula ne mutuulanga mu mirembe;"
                },
                "11": {
                    "verse_nr": "11",
                    "verse": "kale nno, mu kifo ekyo MUKAMA Katonda wammwe kyanaabanga yeerondedde okutuuzanga omwo Erinnya lye, omwo mwe munaaleetanga buli kintu kyonna kye mbalagira: ebiweebwayo byammwe ebyokebwa, n\u2019ebiweebwayo ebirala, n\u2019ebitundu byammwe eby\u2019ekkumi, n\u2019ebirabo eby\u2019enjawulo, n\u2019ebirabo ebisinga obulungi mu bintu byammwe bye munaabanga mweyamye okuwaayo eri MUKAMA."
                },
                "12": {
                    "verse_nr": "12",
                    "verse": "Munaasanyukiranga awo mu maaso ga MUKAMA Katonda wammwe, mmwe, ne batabani bammwe, ne bawala bammwe, n\u2019abaweereza bammwe abasajja, n\u2019abaweereza bammwe abakazi, n\u2019Abaleevi ab\u2019omu bibuga byammwe, kubanga bo ku bwabwe tebalifuna mugabo oba obusika okufaanana nga mmwe."
                },
                "13": {
                    "verse_nr": "13",
                    "verse": "Weekuumanga n\u2019otaweerayo biweebwayo by\u2019omu buli kifo kyonna ky\u2019onoolabanga."
                },
                "14": {
                    "verse_nr": "14",
                    "verse": "Obiweerengayo mu kifo ekyo ekimu kyokka MUKAMA ky\u2019anaakulonderanga okuva mu kimu ku bika byo; era omwo mw\u2019onookoleranga ebyo byonna bye nkulagira."
                },
                "15": {
                    "verse_nr": "15",
                    "verse": "Ebiragiro ku Biweebwayo ebitali bya bulijjo - Naye onettiranga ku bisolo ebinaabanga mu bibuga byo, oba mpeewo oba njaza, n\u2019olya ennyama nnyingi nga bw\u2019onooyagalanga, ng\u2019omukisa bwe guli MUKAMA Katonda wo gw\u2019anaakuwanga. Abalongoofu mu by\u2019emikolo n\u2019abatali balongoofu, bonna banaalyanga."
                },
                "16": {
                    "verse_nr": "16",
                    "verse": "Wabula omusaayi temugulyanga; munaaguyiwanga wansi ku ttaka ng\u2019amazzi."
                },
                "17": {
                    "verse_nr": "17",
                    "verse": "Mu bibuga byo toliirangamu kitundu ekimu eky\u2019ekkumi eky\u2019emmere yo ey\u2019empeke, oba ekya wayini wo, oba eky\u2019amafuta go; oba ebibereberye eby\u2019omu bisibo byo n\u2019eby\u2019omu biraalo byo, oba n\u2019obweyamo bwo oba n\u2019ebiweebwayo ebya kyeyagalire; wadde n\u2019ebirabo ebitali bya bulijjo."
                },
                "18": {
                    "verse_nr": "18",
                    "verse": "Onoobiriiranga mu maaso ga MUKAMA Katonda wo, mu kifo ekyo MUKAMA Katonda wo ky\u2019anaabanga akulondedde; ggwe, ne mutabani wo, ne muwala wo, n\u2019omuweereza wo omusajja n\u2019omuweereza wo omukazi, n\u2019Omuleevi anaabanga mu bibuga byo, era onoosanyukiranga mu maaso ga MUKAMA Katonda wo mu buli kintu kyonna ky\u2019onoobanga okoze n\u2019emikono gyo."
                },
                "19": {
                    "verse_nr": "19",
                    "verse": "Weekuumanga nnyo obutalagajjaliranga Muleevi ebbanga lyonna ly\u2019olimala ng\u2019oli mulamu ku nsi."
                },
                "20": {
                    "verse_nr": "20",
                    "verse": "MUKAMA Katonda wo bw\u2019aligaziya amatwale go, nga bwe yakusuubiza, n\u2019oyoyanga okulya ku nnyama ng\u2019ogamba nti, \u201cNandiyagadde okulya ku nnyama.\u201d Kale, onoolyanga ennyama ennyingi nga bw\u2019onooyagalanga."
                },
                "21": {
                    "verse_nr": "21",
                    "verse": "Ekifo, MUKAMA Katonda wo ky\u2019anaabanga akulondedde okuteekamu Erinnya lye, bwe kinaabanga kiri wala n\u2019ewuwo kale onooyinzanga okutta ku zimu ku nsolo ez\u2019omu bisibo byo ne mu biraalo byo MUKAMA by\u2019anaabanga akuwadde, nga bwe nkulagidde; era mu bibuga byo onooyinzanga okulya ennyama ennyingi nga bw\u2019onooyagalanga."
                },
                "22": {
                    "verse_nr": "22",
                    "verse": "Onoogiryanga nga bw\u2019onoolyanga empeewo n\u2019enjaza. Abalongoofu n\u2019abatali balongoofu bonna banaalyanga."
                },
                "23": {
                    "verse_nr": "23",
                    "verse": "Naye weekuumenga obutalyanga musaayi; kubanga omusaayi bwe bulamu, ate nga tekikugwaniranga kulyanga bulamu ng\u2019olya ennyama."
                },
                "24": {
                    "verse_nr": "24",
                    "verse": "Togulyanga; oguyiwanga wansi ku ttaka ng\u2019amazzi."
                },
                "25": {
                    "verse_nr": "25",
                    "verse": "Togulyanga, olyoke obeerenga mu ddembe, ggwe, n\u2019abaana bo, ng\u2019okoze ebituufu mu maaso ga MUKAMA."
                },
                "26": {
                    "verse_nr": "26",
                    "verse": "Naye ebintu byo ebitukuvu ne byonna by\u2019oneeyamanga okuwaayo, onoobiddiranga n\u2019obitwalanga mu kifo MUKAMA ky\u2019anaabanga akulondedde."
                },
                "27": {
                    "verse_nr": "27",
                    "verse": "Onooleetanga ebiweebwayo byo ebyokebwa, ennyama n\u2019omusaayi, ku Kyoto kya MUKAMA Katonda wo. Omusaayi gw\u2019ebiweebwayo byo ebirala gunaafukibwanga ku Kyoto kya MUKAMA Katonda wo, naye ennyama onooyinzanga okugirya."
                },
                "28": {
                    "verse_nr": "28",
                    "verse": "Weegenderezenga okugoberera ebiragiro bino byonna bye nkuwa, olyoke obeenga bulungi, ggwe, n\u2019abaana bo, oluvannyuma lwo, emirembe gyonna, kubanga onoobanga okoze ekituufu mu maaso ga MUKAMA Katonda wo."
                },
                "29": {
                    "verse_nr": "29",
                    "verse": "Okulabula ku Kusinza bakatonda abalala - Amawanga ago g\u2019ogenda okulumba ogatwaleko ensi yaabwe, MUKAMA agenda kugazikiriza nga naawe olaba. Naye bw\u2019obanga omaze okubagoba mu nsi yaabwe, n\u2019okugibeeramu n\u2019ogibeeramu,"
                },
                "30": {
                    "verse_nr": "30",
                    "verse": "era ng\u2019amawanga ago gamaze okuzikirizibwa nga naawe olaba, weekuumanga n\u2019otabuuliriza ku bya bakatonda baabwe ng\u2019ogamba nti, \u201cAb\u2019omu mawanga ago baasinzanga batya bakatonda baabwe, nange njagala nkole bwe ntyo?\u201d"
                },
                "31": {
                    "verse_nr": "31",
                    "verse": "MUKAMA Katonda wo tomusinzanga mu ngeri efaanana ng\u2019eya bali, kubanga mu kusinza bakatonda baabwe bakoleramu ebikolobero bingi MUKAMA by\u2019atayagala, by\u2019akyawa. Bayokya ne batabani baabwe ne bawala baabwe mu muliro nga ssaddaaka eri bakatonda baabwe."
                },
                "32": {
                    "verse_nr": "32",
                    "verse": "Kibagwanidde okunyiikiranga okukolanga buli kintu kye mbalagira, tokyongerangako wadde okukikendeezangako."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Mu mmwe bwe mulabikangamu nnabbi oba omuntu n\u2019akutegeeza eby\u2019omu maaso nga yeeyambisa ebirooto, n\u2019alangirira ebyamagero oba ebyewuunyisa ebijja okubeerawo,"
                },
                "2": {
                    "verse_nr": "2",
                    "verse": "era ebyamagero ebyo, oba ebyewuunyisa ebyo by\u2019anaabanga alangiridde ne bituukirira, n\u2019alyoka akugamba nti, \u201cKa tugoberere bakatonda abalala era tubaweerezenga\u201d (bakatonda ggwe b\u2019otomanyangako),"
                },
                "3": {
                    "verse_nr": "3",
                    "verse": "towulirizanga bigambo bya nnabbi oyo, oba omuloosi w\u2019ebirooto oyo. Kubanga MUKAMA Katonda wammwe anaabanga abagezesa bugezesa ategeere obanga munaabanga mumwagala n\u2019omutima gwammwe gwonna n\u2019emmeeme yammwe yonna."
                },
                "4": {
                    "verse_nr": "4",
                    "verse": "MUKAMA Katonda wammwe gwe munaagobereranga, era ye yekka gwe munaatyanga, era amateeka ge, ge munaakwatanga, era n\u2019eddoboozi lye, lye munaawulirizanga era lye munaagonderanga, era ku ye kwe munaanywereranga."
                },
                "5": {
                    "verse_nr": "5",
                    "verse": "Kale nno nnabbi oyo, oba omuloosi w\u2019ebirooto oyo anattibwanga, kubanga anaabanga abasasamaza mujeemere MUKAMA Katonda wammwe, eyabaggya mu nsi ey\u2019e Misiri, n\u2019abanunula mu nnyumba ey\u2019obuddu, nnabbi oyo ng\u2019akusasamaza, ove mu kkubo ettuufu MUKAMA Katonda wo lye yakulagira okutambulirangamu. Bw\u2019otyo ekibi ekiri mu mmwe, bw\u2019onookimalangamu."
                },
                "6": {
                    "verse_nr": "6",
                    "verse": "Omuntu yenna, ne bw\u2019abanga muganda wo oba mutabani wo, oba muwala wo, oba mukazi wo omuganzi ennyo, oba mukwano gwo gw\u2019oyagala ennyo ow\u2019okulusegere, n\u2019akusendasendanga mu kyama ng\u2019agamba nti, \u201cJjangu tugende tusinze bakatonda abalala,\u201d bakatonda ggwe b\u2019otomanyangako, ne bakadde bo be batamanyangako,"
                },
                "7": {
                    "verse_nr": "7",
                    "verse": "bakatonda ab\u2019abantu ababeetoolodde, ab\u2019oku muliraano, oba abeewala, okuva ensi gy\u2019etandikira ne gy\u2019ekoma,"
                },
                "8": {
                    "verse_nr": "8",
                    "verse": "tomuwulirizanga, so by\u2019anaakugambanga tobikolanga. Tomusaasiranga era tomuzibiikirizanga wadde okumusonyiwanga."
                },
                "9": {
                    "verse_nr": "9",
                    "verse": "Omuttiranga ddala. Gw\u2019omusokangako ng\u2019attibwa n\u2019abantu bonna ne bassa okwo."
                },
                "10": {
                    "verse_nr": "10",
                    "verse": "Onoomukubanga amayinja n\u2019omutta, kubanga anaabanga agezezzaako okukukyusa akuggye ku MUKAMA Katonda wo eyakuggya mu nsi ey\u2019e Misiri mu nnyumba ey\u2019obuddu."
                },
                "11": {
                    "verse_nr": "11",
                    "verse": "Kale Isirayiri yonna banaakiwuliranga banaatyanga, era tewaabeerengawo mu mmwe n\u2019omu anaddangayo okukola ekibi ng\u2019ekyo."
                },
                "12": {
                    "verse_nr": "12",
                    "verse": "Bw\u2019owuliranga mu kimu ku bibuga MUKAMA Katonda wo by\u2019akuwa okubeerangamu,"
                },
                "13": {
                    "verse_nr": "13",
                    "verse": "nga mulimu abantu abali mu mmwe abasituse ne basikiriza abantu b\u2019omu kibuga kyabwe ekyo nga babagamba nti, \u201cKa tugende tusinze bakatonda abalala,\u201d bakatonda be mutamanyangako,"
                },
                "14": {
                    "verse_nr": "14",
                    "verse": "kale nno kikusaanira obuulirizenga nnyo ku kintu ekyo, okyekebejjenga, okyekkaanyizenga ddala. Bwe kinaakakasibwanga nga kya mazima, nga wakati mu mmwe waliwo abakoze ekintu ekibi bwe kityo,"
                },
                "15": {
                    "verse_nr": "15",
                    "verse": "kale, abantu bonna abanaabeeranga mu kibuga onoobattanga n\u2019ekitala, awamu n\u2019ebisolo byabwe bye balunda byonna."
                },
                "16": {
                    "verse_nr": "16",
                    "verse": "Omunyago gwonna onooguku\u014b\u014baanyizanga wakati mu kibangirizi eky\u2019omu kibuga, era onooyokyanga ekibuga kyonna n\u2019omunyago gwako n\u2019omuliro, ng\u2019ekiweebwayo ekiri awamu ekyokebwa eri MUKAMA Katonda wo. Ekibuga ekyo kinaasigalanga awo nga kifunvu eky\u2019olubeerera, tekiddibwengamu kuzimbibwa."
                },
                "17": {
                    "verse_nr": "17",
                    "verse": "Tewaabeerengawo kintu na kimu ku ebyo ebinaabanga bimaze okukolimirwa ky\u2019onoosangibwanga nakyo, bwe butyo obusungu bwa MUKAMA obunaabanga obungi ennyo bunakkakkananga; anaakukwatirwanga ekisa, n\u2019akulaganga okwagala kwe, n\u2019akwongeranga okwala, nga bwe yalayirira bajjajjaabo,"
                },
                "18": {
                    "verse_nr": "18",
                    "verse": "kubanga onoogonderanga eddoboozi lya MUKAMA Katonda wo n\u2019okwatanga amateeka ge gonna ge nkuwa leero, n\u2019okolanga ebisaanidde mu maaso ga MUKAMA Katonda wo."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Okuwera Empisa ez\u2019Ekikaafiiri - Muli baana ba MUKAMA Katonda wammwe. Temwesalangako misale oba enjola ku mibiri gyammwe, wadde okwemwangako enviiri ez\u2019omu bwenyi nga mufiiriddwa,"
                },
                "2": {
                    "verse_nr": "2",
                    "verse": "kubanga oli ggwanga ttukuvu eri MUKAMA Katonda wo. Mu mawanga gonna ag\u2019oku nsi, MUKAMA ggwe gwe yalondamu okuba eggwanga lye eddonde lye yeefunira."
                },
                "3": {
                    "verse_nr": "3",
                    "verse": "Ebyokulya Ebirongoofu n\u2019Ebitali Birongoofu - Temulyanga nnyama ya kisolo kyonna ekitali kirongoofu eky\u2019omuzizo."
                },
                "4": {
                    "verse_nr": "4",
                    "verse": "Bino bye bisolo bye munaalyanga: ente, endiga, embuzi,"
                },
                "5": {
                    "verse_nr": "5",
                    "verse": "enjaza, empeewo, ennangaazi, embulabuzi, entamu, ente\u014b\u014bo n\u2019endiga ez\u2019omu nsiko."
                },
                "6": {
                    "verse_nr": "6",
                    "verse": "Era munaayinzanga okulya ensolo ezirina ebinuulo ebyawulamu wabiri nga zizza n\u2019obwenkulumu."
                },
                "7": {
                    "verse_nr": "7",
                    "verse": "Naye nno ku ezo ezirina ebinuulo ebyawulamu oba nga zizza obwenkulumu, zino temuziryanga: e\u014b\u014bamira, akamyu, n\u2019omusu. Kubanga newaakubadde nga zizza obwenkulumu, ekinuulo kyazo sikyawulemu, si nnongoofu za muzizo gye muli."
                },
                "8": {
                    "verse_nr": "8",
                    "verse": "Embizzi nazo si nnongoofu, kubanga newaakubadde zirina ekinuulo ekyawulemu, naye tezizza bwenkulumu, noolwekyo zinaabanga za muzizo gye muli. Ennyama yaazo temugiryanga so temukwatanga wadde okukoma ku mirambo gyazo."
                },
                "9": {
                    "verse_nr": "9",
                    "verse": "Mu biramu ebibeera mu mazzi, munaalyanga ebyo ebirina amaggwa ku mugongo n\u2019amagalagamba."
                },
                "10": {
                    "verse_nr": "10",
                    "verse": "Naye ebyo byonna ebitalina maggwa na magalagamba temubiryanga, kubanga si birongoofu gye muli."
                },
                "11": {
                    "verse_nr": "11",
                    "verse": "Ennyonyi ennongoofu munaaziryanga."
                },
                "12": {
                    "verse_nr": "12",
                    "verse": "Naye zino temuuziryenga: empungu, ennunda, makwanzi,"
                },
                "13": {
                    "verse_nr": "13",
                    "verse": "wonzi, eddiirawamu, kamunye n\u2019ez\u2019ekika kye,"
                },
                "14": {
                    "verse_nr": "14",
                    "verse": "namu\u014b\u014boona owa buli ngeri;"
                },
                "15": {
                    "verse_nr": "15",
                    "verse": "ne maaya, n\u2019olubugabuga, olusove, enkambo n\u2019ekika kyazo,"
                },
                "16": {
                    "verse_nr": "16",
                    "verse": "ekiwuugulu, n\u2019ekkukufu, ekiwuugulu eky\u2019amatu;"
                },
                "17": {
                    "verse_nr": "17",
                    "verse": "n\u2019ekimbala, n\u2019ensega, n\u2019enkobyokkobyo;"
                },
                "18": {
                    "verse_nr": "18",
                    "verse": "ne kasiida, ne ssekanyolya, n\u2019ekika kye, n\u2019ekkookootezi, n\u2019ekinyira."
                },
                "19": {
                    "verse_nr": "19",
                    "verse": "Ebiwuka byonna ebirina ebiwaawaatiro nga bigendera mu kibinja si birongoofu gye muli, temuubiryenga."
                },
                "20": {
                    "verse_nr": "20",
                    "verse": "Ekiramu kyonna ekirongoofu ekirina ebiwaawaatiro munaayinzanga okukirya."
                },
                "21": {
                    "verse_nr": "21",
                    "verse": "Ekintu kyonna kye munaasanganga nga kimaze okufa, temukiryanga. Onooyinzanga okukiwanga munnaggwanga anaabeeranga mu bibuga byo ye n\u2019akirya, oba onooyinzanga okukitunzanga munnaggwanga. Kubanga oli ggwanga ettukuvu eri MUKAMA Katonda wo. Tofumbiranga kabuzi kato mu mata ga nnyina waako."
                },
                "22": {
                    "verse_nr": "22",
                    "verse": "Ebiragiro ku Kitundu Ekimu eky\u2019Ekkumi - Buli lw\u2019onookungulanga ebibala byo nga biva mu nnimiro yo buli mwaka, weegenderezanga n\u2019ossangako wabbali ekitundu kyabyo eky\u2019ekkumi."
                },
                "23": {
                    "verse_nr": "23",
                    "verse": "Onoolyanga ekitundu eky\u2019ekkumi eky\u2019emmere y\u2019empeke, n\u2019ekya wayini omusu, n\u2019eky\u2019amafuta, n\u2019eky\u2019ebibereberye eby\u2019ebisibo byo n\u2019eby\u2019amagana go. Onookiriiranga mu maaso ga MUKAMA Katonda wo mu kifo ky\u2019anaabanga yeerondedde eky\u2019okubeerangamu Erinnya lye, olyokenga oyige okutyanga MUKAMA Katonda wo bulijjo."
                },
                "24": {
                    "verse_nr": "24",
                    "verse": "Naye MUKAMA ng\u2019akuwadde omukisa, kyokka ng\u2019ekifo ekyo kye yeerondera okubeerangamu Erinnya lye kiri wala n\u2019ewuwo, noolwekyo nga toosobolenga kwetikka ekitundu eky\u2019ekkumi okukituusangayo,"
                },
                "25": {
                    "verse_nr": "25",
                    "verse": "kale nno, onookiwaanyisangamu omuwendo gw\u2019ensimbi. Onoogendanga n\u2019ensimbi ezo ng\u2019ozinywezezza mu mukono gwo mu kifo MUKAMA Katonda wo kye yeerondera."
                },
                "26": {
                    "verse_nr": "26",
                    "verse": "Ensimbi ezo onoozeegulirangamu ekintu kyonna ky\u2019onooyagalanga: gamba ente, oba endiga, oba envinnyo, oba ekyokunywa ekitamiiza, oba ekintu kyonna ky\u2019onooyagalanga. Ggwe awamu n\u2019ab\u2019omu maka go bonna munaaliiranga awo mu maaso ga MUKAMA Katonda wo nga musanyuka."
                },
                "27": {
                    "verse_nr": "27",
                    "verse": "Naye nno, Omuleevi anaabeeranga naawe mu bibuga byo tomulagajjaliranga, kubanga ye talina mugabo wadde ebyobusika ebibye ku bubwe nga ggwe."
                },
                "28": {
                    "verse_nr": "28",
                    "verse": "Buli myaka esatu, ku buli nkomerero ya mwaka ogwokusatu, onooleetanga ebitundu eby\u2019ekkumi byonna ebyo eby\u2019ebibala byo byonna eby\u2019omwaka ogwo, n\u2019obiterekanga mu mawanika mu bibuga byo."
                },
                "29": {
                    "verse_nr": "29",
                    "verse": "Kale nno, Omuleevi kubanga taabenga na mugabo wadde ebyobusika nga ggwe, ne bamulekwa abatalina bakitaabwe ne nnamwandu; abo bonna abanaabanga babeera mu bibuga byo, bajjenga balye okutuusa lwe banakkutanga; bw\u2019atyo MUKAMA Katonda wo alyoke akuwenga omukisa mu buli kimu kyonna ky\u2019onookolanga n\u2019emikono gyo."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Omwaka ogw\u2019Okusonyiyirwangamu Amabanja - Ku buli nkomerero y\u2019omwaka ogw\u2019omusanvu, amabanja gonna onoogasonyiwanga."
                },
                "2": {
                    "verse_nr": "2",
                    "verse": "Okusonyiwa okwo kunaabeeranga bwe kuti: buli muntu eyawola munne ebbanja, anaasazangamu ebbanja eryo lye yamuwola. Temubanjanga Bayisirayiri bannammwe, kubanga ebiro MUKAMA by\u2019anaabanga ataddewo eby\u2019okusonyiwagana amabanja binaabanga bimaze okulangirirwa."
                },
                "3": {
                    "verse_nr": "3",
                    "verse": "Onooyinzanga okubanja munnaggwanga akusasule, naye ebbanja muganda wo ly\u2019akulinako onoolimusonyiwanga."
                },
                "4": {
                    "verse_nr": "4",
                    "verse": "Naye tewaabeerengawo mwavu mu mmwe kubanga ng\u2019otuuse mu nsi MUKAMA Katonda wo gy\u2019akuwa okugyefunira ng\u2019obutaka bwo obw\u2019enkalakkalira n\u2019akuyiwangako emikisa gye emingi,"
                },
                "5": {
                    "verse_nr": "5",
                    "verse": "kasita onoogonderanga ddala MUKAMA Katonda wo, n\u2019ogoberera n\u2019obwegendereza ebiragiro bino byonna bye nkuwa leero."
                },
                "6": {
                    "verse_nr": "6",
                    "verse": "Kubanga MUKAMA Katonda wo agenda kukuyiwako emikisa gye nga bwe yakusuubiza. Amawanga mangi onoogawolanga naye ggwe tojjanga kugeewolako. Onoofuganga amawanga mangi, naye go tegaakufugenga."
                },
                "7": {
                    "verse_nr": "7",
                    "verse": "Bw\u2019onoobanga oli mu bibuga by\u2019omu nsi MUKAMA Katonda wo gy\u2019akuwa, mu mmwe bwe munaabangamu munno omwavu ali mu kwetaaga tokakanyazanga mutima gwo wadde okukodowaliranga muganda wo oyo omwavu."
                },
                "8": {
                    "verse_nr": "8",
                    "verse": "Omwanjululizanga engalo zo, n\u2019omuwolanga n\u2019okwagala kyonna ky\u2019anaabanga yeetaaga okumuwewulako obuzibu bwe."
                },
                "9": {
                    "verse_nr": "9",
                    "verse": "Weekuumenga nnyo olemenga kubeeranga na ndowooza eno embi mu mutima gwo nti, \u201cOmwaka ogw\u2019omusanvu ogw\u2019okusonyiwa amabanja gusembedde,\u201d muganda wo n\u2019omukwatirwa ettima n\u2019otobaako ky\u2019omuwa. Muganda wo ayinza okujulira eri MUKAMA n\u2019osangibwanga ng\u2019ogudde mu kibi."
                },
                "10": {
                    "verse_nr": "10",
                    "verse": "Muwenga n\u2019okwagala n\u2019obutajuliriranga, kubanga olw\u2019omwoyo ng\u2019ogwo, MUKAMA Katonda wo ajjanga kukuwanga omukisa mu mirimu gyo gyonna, ne mu buli kintu ky\u2019onootuusangako engalo zo."
                },
                "11": {
                    "verse_nr": "11",
                    "verse": "Olwokubanga mu nsi temuubulengamu baavu abali mu kwetaaga, kyenva nkulagira nti muganda wo omwavu era ali mu kwetaaga omwanjululizanga engalo zo bulijjo mu nsi yo."
                },
                "12": {
                    "verse_nr": "12",
                    "verse": "Okuwa Eddembe Abaddu Abagule - Omusajja Omwebbulaniya oba omukazi Omwebbulaniya gw\u2019onoobanga oguze okukuweerezanga, bw\u2019anaamalangako emyaka omukaaga, mu mwaka ogw\u2019omusanvu onoomuddizanga eddembe lye."
                },
                "13": {
                    "verse_nr": "13",
                    "verse": "Era bw\u2019onoomutanga tomusiibulanga ngalo nsa."
                },
                "14": {
                    "verse_nr": "14",
                    "verse": "Omuwangako, nga teweebalira, ku magana go, ne ku mmere yo ey\u2019empeke, ne ku wayini wo. Omuwanga nga MUKAMA Katonda wo bw\u2019anaabanga akuwadde omukisa."
                },
                "15": {
                    "verse_nr": "15",
                    "verse": "Ojjukiranga nga wali muddu mu nsi y\u2019e Misiri, MUKAMA Katonda wo n\u2019akununulayo. Noolwekyo kyenva nkuwa ekiragiro kino leero."
                },
                "16": {
                    "verse_nr": "16",
                    "verse": "Naye omuddu bw\u2019anaakugambanga nti, \u201cSijja kuva wano,\u201d kubanga akwagala nnyo ggwe n\u2019abali mu maka go, era nga bw\u2019abeera naawe aba bulungi;"
                },
                "17": {
                    "verse_nr": "17",
                    "verse": "kale nno, onoomulazanga awali oluggi, n\u2019oddira olukato n\u2019olufumitanga mu kutu kwe okw\u2019ebweru ne luyingira ne mu luggi; olwo anaabanga afuuse muweereza wo ennaku zonna ez\u2019obulamu bwe bwonna. N\u2019omuweereza wo omukazi naye onoomuyisanga bw\u2019otyo."
                },
                "18": {
                    "verse_nr": "18",
                    "verse": "Tolowoozanga nti omukwatiddwa ekisa kubanga akuweerezza okumala emyaka mukaaga, nga buli mulimu gw\u2019akola gwandikoleddwanga abaweereza ab\u2019empeera babiri balamba. Era mu byonna by\u2019onookolanga, MUKAMA Katonda wo anaakuwanga omukisa."
                },
                "19": {
                    "verse_nr": "19",
                    "verse": "Ebibereberye eby\u2019Ebisolo Ebirundibwa - Buli bibereberye ebisajja ebinaazaalibwanga mu ggana lyo ne mu kisibo kyo, onoobitukuzanga era binaabanga bya MUKAMA Katonda wo. Ente zo ennume embereberye tozikozesanga mirimu, n\u2019endiga zo embereberye tozisalangako byoya."
                },
                "20": {
                    "verse_nr": "20",
                    "verse": "Ebibereberye ebyo onoobiryanga buli mwaka, buli mwaka, ggwe n\u2019ab\u2019omu nju yo bonna, nga mubiriiranga mu maaso ga MUKAMA Katonda wo, mu kifo MUKAMA ky\u2019anaabanga yeerondedde."
                },
                "21": {
                    "verse_nr": "21",
                    "verse": "Ekisolo bwe kinaabeerangako akamogo, gamba nga kirema, oba nga kizibe kya maaso, oba nga kiriko ekikyamu kyonna ekinene, tokireetanga ng\u2019ekiweebwayo eri MUKAMA Katonda wo."
                },
                "22": {
                    "verse_nr": "22",
                    "verse": "Onookiriiranga mu bibuga byo. Omulongoofu n\u2019atali mulongoofu mwenna munaabiryanga nga bwe munaalyanga empeewo oba enjaza."
                },
                "23": {
                    "verse_nr": "23",
                    "verse": "Naye omusaayi togulyanga, oguyiwanga wansi ku ttaka ng\u2019ayiwa amazzi."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Embaga ey\u2019Okuyitako - Ojjukiranga omwezi ogwa Abibu ng\u2019ogukwatiramu Okuyitako kwa MUKAMA Katonda wo, kubanga ekiro mu mwezi gwa Abibu, MUKAMA Katonda wo mwe yakuggyira mu nsi y\u2019e Misiri."
                },
                "2": {
                    "verse_nr": "2",
                    "verse": "Onooleetanga ekiweebwayo eri MUKAMA eky\u2019Okuyitako, ng\u2019okiggya mu ggana lyo, ne mu kisibo kyo mu kifo MUKAMA ky\u2019anaabanga yerondedde nga kye ky\u2019okubeerangamu Erinnya lye."
                },
                "3": {
                    "verse_nr": "3",
                    "verse": "Tokiryanga na mugaati omuzimbulukuse. Onoomalanga ennaku musanvu ng\u2019emigaati gy\u2019olya si mizimbulukuse, gye migaati egy\u2019okulaba ennaku, kubanga mu Misiri wavaayo mu bwangu, bw\u2019otyo olyokenga ojjukirenga, mu nnaku zonna ez\u2019obulamu bwo, olunaku lwe wasitulirako ng\u2019ova mu nsi y\u2019e Misiri."
                },
                "4": {
                    "verse_nr": "4",
                    "verse": "Tewaabeerengawo asangibwa na kizimbulukusa mu nsi yo yonna okumalanga ennaku musanvu. Ennyama gy\u2019onooteekateekanga, ey\u2019ekiweebwayo, akawungeezi ku lunaku olw\u2019olubereberye teesigalengawo kutuusa nkeera."
                },
                "5": {
                    "verse_nr": "5",
                    "verse": "Tokkirizibwenga kuweerangayo mu bibuga byo MUKAMA Katonda wo by\u2019akuwa, ekiweebwayo eky\u2019Okuyitako,"
                },
                "6": {
                    "verse_nr": "6",
                    "verse": "wabula onookiweerangayo mu kifo MUKAMA ky\u2019anaabanga yeerondedde eky\u2019okubeerangamu Erinnya lye. Eyo gy\u2019onooweerangayo Okuyitako akawungeezi ng\u2019enjuba egwa, ng\u2019ojjukiranga olunaku lwe wasitulirako ng\u2019ova mu nsi y\u2019e Misiri."
                },
                "7": {
                    "verse_nr": "7",
                    "verse": "Onoofumbanga okuyitako okwo n\u2019okuliira mu kifo MUKAMA Katonda wo kye yeerondera. Enkeera onoddangayo mu weema yo."
                },
                "8": {
                    "verse_nr": "8",
                    "verse": "Onoolyanga emigaati egitali mizimbulukuse okumala ennaku mukaaga, kyokka ku lunaku olw\u2019omusanvu kunaabanga kuku\u014b\u014baana mu maaso ga MUKAMA Katonda wo okumusinza; tolukolerangako mulimu gwonna."
                },
                "9": {
                    "verse_nr": "9",
                    "verse": "Embaga ey\u2019Amakungula - Onoobalanga wiiki musanvu okuva ku kiseera lw\u2019onookungulanga emmere ey\u2019empeke okuva mu nnimiro yo omulundi ogusooka."
                },
                "10": {
                    "verse_nr": "10",
                    "verse": "Kale nno onookwatanga Embaga ya Wiiki ezo ng\u2019oleetera MUKAMA Katonda wo ekiweebwayo ekya kyeyagalire ekinaavanga mu ngalo zo, ng\u2019emikisa bwe ginaabeeranga MUKAMA Katonda wo gy\u2019anaabanga akuwadde."
                },
                "11": {
                    "verse_nr": "11",
                    "verse": "Onoosanyukiranga mu maaso ga MUKAMA Katonda wo mu kifo ky\u2019anaabanga yeerondedde okubeerangamu Erinnya lye. Onoosanyukanga ne batabani bo, ne bawala bo, n\u2019abaweereza bo abasajja, n\u2019abaweereza bo abakazi, n\u2019Omuleevi anaabeeranga mu bibuga byo, ne munnaggwanga ne mulekwa, ne nnamwandu abanaabeeranga mu mmwe."
                },
                "12": {
                    "verse_nr": "12",
                    "verse": "Ojjukiranga nga bwe wali omuddu mu nsi ey\u2019e Misiri, osaana ogonderenga ebiragiro ebyo n\u2019obwegendereza."
                },
                "13": {
                    "verse_nr": "13",
                    "verse": "Embaga ey\u2019Ensiisira - Onookwatanga Embaga ey\u2019Ensiisira okumala ennaku musanvu ng\u2019omaze okuyingiza ebyamakungula byo okubiggya mu gguuliro, ne wayini ng\u2019omuggye mu ssogolero lyo."
                },
                "14": {
                    "verse_nr": "14",
                    "verse": "Onoojaguzanga ng\u2019oli ku Mbaga eyo, ggwe, ne mutabani wo, ne muwala wo, n\u2019omuweereza wo omusajja, n\u2019omuweereza wo omukazi, n\u2019Omuleevi, n\u2019omunnaggwanga, ne mulekwa, ne nnamwandu, abanaabeeranga mu bibuga byo."
                },
                "15": {
                    "verse_nr": "15",
                    "verse": "Onoomalanga ennaku musanvu ng\u2019ojaguza ku Mbaga eyo mu maaso ga MUKAMA Katonda wo mu kifo MUKAMA ky\u2019aneeronderanga. Kubanga MUKAMA Katonda wo anaakuwanga omukisa mu bibala byonna eby\u2019amakungula go, ne mu mirimu gyo gyonna gy\u2019onootuusangako engalo zo, essanyu lyo bwe lityo linaabanga lijjuvu."
                },
                "16": {
                    "verse_nr": "16",
                    "verse": "Abasajja bonna mu mmwe banaaku\u014b\u014baananga emirundi esatu buli mwaka, mu maaso ga MUKAMA Katonda wo, mu kifo ky\u2019aneeronderanga, ku Mbaga y\u2019Emigaati Egitali Mizimbulukuse, ne ku Mbaga eya Wiiki Omusanvu, ne ku Mbaga ey\u2019Ensiisira. Tewaabengawo n\u2019omu anajjanga engalo enjereere awali MUKAMA."
                },
                "17": {
                    "verse_nr": "17",
                    "verse": "Buli omu anaaleetanga ekirabo kye ng\u2019obusobozi bwe bwe bunaabanga, nga bwesigamizibwa ku mikisa MUKAMA Katonda wo gy\u2019anaabanga akuwadde."
                },
                "18": {
                    "verse_nr": "18",
                    "verse": "Abalamuzi - Onoolondanga abalamuzi n\u2019abakulembeze mu bantu, mu bika byo byonna, mu bibuga byo byonna, MUKAMA Katonda wo by\u2019akuwa, baweerezenga abantu nga babasalirawo ensonga zaabwe nga tebasaliriza."
                },
                "19": {
                    "verse_nr": "19",
                    "verse": "Obeeranga n\u2019obwenkanya, era tobanga na kyekubiira ng\u2019osala emisango. Tolyanga nguzi, kubanga enguzi eziba amaaso g\u2019omugezi era ebuzaabuza ebigambo by\u2019abatuukirivu."
                },
                "20": {
                    "verse_nr": "20",
                    "verse": "Ogobereranga bwenkanya bwokka olyoke olye ensi MUKAMA Katonda wo gy\u2019akuwa."
                },
                "21": {
                    "verse_nr": "21",
                    "verse": "Obutasinzanga Bakatonda Balala - Tosimbanga miti gya kusinza okumpi n\u2019ekyoto ky\u2019onoozimbiranga MUKAMA Katonda wo;"
                },
                "22": {
                    "verse_nr": "22",
                    "verse": "wadde okuyimirizangawo empagi ey\u2019amayinja ey\u2019okusinzanga; kubanga ebyo byonna MUKAMA Katonda wo tabyagala abikyayira ddala."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Toleetanga kiweebwayo eri MUKAMA Katonda wo eky\u2019ente oba eky\u2019endiga ng\u2019eriko akamogo oba ekikyamu kyonna, kubanga ebiri ng\u2019ebyo Katonda wo abikyayira ddala."
                },
                "2": {
                    "verse_nr": "2",
                    "verse": "Omuntu yenna omusajja oba omukazi abeera mu mmwe, mu kimu ku bibuga MUKAMA Katonda wo by\u2019akuwa, bw\u2019anaakwatibwanga ng\u2019akoze ebibi mu maaso ga MUKAMA Katonda wo, ng\u2019amenye endagaano ya MUKAMA,"
                },
                "3": {
                    "verse_nr": "3",
                    "verse": "era ng\u2019ajeemedde ekiragiro kyange n\u2019asinza bakatonda abalala, ng\u2019enjuba, oba omwezi, oba emmunyeenye ez\u2019oku ggulu, bye siragiranga okubisinzanga,"
                },
                "4": {
                    "verse_nr": "4",
                    "verse": "ekikolwa ekyo ne kikutegeezebwangako; kale onookinoonyerezangako n\u2019obwegendereza. Bwe kinaakakasibwanga nga kya mazima, ng\u2019ekibi ekyo kikoleddwa mu Isirayiri,"
                },
                "5": {
                    "verse_nr": "5",
                    "verse": "onoofulumyanga omusajja oyo, oba omukazi oyo, akoze ekibi ekyo, wabweru wa wankaaki w\u2019ekibuga n\u2019omukuba amayinja, n\u2019afa."
                },
                "6": {
                    "verse_nr": "6",
                    "verse": "Omuntu anattibwanga nga wamaze kulabikawo obujulizi bw\u2019abantu babiri oba basatu, naye omuntu tattibwenga ku bujulizi bw\u2019omuntu omu yekka."
                },
                "7": {
                    "verse_nr": "7",
                    "verse": "Abajulizi be banaasookanga okukasuukirira omuntu oyo amayinja, n\u2019abalala ne bagoberera. Kinaakusaaniranga okwemalangako ebibi ebinaabeeranga wakati mu mmwe."
                },
                "8": {
                    "verse_nr": "8",
                    "verse": "Embuga Ezinaasalirwangamu Emisango - Bwe wanaabangawo emisango egireeteddwa mu mbuga yo nga mizibu gikukaluubiridde okusala, oba nga gya kuyiwa musaayi, oba gya kuwoza\u014b\u014banya, oba kukubagana, oba ensonga endala zonna ezinaabangamu enkaayana mu bibuga byo, ensonga ezo zonna onoozitwalanga mu kifo MUKAMA Katonda wo ky\u2019anaabanga yeerondedde."
                },
                "9": {
                    "verse_nr": "9",
                    "verse": "Bw\u2019onootuukanga eyo oneebuuzanga ku bakabona, be Baleevi, ne ku mulamuzi anaabanga akola omulimu ogwo mu kiseera ekyo. Banaakutegeezanga ensala yaabwe."
                },
                "10": {
                    "verse_nr": "10",
                    "verse": "Onookoleranga ku nsala yaabwe eyo gye banaakuwanga mu kifo ekyo MUKAMA ky\u2019anaabanga yeerondedde. Weegenderezanga nnyo n\u2019okola ebyo bye banaabanga bakulagidde."
                },
                "11": {
                    "verse_nr": "11",
                    "verse": "Kinaakugwaniranga okukola ng\u2019amateeka ge banaabanga bakunnyonnyodde bwe gagamba, n\u2019ensala yaabwe nga bw\u2019eneebanga gye banaakutegeezanga. Bye banaakutegeezanga tobivangako kulaga ku mukono ogwa ddyo oba ku gwa kkono."
                },
                "12": {
                    "verse_nr": "12",
                    "verse": "Omuntu yenna anaanyoomanga omulamuzi oba kabona eyateekebwawo okuweereza MUKAMA Katonda wo, omuntu oyo wa kufa. Bw\u2019otyo bw\u2019onoomalangamu ekibi mu Isirayiri."
                },
                "13": {
                    "verse_nr": "13",
                    "verse": "Abantu bonna banaabiwuliranga ne batya, ne bataddayo nate kukola bya kyejo."
                },
                "14": {
                    "verse_nr": "14",
                    "verse": "Eby\u2019Obwakabaka - Bw\u2019olimala okuyingira mu nsi MUKAMA Katonda wo gy\u2019akuwa, n\u2019ogirya, n\u2019obeera omwo, oliyinza okugamba nti, \u201cLeka neeteekerewo kabaka ananfuganga okufaanana ng\u2019amawanga amalala gonna aganneebunguludde;\u201d"
                },
                "15": {
                    "verse_nr": "15",
                    "verse": "Weegenderezanga n\u2019ossaawo kabaka oyo MUKAMA Katonda wo gw\u2019anaakulonderanga. Kikugwanira okumuggyanga mu bantu bo bennyini. Tokkirizibwenga kwessizangawo kabaka omunnaggwanga anaabanga tavudde mu baganda bo bennyini, okukufuganga."
                },
                "16": {
                    "verse_nr": "16",
                    "verse": "Kabaka oyo tateekwa kwefuniranga mbalaasi nnyingi, wadde okutumanga abantu mu Misiri bamufunirengayo embalaasi endala okwongeranga ku z\u2019alina obungi; kubanga MUKAMA yagamba nti, \u201cTemuddangayo kukwata kkubo eryo,\u201d"
                },
                "17": {
                    "verse_nr": "17",
                    "verse": "Tawasanga bakazi bangi kubanga bagenda kumukyamyanga. So tekimugwanira kwetuumangako zaabu n\u2019effeeza ennyingi ennyo."
                },
                "18": {
                    "verse_nr": "18",
                    "verse": "Bw\u2019anaamalanga okutebenkera ku ntebe ey\u2019obwakabaka bwe, anaakoppololeranga amateeka gano mu kitabo ng\u2019agaggyanga ku ga bakabona, Abaleevi."
                },
                "19": {
                    "verse_nr": "19",
                    "verse": "Ekitabo ekyo anaabeeranga nakyo bulijjo, era anaakisomanga ennaku zonna ez\u2019obulamu bwe, alyokenga ayige okutyanga MUKAMA Katonda we, ng\u2019agobereranga n\u2019obwegendereza ebigambo byonna ebiri mu mateeka gano, ne mu biragiro,"
                },
                "20": {
                    "verse_nr": "20",
                    "verse": "nga teyeekulumbaza kusukkirira ku bannansi banne, era nga takyama kuva ku mateeka gano okulaga ku mukono ogwa ddyo oba ku gwa kkono. Bw\u2019anaakolanga bw\u2019atyo, ye, n\u2019ezzadde lye banaafuganga mu bwakabaka bwe, mu Isirayiri, okumala ennaku nnyingi."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Abaleevi Bakabona - Bakabona, Abaleevi n\u2019ekika kyonna ekya Leevi, tebaafunenga mugabo oba bya busika mu Isirayiri. Banaaweebwanga ku biweebwayo ebyokebwa ebinaaleetebwanga eri MUKAMA Katonda; ogwo gwe gunaabanga omugabo ogw\u2019obusika bwabwe."
                },
                "2": {
                    "verse_nr": "2",
                    "verse": "Tebaabeerenga na mugabo gwa busika nga bannaabwe abalala bonna mu Isirayiri, kubanga MUKAMA Katonda yabasuubiza nga y\u2019anaabanga obusika bwabwe."
                },
                "3": {
                    "verse_nr": "3",
                    "verse": "Bino bakabona bye banaagabananga ku biweebwayo eby\u2019ente za sseddume n\u2019endiga abantu bye banaabanga baleese: bakabona banaafunangako omukono n\u2019emba zombi, n\u2019eby\u2019omu lubuto."
                },
                "4": {
                    "verse_nr": "4",
                    "verse": "Era onoobawanga ebibala byo ebibereberye eby\u2019emmere ey\u2019empeke, n\u2019ebya wayini wo, n\u2019amafuta go, n\u2019ebyoya ebisooka eby\u2019endiga zo."
                },
                "5": {
                    "verse_nr": "5",
                    "verse": "Kubanga MUKAMA Katonda wo yeeroboza Leevi n\u2019ezzadde lye mu bika byo byonna okuweerezanga mu linnya lya MUKAMA emirembe n\u2019emirembe."
                },
                "6": {
                    "verse_nr": "6",
                    "verse": "Omuleevi bw\u2019anaavanga mu kimu ku bibuga byo ebiri mu Isirayiri gy\u2019abadde atuula, n\u2019ajja nga bw\u2019anaabanga yeeteeserezza, n\u2019ajja mu kifo MUKAMA Katonda ky\u2019aneeronderanga,"
                },
                "7": {
                    "verse_nr": "7",
                    "verse": "anaayinzanga okuweereza mu linnya lya MUKAMA Katonda we okufaanana nga Abaleevi banne abalala aba buli kiseera abanaabanga baweereza mu linnya lya MUKAMA Katonda mu kifo ekyo."
                },
                "8": {
                    "verse_nr": "8",
                    "verse": "Anaagabananga kyenkanyi ne banne abaabulijjo, ne bw\u2019anaabanga ng\u2019alina ensimbi ezize ku bubwe z\u2019anaabanga aggye mu by\u2019omu maka ge by\u2019atunze."
                },
                "9": {
                    "verse_nr": "9",
                    "verse": "Okuwera Empisa ez\u2019Obulogo n\u2019Obusamize - Bw\u2019onooyingira mu nsi MUKAMA Katonda wo gy\u2019akuwa, weekuume obutayiga kukopperera mpisa embi ez\u2019abantu ab\u2019omu mawanga g\u2019olisanga mu nsi omwo."
                },
                "10": {
                    "verse_nr": "10",
                    "verse": "Tewabeerangawo omuntu n\u2019omu alirabika ng\u2019ayisa mutabani we, oba muwala we mu muliro, ng\u2019ekiweebwayo, oba ng\u2019akola ng\u2019omulaguzi, oba omulogo, oba omusawo w\u2019ekinnansi, oba avvuunula eby\u2019omu biseera ebijja,"
                },
                "11": {
                    "verse_nr": "11",
                    "verse": "oba asuula abantu eddalu, oba emmandwa, oba omusamize, oba omulubaale, oba ayogera n\u2019emizimu, oba eyeebuuza ku baafa."
                },
                "12": {
                    "verse_nr": "12",
                    "verse": "Omuntu yenna anaakolanga ebintu ng\u2019ebyo, anaabanga kivume era ekyomuzizo eri MUKAMA. Era olwokubanga ab\u2019omu mawanga ago bakola ebyomuzizo ebyo, MUKAMA Katonda wo kyanaava abagoba mu nsi omwo ng\u2019ogiyingira."
                },
                "13": {
                    "verse_nr": "13",
                    "verse": "Kikugwanira obenga muwulize nnyo, atuukiridde mu maaso ga MUKAMA Katonda wo."
                },
                "14": {
                    "verse_nr": "14",
                    "verse": "Newaakubadde ng\u2019abantu ab\u2019omu mawanga ago b\u2019ogenda okulyako ensi yaabwe, bagondera nnyo abalaguzi n\u2019abasamize, naye ebyo MUKAMA Katonda wo, ggwe, takukkiriza kubikola."
                },
                "15": {
                    "verse_nr": "15",
                    "verse": "Okusuubizibwa Nnabbi Omuggya - MUKAMA Katonda wo agenda kukuyimusiza Nnabbi ali nga nze, ng\u2019amuggya mu bantu bo. Nnabbi oyo mumuwulirizanga era mumugonderanga."
                },
                "16": {
                    "verse_nr": "16",
                    "verse": "Kubanga ekyo kye wasaba MUKAMA Katonda wo ku lunaku olw\u2019okuku\u014b\u014baana ku lusozi Kolebu ng\u2019ogamba nti, \u201cSisaanidde kuddayo nate kuwulira ddoboozi lya MUKAMA Katonda wange wadde okuddayo okulaba omuliro guno omungi, nneme okufa.\u201d"
                },
                "17": {
                    "verse_nr": "17",
                    "verse": "MUKAMA Katonda kwe kunnyanukula nti, \u201cKye bagambye kirungi era kituufu."
                },
                "18": {
                    "verse_nr": "18",
                    "verse": "Nzija kubayimusiza Nnabbi ali nga ggwe okuva wakati mu bo; Nze nnaasanga ebigambo byange mu kammwe ke, ye n\u2019abategeezanga bye nnaamulagiranga."
                },
                "19": {
                    "verse_nr": "19",
                    "verse": "Omuntu yenna ataagonderenga bigambo Nnabbi by\u2019anaayogeranga mu linnya lyange, Nze kennyini, Nze nnaamwekolerangako."
                },
                "20": {
                    "verse_nr": "20",
                    "verse": "Naye nnabbi anaayogeranga mu linnya lya bakatonda abalala, oba aneetulinkirizanga nti ayogera mu linnya lyange, songa si Nze mmulagidde okubyogera, nnabbi oyo wa kufa.\u201d"
                },
                "21": {
                    "verse_nr": "21",
                    "verse": "Oyinza okwebuuza nti, \u201cTunaamanyanga tutya ng\u2019ebigambo ebyo MUKAMA Katonda si y\u2019anaabanga abyogedde?\u201d"
                },
                "22": {
                    "verse_nr": "22",
                    "verse": "Ebigambo nnabbi by\u2019anaayogeranga mu linnya lya MUKAMA bwe bitaatuukirirenga oba bwe bitaabenga bya mazima, ng\u2019ebigambo ebyo MUKAMA Katonda si y\u2019abyogedde. Nnabbi oyo by\u2019anaabanga ayogedde anaabanga abiyiiyizza buyiiya. Ebyo tebibatiisanga."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Amateeka ku Bibuga eby\u2019Okuddukirangamu - MUKAMA Katonda wo bw\u2019alimala okuzikiriza amawanga kaakano agali mu nsi gy\u2019akuwa, n\u2019ogyefunira, ne weetwalira ebibuga byabwe, n\u2019amaka gaabwe n\u2019obeera omwo,"
                },
                "2": {
                    "verse_nr": "2",
                    "verse": "weeyawulirangako ebibuga bisatu nga biri wakati mu nsi MUKAMA Katonda wo gy\u2019akuwa okugirya."
                },
                "3": {
                    "verse_nr": "3",
                    "verse": "Okolanga enguudo eziraga mu bibuga ebyo; ensi MUKAMA Katonda wo gy\u2019akuwa okubeera obusika bwo obw\u2019enkalakkalira, ogyawulangamu ebitundu bisatu, kale buli anattanga omuntu anaddukiranga mu kimu ku bibuga eby\u2019omu bitundu ebyo."
                },
                "4": {
                    "verse_nr": "4",
                    "verse": "Etteeka lino likwata ku muntu anattanga munne nga tagenderedde kubanga anaabanga tamulinaako kiruyi kyonna, oyo eyasse anaddukiranga mu kimu ku bibuga ebyo awonye obulamu bwe."
                },
                "5": {
                    "verse_nr": "5",
                    "verse": "Ekyokulabirako kiikino: Singa omuntu agenda ne munne okutema omuti mu kibira n\u2019embazzi, naye ng\u2019abadde agiwuuba ateme omuti, embazzi n\u2019ewanguka mu kiti kyayo, n\u2019etema munne n\u2019afa, eyasse anaayinzanga okuddukira mu kimu ku bibuga ebyo, n\u2019atattibwa."
                },
                "6": {
                    "verse_nr": "6",
                    "verse": "Ebibuga ebyo tebisaanira kuba wala nnyo, kubanga oli ayagala okuwalanira omufu eggwanga bw\u2019anaafubanga okugoba eyasse embiro okutuusa ng\u2019amukutte, aleme kusobola kumukwata, naye n\u2019amutta, songa eyasse oli yali tagenderedde kutta munne, kubanga ku bombi tekwaliko mulabe wa munne."
                },
                "7": {
                    "verse_nr": "7",
                    "verse": "Kyenva nkulagira okweyawulirangako ebibuga bisatu."
                },
                "8": {
                    "verse_nr": "8",
                    "verse": "MUKAMA Katonda wo bw\u2019anaakugaziyirizanga amatwale go, nga bwe yalayirira bajjajjaabo, n\u2019akuwa ettaka lyonna lye yasuubiza bajjajjaabo,"
                },
                "9": {
                    "verse_nr": "9",
                    "verse": "kasita onookwatanga amateeka gonna ge nkulagira leero, kwe kwagalanga MUKAMA Katonda wo, n\u2019okutambuliranga mu makubo ge, kale ku bibuga bino ebisatu onooyongerangako ebirala bisatu."
                },
                "10": {
                    "verse_nr": "10",
                    "verse": "Ekyo onookikolanga okuziyiza omusaayi gw\u2019omuntu ataliiko musango okuyiikira obwereere mu nsi yo MUKAMA Katonda wo gy\u2019akuwa okubeera obusika bwo obw\u2019enkalakkalira, omusaayi oguyiise gulemenga kubeera ku ggwe."
                },
                "11": {
                    "verse_nr": "11",
                    "verse": "Naye omuntu bw\u2019anaabanga n\u2019ekiruyi ku munne, n\u2019amwekwekerera n\u2019amutta, n\u2019alyoka addukira mu kimu ku bibuga ebyo,"
                },
                "12": {
                    "verse_nr": "12",
                    "verse": "abakulembeze abakulu ab\u2019omu kibuga ky\u2019omutemu, banaamutumyangayo ne bamuggyayo, ne bamukwasa anaabanga agenda okuwoolera eggwanga ery\u2019omusaayi gw\u2019omufu, omutemu n\u2019alyoka attibwa."
                },
                "13": {
                    "verse_nr": "13",
                    "verse": "Tomusaasiranga. Kikugwanira okumalirawo ddala mu Isirayiri okuyiwa omusaayi ogutaliiko musango, olyoke obeerenga bulungi n\u2019emirembe."
                },
                "14": {
                    "verse_nr": "14",
                    "verse": "Ensalo z\u2019Obwannannyini - Tosimbulanga bituuti ebiri mu mpenda eziraga ensalo ya buli muntu ne muliraanwa we, ebyasimbibwawo ab\u2019omu mirembe egyasooka, ebiraga ettaka ly\u2019onoogabana mu nsi MUKAMA Katonda wo gy\u2019akuwa okugirya."
                },
                "15": {
                    "verse_nr": "15",
                    "verse": "Etteeka ku Bajulizi - Omujulizi omu taamalenga, okusinzisa omuntu omusango gw\u2019anaabanga azzizza, oba olw\u2019ekikolwa ekibi ky\u2019anaabanga akoze nga kyekuusa ku musango gw\u2019anaabanga azzizza. Wanaamalanga kubeerawo obujulizi bw\u2019abantu babiri oba basatu, olwo nno ekivunaanwa omuntu oyo ne kiryoka kinywezebwa."
                },
                "16": {
                    "verse_nr": "16",
                    "verse": "Omujulizi ow\u2019obulimba bw\u2019aneesowolangayo n\u2019avunaana omuntu nti musobya,"
                },
                "17": {
                    "verse_nr": "17",
                    "verse": "abantu bombi abawoza\u014b\u014banya banajjanga mu maaso ga MUKAMA Katonda awali bakabona n\u2019abalamuzi abanaabanga ku mulimu mu kiseera ekyo."
                },
                "18": {
                    "verse_nr": "18",
                    "verse": "Abalamuzi kinaabagwaniranga okubuulirizanga ennyo n\u2019obwegendereza. Omujulizi oyo bw\u2019anaakakasibwanga nga mulimba, ng\u2019obujulizi bw\u2019awadde ku munne bugingirire,"
                },
                "19": {
                    "verse_nr": "19",
                    "verse": "munaamukolangako nga naye bw\u2019abadde ayagala munne akolweko. Bw\u2019atyo n\u2019omalirawo ddala ebikolwa ebibi ebiri wakati mu mmwe."
                },
                "20": {
                    "verse_nr": "20",
                    "verse": "Abalala bwe banaakiwuliranga banaatyanga, ng\u2019olwo mu mmwe temukyali baddayo kuzzanga musango gufaanana ng\u2019ogwo."
                },
                "21": {
                    "verse_nr": "21",
                    "verse": "Tobasaasiranga; obulamu busasulwenga na bulamu, eriiso olw\u2019eriiso, erinnyo olw\u2019erinnyo, omukono olw\u2019omukono n\u2019ekigere olw\u2019ekigere."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Amateeka g\u2019Olutalo - Bw\u2019onoobanga ogenze okutabaala abalabe bo, n\u2019olaba embalaasi n\u2019amagaali n\u2019eggye eddene okukira eriryo, tobatyanga; kubanga MUKAMA Katonda wo, eyakuggya mu nsi y\u2019e Misiri, anaabanga naawe."
                },
                "2": {
                    "verse_nr": "2",
                    "verse": "Bwe munaabanga muli kumpi okutandika okulwana, kabona anajjanga n\u2019ayogera eri eggye ly\u2019abaserikale,"
                },
                "3": {
                    "verse_nr": "3",
                    "verse": "n\u2019abagamba nti, \u201cWulira, Ayi Isirayiri! Olwa leero mugenda okutandika okulwana n\u2019abalabe bammwe. Temuggwaamu mutima, so temutiitiira wadde okubatya."
                },
                "4": {
                    "verse_nr": "4",
                    "verse": "Kubanga MUKAMA Katonda wammwe y\u2019anaagendanga nammwe okubalwanirira ng\u2019alwanyisanga abalabe bammwe, n\u2019okubawanga mmwe obuwanguzi.\u201d"
                },
                "5": {
                    "verse_nr": "5",
                    "verse": "Abaami banaayogeranga eri eggye nga bagamba nti, \u201cWaliwo mu mmwe alina ennyumba empya gye yeezimbira naye nga tennatukuzibwa? Kimusanidde addeyo mu nnyumba ye, si kulwa ng\u2019afiira mu lutalo, omulala n\u2019agitukuza."
                },
                "6": {
                    "verse_nr": "6",
                    "verse": "Waliwo mu mmwe eyalima ennimiro y\u2019emizabbibu naye nga tannatandika kulya ku bibala byamu? Kimusaanidde addeyo mu maka ge, si kulwa ng\u2019afiira mu lutalo, omuntu omulala n\u2019alya ebibala byamu."
                },
                "7": {
                    "verse_nr": "7",
                    "verse": "Waliwo mu mmwe eyali ayogereza omukazi, naye nga tannamuwasa? Kimugwanidde addeyo mu maka ge, si kulwa ng\u2019afiira mu lutalo, omuntu omulala n\u2019awasa omukazi oyo.\u201d"
                },
                "8": {
                    "verse_nr": "8",
                    "verse": "Abaami banaayongeranga okwogera eri eggye nga bagamba nti, \u201cWaliwo mu mmwe omutiitiizi, oba aweddemu amaanyi mu mutima? Kimusaanidde addeyo mu maka ge, si kulwa ng\u2019aleetera banne omutima omutiitiizi.\u201d"
                },
                "9": {
                    "verse_nr": "9",
                    "verse": "Abaami bwe banaamalanga okwogera eri eggye, banaalondanga abakulu mu balwanyi abanaakulemberanga eggye eryo."
                },
                "10": {
                    "verse_nr": "10",
                    "verse": "Bw\u2019onoosembereranga ekibuga ng\u2019ogenda okukirwanyisa, osookanga kulangirira mirembe eri abantu baamu."
                },
                "11": {
                    "verse_nr": "11",
                    "verse": "Bwe banakkirizanga emirembe, ne bakuggulirawo emiryango gy\u2019ekibuga kyabwe, kale abantu baamu bonna banaafuukanga baweereza bo, okukukoleranga byonna nga bw\u2019onooyagalanga."
                },
                "12": {
                    "verse_nr": "12",
                    "verse": "Naye ekibuga ekyo bwe kinaagaananga okukkiriza emirembe, ne kisalawo okukulwanyisa, onookyebungululanga n\u2019okizingiza."
                },
                "13": {
                    "verse_nr": "13",
                    "verse": "MUKAMA Katonda wo bw\u2019anaakigabulanga mu mukono gwo, onottanga n\u2019ekitala buli musajja yenna."
                },
                "14": {
                    "verse_nr": "14",
                    "verse": "Kyokka abakazi n\u2019abaana abato, n\u2019ebisibo by\u2019ensolo, n\u2019ebintu byonna ebinaabanga mu kibuga omwo, onoobyetwaliranga ng\u2019omunyago gwo. Era onookozesanga nga bw\u2019onooyagalanga omunyago gwonna ogunaavanga mu balabe bo MUKAMA Katonda wo gw\u2019anaabanga akuwadde."
                },
                "15": {
                    "verse_nr": "15",
                    "verse": "Bw\u2019otyo bw\u2019onookolanga ebibuga byonna ebinaakubeeranga ewala ennyo, ebitaabenga bibuga bya mawanga gano."
                },
                "16": {
                    "verse_nr": "16",
                    "verse": "Naye mu bibuga bino MUKAMA Katonda wo by\u2019akuwa okuba obusika bwo obw\u2019enkalakkalira, tewaabeerengawo kintu n\u2019ekimu ky\u2019onoolekangamu nga kissa omukka, byonna onoobizikiririzanga ddala."
                },
                "17": {
                    "verse_nr": "17",
                    "verse": "Abakiiti, n\u2019Abamoli, n\u2019Abakanani, n\u2019Abaperezi, n\u2019Abakiivi, n\u2019Abayebusi, onoobamalirangawo ddala, nga MUKAMA Katonda wo bw\u2019akulagidde,"
                },
                "18": {
                    "verse_nr": "18",
                    "verse": "balemenga kubayigiriza bikolobero bye bakola nga basinza bakatonda baabwe, bwe mutyo nammwe ne mwonoonanga eri MUKAMA Katonda wammwe."
                },
                "19": {
                    "verse_nr": "19",
                    "verse": "Bw\u2019onoozingizanga ekibuga, ng\u2019olwana nakyo, okumala ebbanga eddene olyoke okiwangule, toddiranga mbazzi n\u2019ozikiriza emiti gyakyo gyonna, kubanga ojjanga kwetaaga okulyanga ku bibala byagyo. Togitemanga. Emiti egy\u2019omu nnimiro nagyo bantu olyoke ogizingize?"
                },
                "20": {
                    "verse_nr": "20",
                    "verse": "Naye emiti gy\u2019omanyi nga si gya bibala, egyo onoogitemanga olyoke ogikozesenga okuzimba ekisenge kw\u2019onoosinziiranga okulwananga n\u2019ekibuga ky\u2019onoobanga ozingizza, okutuusa lwe kinaagwanga."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Etteeka ku Butemu ng\u2019Eyatemula Tamanyiddwa - Bw\u2019olimala okuyingira mu nsi MUKAMA Katonda gy\u2019akuwa okugirya, omuntu n\u2019asangibwa mu nsiko ng\u2019attiddwa, kyokka ng\u2019eyamusse tamanyiddwa,"
                },
                "2": {
                    "verse_nr": "2",
                    "verse": "bakadde bo, abakulembeze, n\u2019abalamuzi bo banaafulumanga ne bagenda bapima obuwanvu bw\u2019ebbanga okuva ku mulambo okutuuka ku bibuga ebinaabanga bigwebulunguludde."
                },
                "3": {
                    "verse_nr": "3",
                    "verse": "Kale nno abakadde abakulembeze b\u2019ekibuga ekinaabanga kisinga okuliraana n\u2019omulambo ogwo, banaaddiranga ente enduusi etakozesebwangako mulimu gwonna, etassibwangamu kikoligo,"
                },
                "4": {
                    "verse_nr": "4",
                    "verse": "ne bagiserengesa mu kiwonvu ekirimu akagga akakulukuta; ekitalimwangamu wadde okusimbwamu emmere. Mu kiwonvu omwo mwe banaanyoleranga ensingo y\u2019ente eyo ne bagimenya."
                },
                "5": {
                    "verse_nr": "5",
                    "verse": "Kale nno batabani ba Leevi, bakabona, banaavangayo ne basembera, kubanga MUKAMA Katonda wo yabalonda okumuweerezanga, n\u2019okusabiranga emikisa mu linnya lya MUKAMA n\u2019okutereezanga empaka zonna n\u2019obulumbaganyi."
                },
                "6": {
                    "verse_nr": "6",
                    "verse": "Awo abakadde abakulembeze bonna ab\u2019omu kibuga ekinaasinganga okuliraana omulambo ogwo, banaanaabiranga engalo zaabwe ku nte eri enduusi eyamenyebbwa ensingo mu kiwonvu,"
                },
                "7": {
                    "verse_nr": "7",
                    "verse": "ne boogera nti, \u201cEmikono gyaffe si gye gyayiwa omusaayi guno, ne bwe gwali guyiyibwa amaaso gaffe tegaagulaba, tetwaliwo nga guyiyibwa."
                },
                "8": {
                    "verse_nr": "8",
                    "verse": "Osonyiwe abantu bo, Isirayiri, be wanunula Ayi MUKAMA Katonda, oleme kuleka wakati mu bantu bo, Isirayiri, omusango ogw\u2019okuyiwa omusaayi, gwe batazzanga.\u201d Bwe batyo banaasonyiyibwanga omusango gw\u2019omusaayi ogwo."
                },
                "9": {
                    "verse_nr": "9",
                    "verse": "Bw\u2019otyo bw\u2019onoggyangawo omusango wakati wammwe ogw\u2019okuyiwa omusaayi ogutaliiko nsonga, kubanga onoobanga okoze ekituufu mu maaso ga MUKAMA Katonda."
                },
                "10": {
                    "verse_nr": "10",
                    "verse": "Okuwasa Omukazi Omunyage - Bw\u2019ogendanga okutabaala balabe bo, MUKAMA n\u2019abagabula mu mikono gyo n\u2019onyagayo abantu,"
                },
                "11": {
                    "verse_nr": "11",
                    "verse": "mu abo abanyagiddwa bw\u2019onoolabangamu omukazi alabika obulungi n\u2019omwagala, n\u2019oyagala okumuwasa,"
                },
                "12": {
                    "verse_nr": "12",
                    "verse": "omutwalanga mu maka go, n\u2019omulagira okumwa omutwe gwe, n\u2019okusalako enjala ze,"
                },
                "13": {
                    "verse_nr": "13",
                    "verse": "n\u2019engoye ze mwe yawambirwa azeeyambulangamu. Bw\u2019anaamalanga mu nju yo omwezi mulamba ng\u2019akungubagira kitaawe ne nnyina, onoogendanga gy\u2019ali n\u2019obeera bba, naye anaabeeranga mukazi wo."
                },
                "14": {
                    "verse_nr": "14",
                    "verse": "Kyokka bw\u2019anaabanga takusanyusizza, omuwanga eddembe n\u2019agenda so tomutundanga nsimbi. Tomuyisanga nga muddu, kubanga ggwe wamumalamu ekitiibwa kye."
                },
                "15": {
                    "verse_nr": "15",
                    "verse": "Eddembe ery\u2019Obwebange ery\u2019Omwana Omubereberye - Omusajja bw\u2019anaabanga n\u2019abakazi babiri, omu nga muganzi naye omulala nga mukyawe, bombi ne bamuzaalira abaana aboobulenzi, naye ng\u2019omwana omubereberye ye w\u2019omukyawe;"
                },
                "16": {
                    "verse_nr": "16",
                    "verse": "bw\u2019anaabanga agabira batabani be abo ebintu bye mu ddaame lye, takkirizibwenga kuyisa mwana wa muganzi ng\u2019omubereberye, singa omwana w\u2019omukyawe ye mubereberye."
                },
                "17": {
                    "verse_nr": "17",
                    "verse": "Anaasaaniranga okukkiriza nti omwana w\u2019omukyawe ye mubereberye, era anaamuwanga emiteeko ebiri egy\u2019ebintu bye byonna by\u2019alina, kubanga oyo ge maanyi ga kitaawe amabereberye. Ye nannyini ddembe ery\u2019obwebange ery\u2019omwana omubereberye."
                },
                "18": {
                    "verse_nr": "18",
                    "verse": "Abaana Abakakanyavu Abatawulira - Omuntu bw\u2019anaabanga ne mutabani we omukakanyavu omujeemu atagondera biragiro bya kitaawe wadde ebya nnyina, atabafaako bwe bamubonerezaamu olw\u2019obutawulira,"
                },
                "19": {
                    "verse_nr": "19",
                    "verse": "kitaawe ne nnyina banaamukwatanga ne bamuleeta eri abakulu abakulembeze ab\u2019omu kibuga kye waabwe nga bali wabweru w\u2019omulyango gw\u2019ekibuga ekyo."
                },
                "20": {
                    "verse_nr": "20",
                    "verse": "Banaategeezanga abakulu abakulembeze b\u2019omu kibuga kye waabwe nti, \u201cMutabani waffe ono mukakanyavu era mujeemu. Tatuwulira. Wa mulugube nnyo era mutamiivu.\u201d"
                },
                "21": {
                    "verse_nr": "21",
                    "verse": "Kale nno abasajja b\u2019omu kibuga ekyo banaamukubanga amayinja ne bamutta. Bw\u2019otyo bw\u2019onoomalangawo ekibi wakati wo. Isirayiri yenna anaakiwuliranga, n\u2019atya."
                },
                "22": {
                    "verse_nr": "22",
                    "verse": "Amateeka Agatali Gamu - Omuntu bw\u2019anaasingibwanga ogw\u2019okufa n\u2019attibwa, n\u2019awanikibwa ku muti,"
                },
                "23": {
                    "verse_nr": "23",
                    "verse": "omulambo gwe teguulekebwenga ku muti ne gusulako ekiro kyonna; onoomuziikanga ku lunaku olwo lwennyini, kubanga omuntu awanikibwa ku muti, Katonda aba amukolimidde. Togwagwawazanga nsi MUKAMA Katonda wo gy\u2019akuwa okugirya okubeera obusika bwo obw\u2019enkalakkalira."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Okuyambagana - Bw\u2019olabanga ente ya munno, oba endiga ye, ng\u2019ebula okuva ewaabayo, togirekanga bulesi ne weesuulirayo ogwa nnaggamba naye ogikwatanga n\u2019ogizzaayo ewa nnyiniyo."
                },
                "2": {
                    "verse_nr": "2",
                    "verse": "Nannyini yo bw\u2019abanga tasula kumpi naawe, obanga nannyini yo tomumanyi, ogireetanga mu maka go n\u2019obeeranga nayo okutuusa nannyini yo lw\u2019alijja ng\u2019aginoonya; olwo nno n\u2019olyoka ogimuddiza."
                },
                "3": {
                    "verse_nr": "3",
                    "verse": "Okolanga bw\u2019otyo ng\u2019osanze endogoyi ya munno, obanga olonze ekyambalo kya munno, oba ekintu kyonna ekirala munno ky\u2019anaabanga abuliddwa kyokka ggwe n\u2019okironda. Tolemanga kuyamba munno ng\u2019ali mu buzibu, ate nga wandisobodde okumuyamba. Obusobozi bw\u2019onoobanga nabwo okuyamba munno tobumukwekanga."
                },
                "4": {
                    "verse_nr": "4",
                    "verse": "Bw\u2019onoolabanga endogoyi ya munno, oba ente ye, ng\u2019egudde ku kkubo, togiyitangako buyisi, wabula omuyambanga okugiyimusa."
                },
                "5": {
                    "verse_nr": "5",
                    "verse": "Omusajja Okwefaanaanyiriza Omukazi, oba Omukazi Okwefaanaanyiriza Omusajja - Omukazi taayambalenga ngoye za kisajja, so n\u2019omusajja taayambalenga ngoye za kikazi; kubanga abakola ebyo MUKAMA Katonda wammwe abakyayira ddala."
                },
                "6": {
                    "verse_nr": "6",
                    "verse": "Temutwalanga Nnyonyi Nzadde. Bwe munaalabanga ekisu ky\u2019ennyonyi ku muti, oba ku mabbali g\u2019ekkubo, nga kirimu amagi oba obwana obuto, nga ne nnyina waabwo abumaamidde, oba atudde ku magi, bwe munaatwalanga obwana obuto, nnyina waabwo temumutwalirangako."
                },
                "7": {
                    "verse_nr": "7",
                    "verse": "Obwana obuto munaayinzanga okubutwala, kyokka nnyina waabwo mumulekanga n\u2019agenda, mulyoke mufunenga emirembe mu mutima awamu n\u2019obuwangaazi."
                },
                "8": {
                    "verse_nr": "8",
                    "verse": "Akasenge ak\u2019Okukugira Akasolya - Bwe muneezimbiranga enju empya ey\u2019akasolya akatereevu akatali keesulifu, mukolangako akasenge waggulu okwebungulula akasolya ako, kalyoke kaziyizenga omuntu okuva eyo waggulu n\u2019agwa wansi, n\u2019aleeteranga ennyumba eyo omusango olw\u2019omusaayi ogunaabanga guyiise."
                },
                "9": {
                    "verse_nr": "9",
                    "verse": "Obutatabulatabulanga Bintu bya Njawulo - Wakati w\u2019ennyiriri z\u2019emizabbibu temusimbangamu mmere ya ngeri ndala, bwe munaakikolanga, ebibala by\u2019emizabbibu n\u2019eby\u2019emmere gye munaabanga musimbyemu, byombi munaabifiirwanga."
                },
                "10": {
                    "verse_nr": "10",
                    "verse": "Ente n\u2019endogoyi temuzigattanga wamu ne muzisibanga ku kikoligo kye kimu eky\u2019ekyuma kye munaabanga mulimisa."
                },
                "11": {
                    "verse_nr": "11",
                    "verse": "Temwambalanga ngoye ezinaabanga zirukiddwa n\u2019ewuzi z\u2019ebyoya by\u2019endiga nga zigattiddwa wamu n\u2019ewuzi eza linena."
                },
                "12": {
                    "verse_nr": "12",
                    "verse": "Mutunganga emijunga ku buli nsonda ennya ez\u2019eminagiro gyammwe gye munaayambalanga."
                },
                "13": {
                    "verse_nr": "13",
                    "verse": "Amateeka ag\u2019Enkolagana y\u2019Abasajja n\u2019Abakazi - Omusajja bw\u2019aneewasizanga omukazi, kyokka oluvannyuma lw\u2019okusula naye, n\u2019amukyawa,"
                },
                "14": {
                    "verse_nr": "14",
                    "verse": "n\u2019amuwaayiriza ng\u2019amukonjera ng\u2019agamba nti, \u201cNawasa omukazi ono, naye bwe nasula naye saamusanga nga mbeerera,\u201d"
                },
                "15": {
                    "verse_nr": "15",
                    "verse": "Kitaawe w\u2019omuwala oyo ne nnyina banaaleeteranga abakulembeze abakulu ab\u2019ekibuga ekyo, nga bali ku wankaaki waakyo, obujulizi obunaalaganga ng\u2019omuwala waabwe yali mbeerera."
                },
                "16": {
                    "verse_nr": "16",
                    "verse": "Kitaawe w\u2019omuwala anaategeezanga abakulembeze abakulu nti, \u201cNagabira omusajja ono omwana wange omuwala amuwase, naye omusajja amukyaye."
                },
                "17": {
                    "verse_nr": "17",
                    "verse": "Kaakano wuuno amuwaayiriza ng\u2019amukonjera ng\u2019amwogerako nti, Muwala wo namusanga nga si mbeerera.\u201d Naye obujulizi buubuno obulaga ng\u2019omwana wange ono omuwala yali mbeerera. Abazadde b\u2019omuwala banaayanjululizanga essuuka y\u2019obuliri mu maaso g\u2019abakulembeze abakulu ab\u2019ekibuga ekyo."
                },
                "18": {
                    "verse_nr": "18",
                    "verse": "Abakulembeze abakulu b\u2019ekibuga ekyo banaatwalanga bba w\u2019omuwala, banaasookanga okumukubamu."
                },
                "19": {
                    "verse_nr": "19",
                    "verse": "Ate ne bamusalira omutango gwa sekeri za ffeeza kikumi; banaaziwanga kitaawe w\u2019omuwala; kubanga omusajja oyo anaabanga aleese erinnya ebbi ku muwala wa Isirayiri embeerera. Omuwala oyo anaabeeranga mu maka g\u2019omusajja oyo ebbanga lyonna, era omusajja takkirizibwenga kugoba mukazi we oyo ebiro byonna omusajja oyo by\u2019alimala nga mulamu."
                },
                "20": {
                    "verse_nr": "20",
                    "verse": "Naye singa omusajja nga by\u2019anaabanga ayogedde bya mazima, nga n\u2019obujulizi obukakasa ng\u2019omuwala yali mbeerera bunaabanga bubuze,"
                },
                "21": {
                    "verse_nr": "21",
                    "verse": "kale nno omuwala oyo anaaleetebwanga ku muzigo gw\u2019ennyumba ya kitaawe, era abasajja ab\u2019omu kibuga ky\u2019omuwala oyo banaamukubiranga awo amayinja n\u2019afa. Kubanga anaabanga akoze ekikolwa kya bugwenyufu nnyo eky\u2019okumanya abasajja ng\u2019akyali mu luggya lwa kitaawe. Ekibi musaananga mukimalemu mu Isirayiri."
                },
                "22": {
                    "verse_nr": "22",
                    "verse": "Omusajja bw\u2019anaakwatibwanga nga yeebase n\u2019omukyala w\u2019omusajja omulala, kale, omusajja akwatiddwa n\u2019omukyala gw\u2019anaabanga yeebase naye, bombi baakuttibwanga. Ekibi musaana mukimalengamu mu Isirayiri."
                },
                "23": {
                    "verse_nr": "23",
                    "verse": "Bwe wanaabangawo omuwala embeerera ayogerezebwa afumbirwe, omusajja n\u2019amusanga mu kibuga ne yeebaka naye,"
                },
                "24": {
                    "verse_nr": "24",
                    "verse": "munaabaleetanga bombi ku wankaaki w\u2019ekibuga ekyo ne mubakuba amayinja ne bafa; omuwala, bwe kibanga nga yali munda mu kibuga naye n\u2019atakuba nduulu kufuna buyambi; omusajja, kubanga yayonoona omuwala ajja okufumbirwa omusajja we. Bwe mutyo bwe munaamalangamu ekibi mu mmwe."
                },
                "25": {
                    "verse_nr": "25",
                    "verse": "Naye omusajja bw\u2019anaasanganga omuwala ayogerezebwa ku ttale n\u2019amukwata ne yeebaka naye olw\u2019empaka, kale nno omusajja anaabanga yeebase n\u2019omuwala oyo y\u2019anattibwanga."
                },
                "26": {
                    "verse_nr": "26",
                    "verse": "Omuwala oyo temumukolangako kintu kyonna, kubanga anaabanga talina kibi kyonna ky\u2019akoze ekinaamusaanyizanga okufa. Ensonga ezo zifaanana ng\u2019ez\u2019omuntu anaabanga alumbaganye muliraanwa we n\u2019amutemula."
                },
                "27": {
                    "verse_nr": "27",
                    "verse": "Olwokubanga omuwala ono anaabanga ayogerezebwa okufumbirwa yasangibwa omusajja ku ttale etali bantu, anaayinzanga okuba nga yeekubira enduulu naye ne watabaawo amudduukirira okumuyamba."
                },
                "28": {
                    "verse_nr": "28",
                    "verse": "Omusajja bw\u2019anasisinkananga omuwala embeerera naye nga taliiko amwogereza, n\u2019amukwata ne yeebaka naye, ne bakwatibwa nga bali mu kikolwa ekyo,"
                },
                "29": {
                    "verse_nr": "29",
                    "verse": "omusajja anaabanga yeebase n\u2019omuwala oyo anaasasulanga kitaawe w\u2019omuwala sekeri eza ffeeza amakumi ataano. Omusajja anaawasanga omuwala oyo okuba mukazi we, kubanga anaabanga amaze okumusobyako. Era taamugobenga okumala ebbanga lyonna omusajja oyo nga mulamu."
                },
                "30": {
                    "verse_nr": "30",
                    "verse": "Omusajja taawasenga mukyala wa kitaawe aleme kuweebuulanga kitiibwa kya buliri bwa kitaawe."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Abatakkirizibwenga mu Ku\u014b\u014baaniro lya MUKAMA - \u201cOmuntu yenna ng\u2019ebitundu by\u2019omubiri gwe eby\u2019ekyama byabetentebwa oba nga byasalibwako, taayingirenga mu ku\u014b\u014baaniro lya MUKAMA Katonda."
                },
                "2": {
                    "verse_nr": "2",
                    "verse": "\u201cAbantu bonna abanaazaalibwanga mu bufumbo obutaabenga butukuvu tebaayingirenga mu ku\u014b\u014baaniro lya MUKAMA Katonda. Bazzukulu baabwe okutuusa ku mulembe ogw\u2019ekkumi, nabo tebayingiranga mu ku\u014b\u014baaniro lya MUKAMA Katonda."
                },
                "3": {
                    "verse_nr": "3",
                    "verse": "\u201cAbamoni n\u2019Abamowaabu ne bazzukulu baabwe okutuusa ku mulembe ogw\u2019ekkumi tebayingiranga mu ku\u014b\u014baaniro lya MUKAMA Katonda."
                },
                "4": {
                    "verse_nr": "4",
                    "verse": "Kubanga bwe mwali muva mu nsi y\u2019e Misiri, tebajja kubaaniriza n\u2019okubaleetera ku mmere ne ku mazzi; ate ne bapangisa Balamu mutabani wa Byoli nga bamuggya e Pesoli eky\u2019omu Mesopotamiya, okubakolimira."
                },
                "5": {
                    "verse_nr": "5",
                    "verse": "Kyokka MUKAMA Katonda wo n\u2019alemesa Balamu; ekikolimo n\u2019akikufuuliramu omukisa, kubanga MUKAMA Katonda wo akwagala nnyo."
                },
                "6": {
                    "verse_nr": "6",
                    "verse": "Tokolanga nabo endagaano ey\u2019omukwano n\u2019okubayamba mu mbeera yaabwe ebbanga lyonna ly\u2019olimala ng\u2019oli mulamu."
                },
                "7": {
                    "verse_nr": "7",
                    "verse": "\u201cOmwedomu tomukyawanga kubanga omulinako oluganda. Tokyawanga Mumisiri n\u2019omu kubanga wali mugenyi mu nsi yaabwe."
                },
                "8": {
                    "verse_nr": "8",
                    "verse": "Abaana baabwe ab\u2019omulembe ogwokusatu banaakkirizibwanga okuyingira mu ku\u014b\u014baaniro lya MUKAMA Katonda."
                },
                "9": {
                    "verse_nr": "9",
                    "verse": "Obutali Bulongoofu mu Lusiisira - \u201cBw\u2019onoogendanga okutabaala abalabe bo weewalenga obutali bulongoofu mu lusiisira lwammwe."
                },
                "10": {
                    "verse_nr": "10",
                    "verse": "Bwe wanaabangawo omusajja mu mmwe eyeeroteredde ekiro, bw\u2019atyo n\u2019aba atali mulongoofu, anaafulumanga mu lusiisira n\u2019abeera ebweru."
                },
                "11": {
                    "verse_nr": "11",
                    "verse": "Naye obudde bwe bunaawungeeranga anaanaabanga n\u2019amazzi; enjuba bw\u2019eneemalanga okugwa anaayinzanga okukomawo mu lusiisira."
                },
                "12": {
                    "verse_nr": "12",
                    "verse": "\u201cOnootegekanga ekifo ebweru w\u2019olusiisira ky\u2019onoolagangamu okweteewuluza."
                },
                "13": {
                    "verse_nr": "13",
                    "verse": "Onoogendangayo n\u2019eby\u2019okukozesa. Onootwalanga ekifumu, bw\u2019onoomalanga okweteewuluza onoosimanga ekinnya n\u2019oziikamu ebyo ebivudde mu nda yo."
                },
                "14": {
                    "verse_nr": "14",
                    "verse": "Kubanga MUKAMA Katonda wo anaatambulanga naawe, mu lusiisira lwo ng\u2019akulabirira n\u2019okukuyamba okuwangula abalabe bammwe. Noolwekyo olusiisira lwo kirusaanira lubeerenga lutukuvu, MUKAMA alemenga kusangamu kintu kyonna ekitali kirongoofu mu ggwe ne kimuleeteranga okukuvaako."
                },
                "15": {
                    "verse_nr": "15",
                    "verse": "Amateeka Agatali Gamu - \u201cOmuddu omugule bw\u2019anaabombanga n\u2019ava ku mukama we mu nsi endala, n\u2019ajja ne yeekweka gy\u2019oli, tomuzzangayo wa mukama we."
                },
                "16": {
                    "verse_nr": "16",
                    "verse": "Omulekanga n\u2019abeera naawe wakati mu mmwe, mu kimu ku bibuga byo ky\u2019aneerobozanga. Tomujooganga."
                },
                "17": {
                    "verse_nr": "17",
                    "verse": "\u201cMu bawala ba Isirayiri temukkirizibwenga kubeerangamu bamalaaya ab\u2019omu masabo, n\u2019abasajja abalya ebisiyaga nabo tebakkirizibwenga mu Isirayiri."
                },
                "18": {
                    "verse_nr": "18",
                    "verse": "Toleetanga nsimbi, bamalaaya ze banaabanga bafunye mu bwamalaaya, mu nnyumba ya MUKAMA Katonda wo okusasulira obweyamo, wadde ensimbi z\u2019abasajja abalya ebisiyaga; kubanga MUKAMA Katonda wo akyayira ddala ebikolwa ebyo byombi."
                },
                "19": {
                    "verse_nr": "19",
                    "verse": "\u201cOmuyisirayiri bw\u2019anaawolanga Muyisirayiri munne ensimbi, oba emmere, oba ebintu ebirala byonna, bw\u2019anaabanga asasulwa tasabirangako magoba gaabyo."
                },
                "20": {
                    "verse_nr": "20",
                    "verse": "Bw\u2019onoowolanga bannaggwanga onoobasabirangako amagoba gaako; MUKAMA Katonda wo alyoke akuwenga omukisa ku buli ky\u2019onookwatangako engalo ng\u2019otuuse mu nsi gy\u2019oli okumpi okuyingira n\u2019okugyefunira."
                },
                "21": {
                    "verse_nr": "21",
                    "verse": "\u201cBw\u2019oneeyamanga obweyamo eri MUKAMA tolwangawo kubutuukiriza, kubanga ddala ddala MUKAMA Katonda wo agenda kukikulagira olyoke weewonye omusango olw\u2019ekibi ekyo."
                },
                "22": {
                    "verse_nr": "22",
                    "verse": "Naye bw\u2019oteeyamanga bweyamo toobeerengako musango."
                },
                "23": {
                    "verse_nr": "23",
                    "verse": "Ebyo byonna akamwa ko bye kanaayogeranga kikugwanira okubikolanga, mu ngeri y\u2019emu nga bw\u2019onoobanga weeyamye obweyamo eri MUKAMA Katonda wo n\u2019akamwa ko."
                },
                "24": {
                    "verse_nr": "24",
                    "verse": "\u201cBw\u2019onooyingiranga mu nnimiro ya munno ey\u2019emizabbibu, onooyinzanga okwenogeranga ku birimba by\u2019emizabbibu n\u2019olya nga bw\u2019oneetaaganga n\u2019okkuta, naye tossangako mu kibbo okwetwalirako eka."
                },
                "25": {
                    "verse_nr": "25",
                    "verse": "Bw\u2019onooyingiranga mu nnimiro ya munno ey\u2019emmere ey\u2019empeke, onooyinzanga okwekungulirangako n\u2019engalo zo, naye toddiranga kambe n\u2019osala emmere y\u2019empeke eyo eneebanga tennaba kusalibwa.\u201d"
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Amateeka g\u2019Ebyobufumbo - Omusajja bw\u2019anaawasanga omukazi, naye oluvannyuma n\u2019amukyawa, kubanga amuvumbuddeko ebitamusanyusa, bw\u2019atyo n\u2019amuwandiikira ebbaluwa ey\u2019okumugoba, n\u2019agimukwasa, n\u2019amugoba mu nnyumba ye,"
                },
                "2": {
                    "verse_nr": "2",
                    "verse": "omukazi oyo anaayinzanga okwefunira omusajja omulala n\u2019amufumbirwa."
                },
                "3": {
                    "verse_nr": "3",
                    "verse": "Omusajja ono owookubiri naye bw\u2019anaamukyawanga n\u2019amuwandiikira ebbaluwa ey\u2019okumugoba, n\u2019agimukwasa, n\u2019amugoba mu nnyumba ye, oba omusajja oyo owookubiri bw\u2019anaafanga;"
                },
                "4": {
                    "verse_nr": "4",
                    "verse": "bba eyasooka, eyali amugobye takkirizibwenga kuddamu kumuwasa kuba mukazi we, kubanga omukazi oyo anaabanga amaze okwebaka n\u2019omusajja omulala. Ekyo kinaabanga kya kivve mu maaso ga MUKAMA. Totwalanga kibi mu nsi MUKAMA Katonda wo gy\u2019akuwa okubeera obutaka bwo obw\u2019enkalakkalira."
                },
                "5": {
                    "verse_nr": "5",
                    "verse": "Amateeka Agatali Gamu - Omusajja bw\u2019anaabanga yaakawasa taalondebwenga kugenda kutabaala oba okuweebwa omulimu omulala omunene ng\u2019ogwo. Anaasigalanga mu maka ge okumala ebbanga lya mwaka mulamba ng\u2019asanyusa mukazi we gw\u2019anaabanga awasizza."
                },
                "6": {
                    "verse_nr": "6",
                    "verse": "Omuntu bw\u2019awolanga munne n\u2019amusaba omusingo, oba akakalu, tamuggyangako lubengo oba enso ng\u2019omusingo oba akakalu, kubanga mu musingo ng\u2019ogwo, aba atwaliddemu obulamu bwa munne."
                },
                "7": {
                    "verse_nr": "7",
                    "verse": "Omuntu bw\u2019anaakwatibwanga ng\u2019awamba, obanga atunda Omuyisirayiri munne mu buddu, kale omuwambi anattibwanga. Bw\u2019otyo bw\u2019onoomalangamu ekibi wakati mu mmwe."
                },
                "8": {
                    "verse_nr": "8",
                    "verse": "Bwe wanaagwangawo obulwadde obw\u2019olususu ng\u2019obw\u2019ebigenge, weegenderezanga nnyo, n\u2019ogonderanga ebyo Abaleevi, bakabona, bye banaabalagiranga okukola, nga bwe mbalagidde."
                },
                "9": {
                    "verse_nr": "9",
                    "verse": "Ojjukiranga MUKAMA Katonda wo kye yakola Miryamu nga muli mu lugendo lwammwe nga muva mu Misiri."
                },
                "10": {
                    "verse_nr": "10",
                    "verse": "Bw\u2019owolanga munno ekintu eky\u2019engeri yonna, toyingiranga mu nnyumba ya munno oyo okunonamu omusingo."
                },
                "11": {
                    "verse_nr": "11",
                    "verse": "Ggwe awoze onaabeeranga wabweru n\u2019olindirira oyo gw\u2019onoobanga owoze, okukuleetera omusingo ogwo."
                },
                "12": {
                    "verse_nr": "12",
                    "verse": "Gw\u2019owoze bw\u2019anaabanga omwavu, ekyambalo ky\u2019anaabanga akuwadde ng\u2019omusingo, tosulanga nakyo."
                },
                "13": {
                    "verse_nr": "13",
                    "verse": "Enjuba bw\u2019eneebanga yaakagwa, onookiddizanga munno oyo alyoke akyebikke ekiro nga yeebase. Bw\u2019atyo anaakwebazanga era kinaabanga kikolwa kya butuukirivu mu maaso ga MUKAMA Katonda wo."
                },
                "14": {
                    "verse_nr": "14",
                    "verse": "Toyiikirizanga mwavu n\u2019omupakasi ali mu kwetaaga, n\u2019olwawo okumusasula empeera ye; ne bw\u2019anaabanga Omuyisirayiri munno oba ow\u2019okubannamawanga abanaabeeranga mu nsi yo nga basula mu kimu ku bibuga byo."
                },
                "15": {
                    "verse_nr": "15",
                    "verse": "Onoomusasulanga empeera ye eya buli lunaku ng\u2019enjuba tennaba kugwa, kubanga mwavu n\u2019omutima gwe gubeera ku mpeera eyo. Kubanga bw\u2019onoomulagajjaliranga, anaayinzanga okukaabirira MUKAMA Katonda n\u2019akuloopayo, bw\u2019otyo onoogwanga mu musango ogw\u2019ekibi."
                },
                "16": {
                    "verse_nr": "16",
                    "verse": "Bakitaabwe b\u2019abaana tebattibwenga nga babalanganga abaana baabwe, n\u2019abaana tebattibwenga nga babalanganga bakitaabwe; buli omu anattibwanga ng\u2019alangibwanga ekibi kye ye yennyini."
                },
                "17": {
                    "verse_nr": "17",
                    "verse": "Bannamawanga b\u2019onoobeeranga nabo, n\u2019abaana bamulekwa, obasaliranga emisango gyabwe n\u2019obwenkanya, era totwalanga kyambalo kya nnamwandu ng\u2019omusingo."
                },
                "18": {
                    "verse_nr": "18",
                    "verse": "Ojjukiranga nga bwe wali omuddu mu Misiri, naye MUKAMA Katonda wo n\u2019akununulayo. Kyenva nkulagira okukolanga bw\u2019otyo."
                },
                "19": {
                    "verse_nr": "19",
                    "verse": "Bw\u2019onookungulanga ebibala mu nnimiro yo ne weerabirayo ekinywa mu nnimiro, toddangayo kukikima. Onookirekeranga omunnaggwanga oba omwana omufuuzi oba nnamwandu; bw\u2019atyo MUKAMA alyoke akuwenga omukisa mu byonna by\u2019onookolanga."
                },
                "20": {
                    "verse_nr": "20",
                    "verse": "Bw\u2019onookubanga emizeeyituuni okuva ku miti gyo, toddangayo ku matabi mulundi gwakubiri okumalirako ddala ebibala ebinaabanga bisigaddeko. Ebyo binaabanga bya bannamawanga, n\u2019abaana bamulekwa ne bannamwandu."
                },
                "21": {
                    "verse_nr": "21",
                    "verse": "Bw\u2019onookungulanga emizabbibu okuva mu nnimiro yo, toddangamu mulundi gwakubiri. Ebibala ebinaabanga bisigaddeko onoobirekeranga bannamawanga, ne bamulekwa ne bannamwandu."
                },
                "22": {
                    "verse_nr": "22",
                    "verse": "Ojjukiranga nga bwe wali omuddu mu nsi ey\u2019e Misiri; kyenva nkulagira okukolanga bw\u2019otyo."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Abantu babiri bwe banaabanga n\u2019enkaayana, ensonga zaabwe ne bazitwala mu mbuga z\u2019amateeka, abalamuzi ne babasalirawo, banaalangiriranga asinze n\u2019oyo gwe gusinze."
                },
                "2": {
                    "verse_nr": "2",
                    "verse": "Singa oyo gwe gunaasi\u014b\u014banga anaabanga asaanira okukubwangamu obuga, omulamuzi anaamugalamizanga wansi n\u2019akubirwa mu maaso ge omuwendo gw\u2019obuga obuggya mu musango gw\u2019anaabanga azzizza,"
                },
                "3": {
                    "verse_nr": "3",
                    "verse": "naye nga tebusukka buga amakumi ana. Bwe bunaasukkanga omuwendo ogwo munnammwe anaabanga aswazibbwa nnyo mu maaso gammwe."
                },
                "4": {
                    "verse_nr": "4",
                    "verse": "Ente temugisibanga mimwa bwe munaabanga mugikozesa okuwuula emmere ey\u2019empeke."
                },
                "5": {
                    "verse_nr": "5",
                    "verse": "Obuvunaanyizibwa eri Owooluganda Afudde - Abooluganda bwe banaabanga babeera wamu, omu n\u2019afa nga talina mwana wabulenzi, nnamwandu we tafumbirwanga musajja atali wa mu luggya lwa bba. Muganda wa bba anaatwalanga nnamwandu oyo n\u2019amuwasa, n\u2019atuukiriza obuvunaanyizibwa bwa muganda we omugenzi eri nnamwandu oyo."
                },
                "6": {
                    "verse_nr": "6",
                    "verse": "Omwana owoobulenzi gw\u2019anaasookanga okuzaala y\u2019anaasikiranga erinnya lya muganda we omugenzi, bwe lityo erinnya ly\u2019omugenzi ne litasangulwawo mu Isirayiri."
                },
                "7": {
                    "verse_nr": "7",
                    "verse": "Naye omusajja bw\u2019anaabanga tayagala kuwasa nnamwandu wa muganda we, nnamwandu oyo anaagendanga eri abakulembeze abakulu ab\u2019omu kibuga kye, ku wankaaki, n\u2019abagamba nti, \u201cMuganda wa baze agaanye okuwangaaza erinnya lya muganda we mu Isirayiri. Kubanga agaanye okutuukiriza gye ndi obuvunaanyizibwa bw\u2019alina ku muganda we.\u201d"
                },
                "8": {
                    "verse_nr": "8",
                    "verse": "Abakulembeze abakulu b\u2019omu kibuga banaayitanga omusajja oyo ne boogera naye. Bw\u2019anaakakanyalanga n\u2019agamba nti, \u201cSaagala kumuwasa,\u201d"
                },
                "9": {
                    "verse_nr": "9",
                    "verse": "kale, nnamwandu wa muganda we anaatambulanga n\u2019alaga awali omusajja oyo mu maaso g\u2019abakulembeze abakulu b\u2019omu kibuga, anaamwambulangamu engatto mu kigere kye ekimu, era anaamuwandiranga amalusu mu maaso n\u2019ayogera nti, \u201cBwe kityo bwe kinaakolebwanga ku musajja atazimba lunyiriri lwa luggya lwa muganda we.\u201d"
                },
                "10": {
                    "verse_nr": "10",
                    "verse": "Oluggya lw\u2019omusajja oyo lunaamanyibwanga mu Isirayiri ng\u2019Oluggya lw\u2019Omwambule Engatto."
                },
                "11": {
                    "verse_nr": "11",
                    "verse": "Ebiragiro Ebirala - Bwe wanaabangawo abasajja babiri abalwana, mukazi w\u2019omu bw\u2019anajjanga okutaasa bba ku mulabe we n\u2019amukwata ebitundu bye eby\u2019ekyama,"
                },
                "12": {
                    "verse_nr": "12",
                    "verse": "omutemangako omukono gwe. Tomusaasiranga."
                },
                "13": {
                    "verse_nr": "13",
                    "verse": "Tossanga mu nsawo zo mayinja gapima ga ngeri bbiri ez\u2019enjawulo, ng\u2019erimu lizitowa, kyokka nga linnaalyo liwewuka."
                },
                "14": {
                    "verse_nr": "14",
                    "verse": "Tobeeranga na bipima bya ngeri bbiri eby\u2019enjawulo, ng\u2019ekimu kinene, kyokka nga kinnaakyo kitono."
                },
                "15": {
                    "verse_nr": "15",
                    "verse": "Kikugwanira obeerenga n\u2019amayinja agapima obuzito obutuufu, era n\u2019ebipima ebirala eby\u2019amazima era ebituufu, olyoke owangaalenga ng\u2019oli mu nsi MUKAMA Katonda wo gy\u2019akuwa."
                },
                "16": {
                    "verse_nr": "16",
                    "verse": "Kubanga MUKAMA Katonda wo akyayira ddala abo bonna abakola ebyo ebitali bya bwesigwa."
                },
                "17": {
                    "verse_nr": "17",
                    "verse": "Teweerabiranga Abamaleki bye baakukola bwe wali mu lugendo lwo ng\u2019ova mu Misiri."
                },
                "18": {
                    "verse_nr": "18",
                    "verse": "Bwe wali okooye nnyo nga n\u2019amaanyi gakuweddemu, baakusanga mu lugendo lwo olwo, ne balumba abo bonna abaali basembyeyo emabega wo ne babatta; Katonda nga tebamutya."
                },
                "19": {
                    "verse_nr": "19",
                    "verse": "Bw\u2019olimala okutuuka mu nsi MUKAMA Katonda wo gy\u2019akuwa okubeera obusika bwo obw\u2019enkalakkalira, ng\u2019akumazeeko n\u2019abalabe bo bonna ku njuyi zonna, ng\u2019owummudde, ozikiririzanga ddala Abamaleki n\u2019obamalirawo ddala bonna wansi w\u2019eggulu, ne watabaawo baliddayo kubajjukira nti baali babaddewo. Ekyo tokyerabiranga."
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Ebibala eby\u2019Amakungula ag\u2019Olubereberye - Awo olulituuka bw\u2019omalanga okuyingira mu nsi, MUKAMA Katonda wo gy\u2019akuwa okubeera obusika bwo obw\u2019enkalakkalira, ng\u2019omaze okugyefunira era ng\u2019otebenkedde bulungi,"
                },
                "2": {
                    "verse_nr": "2",
                    "verse": "oddiranga ebimu ku bibala ebibereberye by\u2019oliggya mu makungula agalisooka okuva mu ttaka ery\u2019oku nsi MUKAMA Katonda wo gy\u2019akuwa, n\u2019obiteeka mu kibbo. Kale nno obireetanga mu kifo MUKAMA Katonda wo kye yeerondera okubeerangamu Erinnya lye."
                },
                "3": {
                    "verse_nr": "3",
                    "verse": "Ogambanga kabona alibeera mu kisanja mu kiseera ekyo nti, \u201cNjatula leero eri MUKAMA Katonda wo nti ntuuse mu nsi MUKAMA gye yalayirira bajjajjaffe okugituwa.\u201d"
                },
                "4": {
                    "verse_nr": "4",
                    "verse": "Kabona aliggya ekibbo mu mikono gyo n\u2019akitereeza mu maaso g\u2019ekyoto kya MUKAMA Katonda wo."
                },
                "5": {
                    "verse_nr": "5",
                    "verse": "Kale nno oliyatula mu maaso ga MUKAMA Katonda wo nti, \u201cJjajjaffe yali mutambuze Omusuuli, n\u2019aserengeta mu Misiri n\u2019abantu be yali nabo abatono, ne babeera eyo, ne bafuukamu eggwanga ekkulu ery\u2019amaanyi era nga lirimu abantu bangi nnyo."
                },
                "6": {
                    "verse_nr": "6",
                    "verse": "Naye Abamisiri ne batuyisa bubi, ne batubonyaabonya, nga batukozesa emirimu emikakanyavu."
                },
                "7": {
                    "verse_nr": "7",
                    "verse": "Bwe tutyo ne tukaabirira MUKAMA, Katonda wa bajjajjaffe; Katonda n\u2019awulira eddoboozi lyaffe, n\u2019alaba okubonaabona kwaffe, n\u2019okutegana kwaffe, n\u2019okunyigirizibwa kwaffe kwonna."
                },
                "8": {
                    "verse_nr": "8",
                    "verse": "Bw\u2019atyo MUKAMA n\u2019atuggya mu Misiri n\u2019omukono gwe ogw\u2019amaanyi gwe yagolola, n\u2019obuyinza bwe obw\u2019entiisa, n\u2019obubonero, n\u2019ebyamagero eby\u2019ekitalo."
                },
                "9": {
                    "verse_nr": "9",
                    "verse": "Yatuleeta mu kifo kino n\u2019atuwa ensi eno, ensi omukulukutira amata n\u2019omubisi gw\u2019enjuki."
                },
                "10": {
                    "verse_nr": "10",
                    "verse": "Bwe ntyo ndeese gy\u2019oli ebibala ebibereberye ebiva mu ttaka ery\u2019omu nsi gy\u2019ompadde, Ayi MUKAMA.\u201d Olibiteeka mu maaso ga MUKAMA Katonda wo n\u2019ovuunama mu maaso ge."
                },
                "11": {
                    "verse_nr": "11",
                    "verse": "Kale nno, ggwe awamu n\u2019Abaleevi, ne bannamawanga abanaabeeranga mu mmwe, onoojaguzanga ng\u2019osanyukira ebirungi byonna, MUKAMA Katonda wo by\u2019anaabanga akuwadde ggwe n\u2019amaka go gonna."
                },
                "12": {
                    "verse_nr": "12",
                    "verse": "Mu mwaka ogwokusatu bw\u2019onoomalanga okuggyako ku makungula go ekitundu eky\u2019ekkumi n\u2019okissa wabbali, kubanga ogwo gwe mwaka ogw\u2019ekitundu eky\u2019ekkumi, onoddiranga ekitundu ekyo n\u2019okiwa Abaleevi, ne bannamawanga, ne bamulekwa, ne bannamwandu, ne baliiranga mu bibuga byo ne bakkuta."
                },
                "13": {
                    "verse_nr": "13",
                    "verse": "Awo onooyogeranga mu maaso ga MUKAMA Katonda wo nti, \u201cEkitundu ekimu eky\u2019ekkumi ekyatukuzibwa nkiggyayo mu maka gange ne nkigabira Abaleevi, ne bannamawanga, ne bamulekwa, ne bannamwandu, nga byonna bye wandagira bwe biri. Sikyamyeko kuva ku biragiro byo newaakubadde okwerabira n\u2019ekimu ku byo."
                },
                "14": {
                    "verse_nr": "14",
                    "verse": "Ekitundu ekyo sikiriddeeko nga ndi mu biseera eby\u2019okukungubaga, wadde okukikwatako nga siri mulongoofu, era sikitoddeeko ne mpaayo eri abafu. \u014a\u014bondedde MUKAMA Katonda wange, ne nkola nga bwe yandagira."
                },
                "15": {
                    "verse_nr": "15",
                    "verse": "Otutunuulire ng\u2019osinziira mu kifo kyo ekitukuvu gy\u2019obeera mu ggulu, otuyiweko omukisa gwo ffe abantu bo Abayisirayiri n\u2019ensi gy\u2019otuwadde nga bwe walayirira bajjajjaffe, nga y\u2019ensi omukulukuta amata n\u2019omubisi gw\u2019enjuki.\u201d"
                },
                "16": {
                    "verse_nr": "16",
                    "verse": "Mugonderenga Amateeka ga MUKAMA - MUKAMA Katonda wo akulagira leero okugonderanga amateeka ago gonna n\u2019ebiragiro ebyo; noolwekyo obigonderanga byonna n\u2019omutima gwo gwonna n\u2019emmeeme yo yonna."
                },
                "17": {
                    "verse_nr": "17",
                    "verse": "Ku lunaku lwa leero oyatudde nga MUKAMA bw\u2019ali Katonda wo, era nga naawe bw\u2019onootambuliranga mu makubo ge, era ng\u2019onookuumanga ebiragiro bye n\u2019amateeka ge gonna, era ng\u2019onoomugonderanga."
                },
                "18": {
                    "verse_nr": "18",
                    "verse": "Ku lunaku lwa leero MUKAMA alangiridde nga bw\u2019oli owuwe, eggwanga lye ku bubwe ery\u2019omuwendo omungi nga bwe yasuubiza, era nga ojjanga kukwatanga ebiragiro bye byonna."
                },
                "19": {
                    "verse_nr": "19",
                    "verse": "Alangiridde nga bw\u2019anaakujjuzanga ettendo n\u2019okwatiikirira n\u2019ekitiibwa okusukkirira amawanga gonna ge yatonda, era ng\u2019olibeera eggwanga ettukuvu eri MUKAMA Katonda wo, nga bwe yasuubiza."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Ekyoto ku Lusozi Ebali - Awo Musa ng\u2019ali n\u2019abakulu abakulembeze ba Isirayiri n\u2019alagira abantu nti, \u201cEbiragiro byonna bye mbategeeza leero mubikuumenga."
                },
                "2": {
                    "verse_nr": "2",
                    "verse": "Bwe mumalanga okusomoka omugga Yoludaani n\u2019oyingira mu nsi MUKAMA Katonda wo gy\u2019akuwa, oddiranga amayinja amanene n\u2019ogategeka n\u2019ogakubako omuyiko ogw\u2019ennoni ng\u2019etabuddwamu omusenyu."
                },
                "3": {
                    "verse_nr": "3",
                    "verse": "Ogawandiikangako ebigambo bino byonna eby\u2019amateeka, ng\u2019omaze okusomoka, ng\u2019oyingidde mu nsi MUKAMA Katonda wo gy\u2019akuwa, y\u2019ensi omukulukutira amata n\u2019omubisi gw\u2019enjuki, nga MUKAMA Katonda wa bajjajjaabo bwe yakusuubiza."
                },
                "4": {
                    "verse_nr": "4",
                    "verse": "Bw\u2019otyo, bw\u2019olimala okusomoka omugga Yoludaani, otegekanga amayinja ago ku Lusozi Ebali nga bwe mbalagira kaakano, era ogakubangako omuyiko ogw\u2019ennoni ng\u2019etabuddwamu omusenyu."
                },
                "5": {
                    "verse_nr": "5",
                    "verse": "Era MUKAMA Katonda wo olimuzimbira eyo ekyoto n\u2019amayinja amalamba agatali matemeko na kyuma."
                },
                "6": {
                    "verse_nr": "6",
                    "verse": "Olizimbira eyo MUKAMA Katonda wo ekyoto n\u2019amayinja amalamba n\u2019oweerako ebiweebwayo ebyokebwa eri MUKAMA Katonda wo."
                },
                "7": {
                    "verse_nr": "7",
                    "verse": "Oliwaayo ebiweebwayo olw\u2019emirembe, n\u2019obiriira eyo ng\u2019osanyukira mu maaso ga MUKAMA Katonda wo."
                },
                "8": {
                    "verse_nr": "8",
                    "verse": "Era ku mayinja ago g\u2019oliba otegese oliwandiikako n\u2019obwegendereza ebigambo byonna eby\u2019amateeka gano.\u201d"
                },
                "9": {
                    "verse_nr": "9",
                    "verse": "Awo Musa ng\u2019ali n\u2019Abaleevi, bakabona, n\u2019agamba Abayisirayiri bonna nti, \u201cSirika owulire ggwe Isirayiri! Ku lunaku lwa leero lwennyini ofuuse eggwanga lya MUKAMA Katonda wo."
                },
                "10": {
                    "verse_nr": "10",
                    "verse": "Noolwekyo ogonderanga MUKAMA Katonda wo n\u2019okwatanga amateeka ge n\u2019ebiragiro bye, bye nkulagira leero.\u201d"
                },
                "11": {
                    "verse_nr": "11",
                    "verse": "Ebikolimo Ekkumi n\u2019Ebibiri - Ku lunaku lwe lumu Musa yakuutira abantu bw\u2019ati nti,"
                },
                "12": {
                    "verse_nr": "12",
                    "verse": "Bwe mulimala okusomoka omugga Yoludaani, ab\u2019omu bika bino baliyimirira ku Lusozi Gerizimu ne basabira abantu omukisa: Simyoni, ne Leevi, ne Yuda, ne Isakaali, ne Yusufu, ne Benyamini."
                },
                "13": {
                    "verse_nr": "13",
                    "verse": "Ate ab\u2019omu bika bino baliyimirira ku Lusozi Ebali ne balangirira ebikolimo: Lewubeeni, ne Gaadi, ne Aseri, ne Zebbulooni, ne Ddaani, ne Nafutaali."
                },
                "14": {
                    "verse_nr": "14",
                    "verse": "Awo Abaleevi balirangirira n\u2019eddoboozi ddene eri abantu bonna Abayisirayiri nti:"
                },
                "15": {
                    "verse_nr": "15",
                    "verse": "\u201cAkolimirwe omuntu yenna akola ekifaananyi ekitali Katonda oba abumba ekintu ng\u2019ekyo kyonna MUKAMA ky\u2019akyayira ddala nga kikolebwa omukozi nnakinku, omuntu oyo n\u2019abaako ne wakiyimiriza mu kyama.\u201d Abantu bonna ne baddamu nti, \u201cAmiina.\u201d"
                },
                "16": {
                    "verse_nr": "16",
                    "verse": "\u201cAkolimirwe omuntu yenna atassaamu kitiibwa kitaawe oba nnyina.\u201d Abantu bonna ne baddamu nti, \u201cAmiina.\u201d"
                },
                "17": {
                    "verse_nr": "17",
                    "verse": "\u201cAkolimirwe omuntu yenna akyusa ekituuti ekiraga ensalo ya muliraanwa we.\u201d Abantu bonna ne baddamu nti, \u201cAmiina.\u201d"
                },
                "18": {
                    "verse_nr": "18",
                    "verse": "\u201cAkolimirwe omuntu yenna aggya omuzibe w\u2019amaaso mu kkubo ettuufu n\u2019amubuza.\u201d Abantu bonna ne baddamu nti, \u201cAmiina.\u201d"
                },
                "19": {
                    "verse_nr": "19",
                    "verse": "\u201cAkolimirwe omuntu yenna atalaga bwenkanya eri bannamawanga, oba bamulekwa oba bannamwandu.\u201d Abantu bonna ne baddamu nti, \u201cAmiina.\u201d"
                },
                "20": {
                    "verse_nr": "20",
                    "verse": "\u201cAkolimirwe omuntu yenna eyeebaka ne muka kitaawe, kubanga ekitanda kya kitaawe akimalamu ekitiibwa.\u201d Abantu bonna ne baddamu nti, \u201cAmiina.\u201d"
                },
                "21": {
                    "verse_nr": "21",
                    "verse": "\u201cAkolimirwe omuntu yenna akola ebyobukaba n\u2019ensolo.\u201d Abantu bonna ne baddamu nti, \u201cAmiina.\u201d"
                },
                "22": {
                    "verse_nr": "22",
                    "verse": "\u201cAkolimirwe omuntu yenna eyeebaka ne mwannyina omuwala wa kitaawe, oba muwala wa nnyina.\u201d Abantu bonna ne baddamu nti, \u201cAmiina.\u201d"
                },
                "23": {
                    "verse_nr": "23",
                    "verse": "\u201cAkolimirwe omuntu yenna eyeebaka ne nnyina wa mukazi we.\u201d Abantu bonna ne baddamu nti, \u201cAmiina.\u201d"
                },
                "24": {
                    "verse_nr": "24",
                    "verse": "\u201cAkolimirwe omuntu yenna atemula munne.\u201d Abantu bonna ne baddamu nti, \u201cAmiina.\u201d"
                },
                "25": {
                    "verse_nr": "25",
                    "verse": "\u201cAkolimirwe omuntu yenna akkiriza okugulirirwa atte munne ataliiko musango.\u201d Abantu bonna ne baddamu nti, \u201cAmiina.\u201d"
                },
                "26": {
                    "verse_nr": "26",
                    "verse": "\u201cAkolimirwe omuntu yenna atagondera bigambo ebiri mu mateeka gano.\u201d Abantu bonna ne baddamu nti, \u201cAmiina.\u201d"
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Emikisa Eri Abawulize - Bw\u2019onoogonderanga MUKAMA Katonda wo n\u2019okwatanga amateeka ge gonna ge nkuwa leero, MUKAMA Katonda wo alikugulumiza n\u2019akuteeka waggulu w\u2019amawanga gonna ag\u2019oku nsi."
                },
                "2": {
                    "verse_nr": "2",
                    "verse": "Emikisa gino gyonna onoogifunanga n\u2019obeeranga nagyo, bw\u2019onoowuliranga eddoboozi lya MUKAMA Katonda wo n\u2019omugonderanga:"
                },
                "3": {
                    "verse_nr": "3",
                    "verse": "Onooweebwanga omukisa bw\u2019onoobeeranga mu kibuga ne bw\u2019onoobeeranga mu kyalo."
                },
                "4": {
                    "verse_nr": "4",
                    "verse": "Abaana ab\u2019omu nda yo banaaweebwanga omukisa, n\u2019ebisimbe eby\u2019omu ttaka lyo, n\u2019ebisibo byo ebinaazaalibwanga, Ennyana z\u2019ente ez\u2019amagana go, n\u2019obwana bw\u2019endiga ez\u2019ebisibo byo."
                },
                "5": {
                    "verse_nr": "5",
                    "verse": "Ekibbo kyo mw\u2019onooku\u014b\u014baanyizanga, n\u2019olutiba lwo mw\u2019onoogoyeranga nabyo binaabanga n\u2019omukisa."
                },
                "6": {
                    "verse_nr": "6",
                    "verse": "Onoobanga n\u2019omukisa ng\u2019oyingira era onoobanga n\u2019omukisa ng\u2019ofuluma."
                },
                "7": {
                    "verse_nr": "7",
                    "verse": "MUKAMA anaakuwanga okuwangula abalabe bo abanaakulumbanga. Banajjiranga mu kkubo limu okukulumba, naye ne basaasaanira mu makubo musanvu mu maaso go nga bawanguddwa."
                },
                "8": {
                    "verse_nr": "8",
                    "verse": "MUKAMA anaawanga amawanika go omukisa, ne buli ky\u2019onookwatangako engalo zo okukikola anaakiwanga omukisa. MUKAMA Katonda wo anaakuwanga omukisa ng\u2019oli mu nsi gy\u2019akuwa."
                },
                "9": {
                    "verse_nr": "9",
                    "verse": "MUKAMA agenda kukufuula eggwanga lye ettukuvu nga bwe yakusuubiza n\u2019ekirayiro, bw\u2019onookwatanga amateeka ga MUKAMA Katonda wo n\u2019otambuliranga mu makubo ge."
                },
                "10": {
                    "verse_nr": "10",
                    "verse": "Kale nno abantu ab\u2019omu mawanga gonna ag\u2019ensi balitegeera nga bw\u2019oyitibwa erinnya lya MUKAMA era banaakutyanga."
                },
                "11": {
                    "verse_nr": "11",
                    "verse": "MUKAMA anaakugaggawazanga nnyo mu byonna: mu zadde ery\u2019enda yo, ne mu baana ab\u2019ebisibo byo by\u2019onoolundanga, ne mu bibala eby\u2019omu ttaka lyo, ng\u2019oli mu nsi MUKAMA gye yalayirira bajjajjaabo okugikuwa."
                },
                "12": {
                    "verse_nr": "12",
                    "verse": "MUKAMA alikuggulirawo eggwanika lye ery\u2019obugagga bwe ery\u2019eggulu, n\u2019atonnyesanga enkuba mu ttaka lyo, mu biseera byayo, ne buli kintu kyonna ky\u2019onookolanga anaakiwanga omukisa. Onoowolanga amawanga mangi, kyokka ggwe toogeewolengako n\u2019akatono."
                },
                "13": {
                    "verse_nr": "13",
                    "verse": "MUKAMA anaakufuulanga mutwe so si mukira. Bw\u2019onoogonderanga ebiragiro bya MUKAMA Katonda wo bye nkutegeeza leero, n\u2019obigobereranga n\u2019obwegendereza, onoobanga ku ntikko waggulu, so tookooberenga."
                },
                "14": {
                    "verse_nr": "14",
                    "verse": "Tokyamanga kulaga ku ludda olwa ddyo oba olwa kkono, ng\u2019oleka ebiragiro bino bye nkutegeeza leero, n\u2019ogobereranga bakatonda abalala n\u2019obaweerezanga."
                },
                "15": {
                    "verse_nr": "15",
                    "verse": "Ebikolimo olw\u2019Obutawulira - Awo olunaatuukanga bw\u2019otoogonderenga ddoboozi lya MUKAMA Katonda wo, n\u2019otokwatanga mateeka ge na biragiro bye, bye nkulagira leero, kale ebikolimo bino byonna binaakutuukangako ne bibeera naawe:"
                },
                "16": {
                    "verse_nr": "16",
                    "verse": "Onookolimirwanga mu kibuga n\u2019okolimirwanga ne mu kyalo."
                },
                "17": {
                    "verse_nr": "17",
                    "verse": "Ekibbo kyo mw\u2019onooku\u014b\u014baanyirizanga n\u2019olutiba lwo mw\u2019onoogoyeranga binaakolimirwanga."
                },
                "18": {
                    "verse_nr": "18",
                    "verse": "Abaana b\u2019enda yo banaakolimirwanga, n\u2019ekibala ky\u2019ettaka lyo, n\u2019ennyana z\u2019amagana go, n\u2019obwana bw\u2019ebisibo byo byonna binaakolimirwanga."
                },
                "19": {
                    "verse_nr": "19",
                    "verse": "Onookolimirwanga ng\u2019oyingira era onookolimirwanga ng\u2019ofuluma."
                },
                "20": {
                    "verse_nr": "20",
                    "verse": "MUKAMA anaakusindikiranga ebikolimo, n\u2019okutabukatabuka, n\u2019okunenyezebwa mu buli kintu kyonna ky\u2019onoogezangako okukola, okutuusa lw\u2019olizikirizibwa n\u2019osaanawo mangu nnyo olw\u2019ebikolwa byo ebibi, olwokubanga onoobanga omusenguse."
                },
                "21": {
                    "verse_nr": "21",
                    "verse": "MUKAMA alikulwaza olumbe olutawona olw\u2019olukonvuba, okutuusa lwe lulikumalawo mu nsi gy\u2019ogenda okuyingiramu ogirye."
                },
                "22": {
                    "verse_nr": "22",
                    "verse": "MUKAMA alikulwaza akafuba, n\u2019omusujja n\u2019okubugujja. Era alikusindikira ebbugumu eryokya ennyo, n\u2019ekyeya, n\u2019ekitala, n\u2019okugengewala; era binaakugobereranga okutuusa lw\u2019olizikirira."
                },
                "23": {
                    "verse_nr": "23",
                    "verse": "Eggulu waggulu w\u2019omutwe gwo liribeera ng\u2019ekikomo, n\u2019ettaka wansi wo liriba ng\u2019ekyuma."
                },
                "24": {
                    "verse_nr": "24",
                    "verse": "MUKAMA alifuula enkuba y\u2019omu nsi yo olufufugge, n\u2019enfuufu yokka y\u2019eneekuyiikiranga okuva waggulu mu bire, okutuusa lw\u2019olizikirizibwa."
                },
                "25": {
                    "verse_nr": "25",
                    "verse": "MUKAMA anaakulekeranga abalabe bo ne bakuwangulanga. Onoobalumbiranga mu kkubo limu, kyokka n\u2019obadduka ng\u2019obunye emiwabo mu makubo musanvu. Olifuuka kyakikangabwa mu maaso g\u2019amawanga gonna ag\u2019oku nsi."
                },
                "26": {
                    "verse_nr": "26",
                    "verse": "Omulambo gwo gulifuuka mmere ya nnyonyi zonna ez\u2019omu bbanga, n\u2019eri ensolo ez\u2019oku nsi, era tewaabeerengawo n\u2019omu anaazigugobangako."
                },
                "27": {
                    "verse_nr": "27",
                    "verse": "MUKAMA anaakulwazanga amayute g\u2019e Misiri, n\u2019ebizimba, n\u2019amabwa, n\u2019obuwere, by\u2019otoowonyezebwenga."
                },
                "28": {
                    "verse_nr": "28",
                    "verse": "MUKAMA anaakusuulanga eddalu, anaakuzibanga amaaso, n\u2019okukutabulatabulanga mu ndowooza yo."
                },
                "29": {
                    "verse_nr": "29",
                    "verse": "Mu ttuntu onoowammantanga ng\u2019omuzibe w\u2019amaaso abeera mu kizikiza obudde bwe bwonna. Buli ky\u2019onookolanga onoolemwanga okukituukiriza; onoovumibwanga era onoobbibwanga buli kakedde, naye nga tewaabengawo akudduukirira."
                },
                "30": {
                    "verse_nr": "30",
                    "verse": "Onooyogerezanga omukazi, n\u2019osembereranga n\u2019okumuwasa, naye omusajja omulala anaakumutwalangako n\u2019asulanga naye. Oneezimbiranga ennyumba naye toogisulengamu. Oneesimbiranga ennimiro z\u2019emizabbibu, naye toolyenga ku bibala byamu."
                },
                "31": {
                    "verse_nr": "31",
                    "verse": "Sseddume zo zinattirwanga mu maaso go, naye toolyenga ku nnyama zaazo. Endogoyi zo zinabbirwanga mu maaso go, so tebaazikuddizenga. Endiga zo zinaaweebwanga abalabe bo, ne watabaawo adduukirira okuzikuddiza."
                },
                "32": {
                    "verse_nr": "32",
                    "verse": "Batabani bo ne bawala bo banaagabibwanga mu baamawanga amalala ng\u2019olaba; onoobanoonyanga buli lunaku okutuusa n\u2019amaaso lwe ganaakumyukanga, naye nga tolina maanyi kubaako na kya kukola."
                },
                "33": {
                    "verse_nr": "33",
                    "verse": "Ab\u2019eggwanga ly\u2019otomanyi banaalyanga ebibala by\u2019ettaka lyo by\u2019onoobanga weerimidde, toobengako na kya kukola wabula okutulugunyizibwanga buli kiseera."
                },
                "34": {
                    "verse_nr": "34",
                    "verse": "Amaaso go bye ganaalabanga binaakusuulanga eddalu."
                },
                "35": {
                    "verse_nr": "35",
                    "verse": "MUKAMA anaakulwazanga amayute ku maviivi ne ku magulu, agataayinzenga kuwonyezebwa, era ne gasaasaananga okuva mu bigere okutuuka ku kawumpo k\u2019omutwe."
                },
                "36": {
                    "verse_nr": "36",
                    "verse": "MUKAMA alikuleka, ggwe ne kabaka wo gw\u2019onoobanga weerondedde n\u2019otwalibwa mu ggwanga eddala ly\u2019otowulirangako, ne bajjajjaabo lye bataamanya, n\u2019oweererezanga eyo bakatonda abalala ab\u2019emiti n\u2019amayinja."
                },
                "37": {
                    "verse_nr": "37",
                    "verse": "Olifuuka ekintu ekyesisiwaza, ekinaanyoomebwanga era ekinaasekererwanga mu mawanga gonna MUKAMA gy\u2019anaabanga akulazizza."
                },
                "38": {
                    "verse_nr": "38",
                    "verse": "Onoosiganga ensigo nnyingi mu nnimiro yo, kyokka onookungulangamu katono, kubanga enzige zinaalyanga ebibala byo byonna."
                },
                "39": {
                    "verse_nr": "39",
                    "verse": "Onoosimbanga essamba z\u2019emizabbibu n\u2019ogisaliranga bulungi, naye toonywenga ku nvinnyo wadde okuku\u014b\u014baanya ebibala bya zabbibu, kubanga ensiri\u014b\u014banyi zinaabiryanga."
                },
                "40": {
                    "verse_nr": "40",
                    "verse": "Onoobeeranga n\u2019emiti egy\u2019emizeeyituuni mu nsi yo yonna, naye togenda kukozesanga ku mafuta gaagyo, kubanga emizeeyituuni gyo ginaakunkumukanga ne gigwa wansi."
                },
                "41": {
                    "verse_nr": "41",
                    "verse": "Olizaala abaana aboobulenzi n\u2019aboobuwala, naye toosigalenga nabo, kubanga banaatwalibwanga mu busibe."
                },
                "42": {
                    "verse_nr": "42",
                    "verse": "Enzige zineefuganga emiti gyo gyonna n\u2019ebibala eby\u2019omu ttaka lyo."
                },
                "43": {
                    "verse_nr": "43",
                    "verse": "Bannamawanga b\u2019onoobeeranga nabo bagenda kukulaakulananga balinnye waggulu okukusinganga, nga ggwe weeyongeranga kukka bussi wansi."
                },
                "44": {
                    "verse_nr": "44",
                    "verse": "Banaakuwolanga, naye ggwe toobawolenga. Be banaabanga omutwe naye ggwe onoobanga mukira."
                },
                "45": {
                    "verse_nr": "45",
                    "verse": "Ebikolimo ebyo byonna binaakujjiranga ne bikulondoolanga ne bikutuukako okutuusa lwe binaakuzikirizanga olw\u2019obutagonderanga MUKAMA Katonda wo, n\u2019otokwatanga mateeka ge na biragiro bye, bye yakulagiranga."
                },
                "46": {
                    "verse_nr": "46",
                    "verse": "Binaabeeranga mu ggwe ng\u2019akabonero era ekyewuunyisa gy\u2019oli n\u2019eri bazzukulu bo emirembe gyonna."
                },
                "47": {
                    "verse_nr": "47",
                    "verse": "Kubanga bwe wabeeranga obulungi n\u2019ebintu ebingi, tewaweerezanga MUKAMA Katonda wo n\u2019omutima ogujjudde essanyu."
                },
                "48": {
                    "verse_nr": "48",
                    "verse": "Noolwekyo ng\u2019oli mu njala ne mu nnyonta, ng\u2019oli bwereere, ng\u2019oli mwavu lunkupe, ojjanga kuweerezanga balabe bo, MUKAMA b\u2019anaakusindikiranga okulwana naawe! Anaakwambazanga mu bulago bwo ekikoligo eky\u2019ekyuma okutuusa lw\u2019alikuzikiririza ddala."
                },
                "49": {
                    "verse_nr": "49",
                    "verse": "MUKAMA alikuleetera eggwanga eririva ewala ennyo, ku nkomerero y\u2019ensi, ne likulumba, nga likukkako ng\u2019empungu bw\u2019eva waggulu n\u2019ekka n\u2019amaanyi ku nsi; liriba eggwanga ng\u2019olulimi lwalyo tolutegeera."
                },
                "50": {
                    "verse_nr": "50",
                    "verse": "Liribeera eggwanga erijjudde obukambwe mu maaso, eritassaamu kitiibwa bantu bakulu wadde okusaasira abato."
                },
                "51": {
                    "verse_nr": "51",
                    "verse": "Balirya abaana b\u2019ebisolo by\u2019omu malundiro go, n\u2019ebibala eby\u2019omu ttaka lyo okutuusa lw\u2019olizikirizibwa. Tebalikulekerawo ku mmere ya mpeke, wadde ku nvinnyo oba ku mafuta, wadde ku nnyana ez\u2019ebiraalo byo, oba ku baana b\u2019endiga ab\u2019ebisibo byo, okutuusa lw\u2019olizikirira."
                },
                "52": {
                    "verse_nr": "52",
                    "verse": "Banaazingizanga ebibuga byo byonna mu nsi yo yonna okutuusa ebisenge ebiwanvu eby\u2019ebigo bye weesiga lwe birigwa wansi. Banaazingizanga ebibuga byonna mu nsi yonna MUKAMA Katonda wo gy\u2019akuwa."
                },
                "53": {
                    "verse_nr": "53",
                    "verse": "Olw\u2019okubonaabona abalabe bo kwe banaakutuusangako nga bakuzingizza, onoolyanga ebibala by\u2019olubuto lwo, ennyama ya batabani bo ne bawala bo MUKAMA Katonda wo b\u2019anaabanga akuwadde."
                },
                "54": {
                    "verse_nr": "54",
                    "verse": "Omusajja asingira ddala obuntubulamu era omuwombeefu mu mmwe, taasaasirenga na muganda we yennyini, oba mukyala we omwagalwa, oba abaana be abanaabanga bakyasigaddewo;"
                },
                "55": {
                    "verse_nr": "55",
                    "verse": "taawengako n\u2019omu ku nnyama y\u2019abaana be b\u2019anaabanga alya. Kubanga nga takyalina ky\u2019asigazza kyonna mu kubonaabona okungi omulabe wo kw\u2019anaabanga akutuusizzaako ng\u2019akuzingirizza mu bibuga byo byonna."
                },
                "56": {
                    "verse_nr": "56",
                    "verse": "Omukazi asinga obuntubulamu n\u2019eggonjebwa mu mmwe, nga mwenaanyi nnyo, ata\u014b\u014banga na kulinnyisa kigere kye ku ttaka nga kyereere, taamanyisenga bba omwagalwa, wadde mutabani we, oba muwala we,"
                },
                "57": {
                    "verse_nr": "57",
                    "verse": "ku mwana gw\u2019anaabanga y\u2019akazaala ow\u2019omu lubuto lwe, n\u2019abaana b\u2019anaazaalanga. Kubanga anaabanga ategese okubalyanga mu nkukutu olw\u2019okubulwako ekyokulya ekirala mu biseera eby\u2019okuzingizibwa era eby\u2019ennaku enzibu ennyo, omulabe wo by\u2019anaabanga akutuusizzaako mu bibuga byo."
                },
                "58": {
                    "verse_nr": "58",
                    "verse": "Bw\u2019otoogonderenga na bwegendereza ebigambo byonna ebiri mu mateeka gano, ebiwandiikiddwa mu kitabo kino, n\u2019ototya era n\u2019otossaamu kitiibwa erinnya lino ery\u2019ettendo era ery\u2019entiisa, eriyitibwa: MUKAMA Katonda wo,"
                },
                "59": {
                    "verse_nr": "59",
                    "verse": "kale nno, MUKAMA anaakuweerezanga endwadde enkambwe ennyo, eri ggwe n\u2019eri ezzadde lyo; endwadde ez\u2019olutentezi era enkambwe ennyo ez\u2019olukonvuba."
                },
                "60": {
                    "verse_nr": "60",
                    "verse": "Anaakuleeteranga endwadde zonna ez\u2019e Misiri, ezaakutiisa ennyo, ne zikwezingangako."
                },
                "61": {
                    "verse_nr": "61",
                    "verse": "Era MUKAMA anaakuleeteranga endwadde eza buli ngeri, n\u2019ebibonoobono ebitawandiikiddwa mu Kitabo eky\u2019Amateeka gano, okutuusa lw\u2019olizikirizibwa."
                },
                "62": {
                    "verse_nr": "62",
                    "verse": "Era mulisigala ng\u2019omuwendo gwammwe gusse nnyo wansi, songa mwali ng\u2019emmunyeenye ez\u2019oku ggulu olw\u2019obungi bwammwe; lwa kubanga tewagonderanga ddoboozi lya MUKAMA Katonda wo."
                },
                "63": {
                    "verse_nr": "63",
                    "verse": "Nga bwe kyasanyusanga ennyo MUKAMA okubagaggawazanga n\u2019okubaazanga mweyongerenga obungi, bwe kityo kinaamusanyusanga okubaavuwazanga n\u2019okubazikirizanga. Olisimbulwa n\u2019oggibwa mu nsi gy\u2019ogenda okuyingira okugirya."
                },
                "64": {
                    "verse_nr": "64",
                    "verse": "MUKAMA anaakusaasaanyanga mu mawanga gonna, okutandikira ku ludda olumu olw\u2019ensi gy\u2019etandikira, okutuuka ku ludda olulala gy\u2019ekoma. Eyo gy\u2019onoosinzizanga bakatonda abalala abakolebwa mu miti ne mu mayinja, ggwe ne bajjajjaabo be mutamanyangako."
                },
                "65": {
                    "verse_nr": "65",
                    "verse": "Mu mawanga ago togenda kuweereraweererangayo wadde ebigere byo okufunirangayo ekiwummulo. Eyo, MUKAMA anaakuweerangayo omutima ogujugumira, n\u2019amaaso agaagala okuziba olw\u2019okujulirira, n\u2019emmeeme eweddemu essuubi."
                },
                "66": {
                    "verse_nr": "66",
                    "verse": "Onoobanga mu kubuusabuusa buli kaseera, ng\u2019ojjudde okutya emisana n\u2019ekiro, ng\u2019obulamu bwo tobwekakasa."
                },
                "67": {
                    "verse_nr": "67",
                    "verse": "Mu makya onoogambanga nti, \u201cSinga nno bubadde kiro!\u201d Ate ekiro ng\u2019ogamba nti, \u201cSinga nno bubadde makya!\u201d olw\u2019okutya okunajjulanga mu mutima gwo, n\u2019ebyo amaaso go bye ganaalabanga."
                },
                "68": {
                    "verse_nr": "68",
                    "verse": "MUKAMA anaakuzzangayo mu Misiri mu kyombo, ku lugendo lwe nakugaana okuddayo okutambula. Ng\u2019oli eyo oneewangayo weetunde ng\u2019omuddu omusajja oba ng\u2019omuddu omukazi, naye toofunengayo muntu n\u2019omu akugula."
                }
            }
        },
        "29": {
            "chapter_nr": "29",
            "chapter": {
                "1": {
                    "verse_nr": "1",
                    "verse": "Okuzza Obuggya Endagaano - Bino bye bigambo by\u2019endagaano MUKAMA Katonda gye yalagira Musa okukola n\u2019abaana ba Isirayiri nga bali mu nsi ya Mowaabu, ng\u2019egattibwa ku ndagaano gye yali akoze nabo ku Kolebu."
                },
                "2": {
                    "verse_nr": "2",
                    "verse": "Awo Musa n\u2019ayita Abayisirayiri bonna n\u2019abagamba nti, Mwalaba n\u2019amaaso gammwe ebyo byonna MUKAMA Katonda bye yakolera mu nsi y\u2019e Misiri ku Falaawo ne ku bakungu be, ne ku nsi ye yonna."
                },
                "3": {
                    "verse_nr": "3",
                    "verse": "Walaba n\u2019amaaso go ebigezo ebinene, n\u2019obubonero obw\u2019ebyamagero, n\u2019ebyewuunyisa ebikulu."
                },
                "4": {
                    "verse_nr": "4",
                    "verse": "Naye n\u2019okutuusa ku lunaku lwa leero MUKAMA tabawanga mutima ogutegeera, oba amaaso agalaba, oba amatu agawulira."
                },
                "5": {
                    "verse_nr": "5",
                    "verse": "Bwe nabakulembera okumala emyaka amakumi ana mu ddungu engoye zammwe tezaakaddiwako, n\u2019engatto y\u2019omu kigere kyo teyakaddiwa."
                },
                "6": {
                    "verse_nr": "6",
                    "verse": "Temwalya ku mugaati wadde okunywa ku nvinnyo, oba ku kyokunywa ekirala kyonna ekitamiiza. Ekyo nakikola mulyoke mumanye nga nze MUKAMA Katonda wammwe."
                },
                "7": {
                    "verse_nr": "7",
                    "verse": "Bwe mwatuuka mu kifo kino, Sikoni kabaka w\u2019e Kesuboni, ne Ogi kabaka w\u2019e Basani, ne basituka okutulwanyisa, naye ne tubawangula."
                },
                "8": {
                    "verse_nr": "8",
                    "verse": "Twatwala ensi yaabwe, ne tugigabira Abalewubeeni, n\u2019Abagaadi, n\u2019ekitundu ky\u2019ekika eky\u2019Abamanase, okuba obutaka bwabwe obw\u2019ensikirano."
                },
                "9": {
                    "verse_nr": "9",
                    "verse": "Noolwekyo mukwatenga ebigambo by\u2019endagaano eno n\u2019obwegendereza, mulyoke muwangulenga mu buli kimu kye munaakolanga."
                },
                "10": {
                    "verse_nr": "10",
                    "verse": "Muku\u014b\u014baanye wano leero mwenna mu maaso ga MUKAMA Katonda wammwe, nga muli n\u2019abakulembeze b\u2019ebika byammwe, n\u2019abakulu bammwe abakulembeze, n\u2019abafuzi bammwe, n\u2019abasajja bonna aba Isirayiri,"
                },
                "11": {
                    "verse_nr": "11",
                    "verse": "n\u2019abaana bammwe abato, ne bakazi bammwe, ne munnaggwanga asula awamu naawe mu lusiisira lwo, okukutyabira enku, n\u2019okukukimira amazzi."
                },
                "12": {
                    "verse_nr": "12",
                    "verse": "Oli wano okukola endagaano ne MUKAMA Katonda wo, ng\u2019ekirayiro gy\u2019ali, MUKAMA Katonda wo gy\u2019akola naawe leero;"
                },
                "13": {
                    "verse_nr": "13",
                    "verse": "alyoke akukakase ng\u2019akunyweza leero okubeeranga eggwanga lye, naye nga ye Katonda wo, nga bwe yakusuubiza, era nga bwe yalayirira bakadde bo: Ibulayimu ne Isaaka."
                },
                "14": {
                    "verse_nr": "14",
                    "verse": "Endagaano eno gye nkola, ng\u2019eriko n\u2019ekirayiro kyayo,"
                },
                "15": {
                    "verse_nr": "15",
                    "verse": "sigikola nammwe abayimiridde wano naffe leero mwekka, wabula ngikola wamu n\u2019oyo atali wano naffe leero."
                },
                "16": {
                    "verse_nr": "16",
                    "verse": "Mujjukira bulungi nga bwe twali mu nsi y\u2019e Misiri, ne bwe twajjanga tuyita wakati mu mawanga okutuukira ddala wano."
                },
                "17": {
                    "verse_nr": "17",
                    "verse": "Mwalabanga ebintu eby\u2019ekikaafiiri, nga mwe mwalinga ebifaananyi ebibajje mu miti n\u2019ebiwoole mu mayinja ne mu ffeeza ne mu zaabu."
                },
                "18": {
                    "verse_nr": "18",
                    "verse": "Mukakasize ddala leero nga mu maka gammwe oba mu bika byammwe temulinaamu musajja oba mukazi n\u2019omu akyamizza omutima gwe okuva ku MUKAMA Katonda waffe agende asinze bakatonda bali abalala abamawanga ago. Mukakasize ddala nga mu mmwe temuliimu kikolo okuyinza okukula obutwa obw\u2019engeri eyo obukaawa ng\u2019omususa."
                },
                "19": {
                    "verse_nr": "19",
                    "verse": "Omuntu ow\u2019engeri ng\u2019eyo ng\u2019awulidde ebigambo eby\u2019ekikolimo kino n\u2019amala yeeyibaala, ne yeetukuza ku bubwe yekka, n\u2019alowooza munda ye nti, \u201cNzija kubeera bulungi newaakubadde nga mmaliridde okukwata ekkubo eryange ery\u2019obujeemu,\u201d ekyo kinaaletanga akacwano ku ttaka erinnyogovu obulungi ne ku kkalu."
                },
                "20": {
                    "verse_nr": "20",
                    "verse": "MUKAMA taamusonyiwenga, kubanga obusungu bwa MUKAMA n\u2019ekiruyi kye binaabuubuukiranga ku muntu oyo. Ebikolimo byonna ebiwandiikiddwa mu Kitabo kino binaamukkangako, era MUKAMA alisangula erinnya lye n\u2019aliggya wansi w\u2019eggulu."
                },
                "21": {
                    "verse_nr": "21",
                    "verse": "MUKAMA anaamwawulanga n\u2019amuggya mu bika byonna ebya Isirayiri n\u2019amubonereza nnyo, nga bwe kiri mu bikolimo byonna eby\u2019endagaano ebiwandiikiddwa mu Kitabo ky\u2019Amateeka kino."
                },
                "22": {
                    "verse_nr": "22",
                    "verse": "Abaana bammwe abaliddawo ne bannamawanga abaliva mu nsi ezeewala baliraba ekibonerezo ekiriba kigudde ku nsi n\u2019obulwadde MUKAMA bw\u2019aliba aleese ku ttaka ly\u2019ensi."
                },
                "23": {
                    "verse_nr": "23",
                    "verse": "Ettaka liriba lyonoonese nga lya munnyo n\u2019amayinja agookya, nga tekuyinza kusimbibwako kintu wadde okubaako n\u2019ekimerako, nga n\u2019omuddo tegusobola kumerako. Ensi erifaanana ng\u2019okuzikirizibwa kwa Sodomu, ne Ggomola, ne Aduma, ne Zeboyimu, MUKAMA bye yazikiriza mu busungu bwe obungi."
                },
                "24": {
                    "verse_nr": "24",
                    "verse": "Amawanga galyebuuza nga geewunya nti, \u201cLwaki MUKAMA akoze ekintu kino, n\u2019akikola n\u2019obusungu obungi butyo?\u201d"
                },
                "25": {
                    "verse_nr": "25",
                    "verse": "Na kino kye kiriba eky\u2019okuddamu nti, \u201cKubanga abantu bano basudde eri endagaano ya MUKAMA Katonda wa bajjajjaabwe, endagaano gye yakola nabo bwe yabaggya mu nsi y\u2019e Misiri."
                },
                "26": {
                    "verse_nr": "26",
                    "verse": "Baagenda ne basinza bakatonda abalala, ne babaweereza, bakatonda be baali batamanyi, era Katonda waabwe be yali tabawadde."
                },
                "27": {
                    "verse_nr": "27",
                    "verse": "Bwe butyo obusungu bwa MUKAMA ne bubuubuukira ku nsi eyo, n\u2019agireetako ebikolimo byonna ebiwandiikiddwa mu Kitabo kino."
                },
                "28": {
                    "verse_nr": "28",
                    "verse": "MUKAMA n\u2019abasiguukulula mu nsi yaabwe ng\u2019aliko ekiruyi, era ng\u2019ajjudde obusungu bungi, n\u2019abakasuka mu nsi endala, nga bwe kiri leero.\u201d"
                },
                "29": {
                    "verse_nr": "29",
                    "verse": "Ebintu eby\u2019ekyama bya MUKAMA Katonda waffe, naye ebyo ebyabikkulibwa bye byaffe n\u2019abaana baffe emirembe gyonna, tulyoke tugonderenga ebigambo byonna ebiri mu mateeka gano."
                }
            }
        },
        "30": {
            "chapter_nr": "30",
            "chapter": {
                "1": {
                    "verse_nr": "1",
                    "verse": "Obwesigwa bwa MUKAMA Katonda Obutajjulukuka - Emikisa n\u2019ebikolimo ebyo byonna bye nkutegeezezza, bwe binaakutuukangako n\u2019ojjukiranga ng\u2019oli eyo mu nsi ezo zonna MUKAMA Katonda wo gy\u2019anaabanga akusaasaanyizza,"
                },
                "2": {
                    "verse_nr": "2",
                    "verse": "n\u2019okyuka n\u2019odda eri MUKAMA Katonda wo, n\u2019omugonderanga, n\u2019abaana bo bonna, n\u2019omutima gwo gwonna, n\u2019emmeeme yo yonna, nga bwe nkulagira leero,"
                },
                "3": {
                    "verse_nr": "3",
                    "verse": "kale MUKAMA Katonda wo anaakusaasiranga n\u2019akuzza mu mbeera yo ennungi eneekweyagazanga, ng\u2019akuwumbyewumbye okukuggya eyo gy\u2019anaabanga akusaasaanyirizza."
                },
                "4": {
                    "verse_nr": "4",
                    "verse": "Newaakubadde onoobanga owa\u014b\u014bangusiriddwa mu nsi esinga okubeera ey\u2019ewala ennyo wansi w\u2019eggulu, MUKAMA Katonda wo anaakuku\u014b\u014baanyangayo, n\u2019akuggyayo n\u2019akukomyawo."
                },
                "5": {
                    "verse_nr": "5",
                    "verse": "MUKAMA Katonda wo anaakukomyangawo mu nsi bajjajjaabo gye baafuna, naawe onoogifunanga. Alikugaggawaza era n\u2019akwaza nnyo okukira bajjajjaabo."
                },
                "6": {
                    "verse_nr": "6",
                    "verse": "MUKAMA Katonda wo alikomola omutima gwo, n\u2019omutima gwa bazzukulu bo, bw\u2019otyo oyagalanga MUKAMA Katonda wo n\u2019omutima gwo gwonna, n\u2019emmeeme yo yonna, olyoke obeerenga omulamu."
                },
                "7": {
                    "verse_nr": "7",
                    "verse": "MUKAMA Katonda wo aliteeka ebikolimo ebyo byonna ku balabe bo ne ku abo abanaakuyigganyanga."
                },
                "8": {
                    "verse_nr": "8",
                    "verse": "Bw\u2019otyo n\u2019oddamu okugonderanga MUKAMA Katonda ng\u2019okwata amateeka ge, ge nkulagira leero."
                },
                "9": {
                    "verse_nr": "9",
                    "verse": "Bw\u2019atyo MUKAMA Katonda wo alikugaggawaza mu buli kintu kyonna ky\u2019onookolanga, mu bibala eby\u2019omubiri gwo, ne mu bibala eby\u2019ebisolo byo, ne mu bibala eby\u2019ettaka lyo. MUKAMA alisanyuka nnyo okukugaggawazanga n\u2019obeeranga bulungi, nga bwe kyamusanyusanga okugaggawazanga bajjajjaabo,"
                },
                "10": {
                    "verse_nr": "10",
                    "verse": "ng\u2019ogondeddenga MUKAMA Katonda wo, n\u2019okwatanga amateeka ge n\u2019ebiragiro bye ebiwandiikiddwa mu Kitabo eky\u2019Amateeka kino, n\u2019odda eri MUKAMA Katonda wo n\u2019omukyukiranga n\u2019omutima gwo gwonna, n\u2019emmeeme yo yonna."
                },
                "11": {
                    "verse_nr": "11",
                    "verse": "Okweronderawo ku Bulamu n\u2019Okufa - Etteeka lye nkulagira leero terisaana kukukaluubirira, kubanga terikuli wala nnyo."
                },
                "12": {
                    "verse_nr": "12",
                    "verse": "Teriri mu ggulu, n\u2019okugamba ne kikugambisa nti, \u201cAni anaatulinnyirayo mu ggulu n\u2019atulireeterayo tulyoke tuliwulire tuligonderenga?\u201d"
                },
                "13": {
                    "verse_nr": "13",
                    "verse": "So teriri mitala wa nnyanja, olyoke ogambe nti, \u201cAni anaatusomokera ennyanja, alituleetere tuwulire bye ligamba, tuligondere?\u201d"
                },
                "14": {
                    "verse_nr": "14",
                    "verse": "Nedda, ekigambo kiri kumpi ddala ne w\u2019oli, kiri mu kamwa ko ne mu mutima gwo, olyoke okigondere."
                },
                "15": {
                    "verse_nr": "15",
                    "verse": "Kale laba, olwa leero ntadde mu maaso go obulamu n\u2019okufa."
                },
                "16": {
                    "verse_nr": "16",
                    "verse": "Kubanga nkulagira leero okwagalanga MUKAMA Katonda wo, okutambuliranga mu makubo ge, awamu n\u2019okukwatanga amateeka ge n\u2019okugobereranga ebiragiro bye byonna. Bw\u2019onookolanga bw\u2019otyo ojjanga kuba mulamu era oyale, ne MUKAMA Katonda wo anaakuwanga omukisa ng\u2019oli mu nsi gy\u2019oyingira okugifuna."
                },
                "17": {
                    "verse_nr": "17",
                    "verse": "Naye omutima gwo bwe gunaakyamanga n\u2019otowulira, era bw\u2019onoosendebwasendebwanga okusinzanga bakatonda abalala n\u2019okubaweerezanga,"
                },
                "18": {
                    "verse_nr": "18",
                    "verse": "mbalangirira leero nti, Mugenda kuzikirizibwa; era temuliwangaala mu nsi gy\u2019ogenda okusomokera omugga Yoludaani okugiyingira okugifuna."
                },
                "19": {
                    "verse_nr": "19",
                    "verse": "Ku lunaku lwa leero nkoowoola eggulu n\u2019ensi nga be bajulirwa bange, ku mmwe, abategedde nga ntadde mu maaso gammwe, obulamu n\u2019okufa; n\u2019emikisa n\u2019ebikolimo. Kale nno londawo obulamu, olyoke obeerenga mulamu, ggwe n\u2019ezzadde lyo:"
                },
                "20": {
                    "verse_nr": "20",
                    "verse": "ng\u2019oyagalanga MUKAMA Katonda wo, ng\u2019owuliranga eddoboozi lye, era nga weekwatira ddala ku ye. Kubanga MUKAMA bwe bulamu bwo n\u2019okuwangaala; alyoke akuwenga emyaka mingi mu nsi MUKAMA gye yalayirira okugiwa bajjajjaabo: Ibulayimu, ne Isaaka, ne Yakobo."
                }
            }
        },
        "31": {
            "chapter_nr": "31",
            "chapter": {
                "1": {
                    "verse_nr": "1",
                    "verse": "Musa Alaamiriza Yoswa - Awo Musa n\u2019agenda n\u2019abuulira Isirayiri yonna ebigambo bino, n\u2019agamba nti,"
                },
                "2": {
                    "verse_nr": "2",
                    "verse": "\u201cOlwa leero mpezezza emyaka kikumi mu abiri egy\u2019obukulu; sikyalina maanyi kusobola kufuluma na kuyingira nga bwe njagala. Sikyasobola kubakulembera. MUKAMA Katonda antegeezezza nti, \u2018Togenda kusomoka mugga guno Yoludaani.\u2019"
                },
                "3": {
                    "verse_nr": "3",
                    "verse": "MUKAMA Katonda wo yennyini y\u2019ajja okukukulembera mu kusomoka. Ajja kuzikiriza amawanga ago agali emitala, nga naawe olaba, olyoke obatwaleko ensi yaabwe. Yoswa yennyini naye yajja okukukulembera mu kusomoka, nga MUKAMA bwe yagambye."
                },
                "4": {
                    "verse_nr": "4",
                    "verse": "Era nga MUKAMA Katonda bwe yakola Sikoni ne Ogi, bakabaka b\u2019Abamoli n\u2019ensi yaabwe, n\u2019abazikiriza, ne bano bw\u2019alibakola."
                },
                "5": {
                    "verse_nr": "5",
                    "verse": "MUKAMA Katonda agenda kubagabula gye muli, era kiribagwanira okubakolako nga mugobererera ddala ebiragiro byange bye mbawadde nga bwe biri."
                },
                "6": {
                    "verse_nr": "6",
                    "verse": "Beera n\u2019amaanyi era ogume omwoyo. Tobatya wadde okubatekemukira, kubanga MUKAMA Katonda wo anaagendanga naawe buli w\u2019onoddanga, taakulekenga so taakwabulirenga.\u201d"
                },
                "7": {
                    "verse_nr": "7",
                    "verse": "Awo Musa n\u2019atumya Yoswa n\u2019amugambira mu maaso ga Isirayiri yenna nti, \u201cBeera wa maanyi era ogume omwoyo; kubanga gw\u2019ojja okugenda n\u2019abantu bano mu nsi MUKAMA Katonda gye yalayirira bajjajjaabwe okugibawa; era gw\u2019ogenda okugibasalirasaliramu ogibakwase okuba obusika bwabwe obw\u2019enkalakkalira."
                },
                "8": {
                    "verse_nr": "8",
                    "verse": "MUKAMA Katonda yennyini y\u2019ajjanga okukukulemberanga. Anaabanga naawe bulijjo, taakulekenga so taakwabulirenga. Totya so totekemuka.\u201d"
                },
                "9": {
                    "verse_nr": "9",
                    "verse": "Amateeka Ganaasomwanga Buli Mwaka ogw\u2019Omusanvu - Awo Musa n\u2019awandiika amateeka ago, n\u2019agakwasa batabani ba Leevi, bakabona, abaasitulanga Essanduuko ey\u2019Endagaano eya MUKAMA Katonda, era n\u2019awaako n\u2019abakadde bonna abakulembeze b\u2019abaana ba Isirayiri."
                },
                "10": {
                    "verse_nr": "10",
                    "verse": "Musa n\u2019abalagira bw\u2019ati nti, \u201cKu buli nkomerero ya myaka musanvu, mu mwaka omutegeke ogusonyiyirwamu amabanja, era nga y\u2019Embaga ey\u2019Ensiisira,"
                },
                "11": {
                    "verse_nr": "11",
                    "verse": "Isirayiri yenna nga bazze okulabika mu maaso ga MUKAMA Katonda wo mu kifo ky\u2019aneeronderanga, onoosomeranga Isirayiri yenna amateeka gano gonna nga bawulira."
                },
                "12": {
                    "verse_nr": "12",
                    "verse": "Oku\u014b\u014baanyanga abantu: abasajja, n\u2019abakazi, n\u2019abaana, ne bannamawanga abanaaberanga mu bibuga byo, balyoke bawulirizenga era bayigenga okutya MUKAMA Katonda wammwe, era bagobererenga n\u2019obwegendereza ebigambo byonna ebiri mu mateeka gano."
                },
                "13": {
                    "verse_nr": "13",
                    "verse": "Bwe batyo abaana baabwe abataamanyanga mateeka gano, balyoke bagawulire bayigenga okutyanga MUKAMA Katonda wammwe, obulamu bwammwe bwonna bwe mulimala nga muli mu nsi gye mugenda okusomokera omugga Yoludaani okugirya.\u201d"
                },
                "14": {
                    "verse_nr": "14",
                    "verse": "Ebiragiro bya MUKAMA Ebyasembayo eri Musa - Awo MUKAMA n\u2019agamba Musa nti, \u201cObudde bwo obw\u2019okufa busembedde. Yita Yoswa, mujje mu Weema ya MUKAMA ey\u2019Okuku\u014b\u014baanirangamu.\u201d"
                },
                "15": {
                    "verse_nr": "15",
                    "verse": "Awo MUKAMA Katonda n\u2019alabikira mu Weema ng\u2019ali mu mpagi ey\u2019ekire; empagi ey\u2019ekire n\u2019eyimirira waggulu w\u2019omulyango gw\u2019Eweema."
                },
                "16": {
                    "verse_nr": "16",
                    "verse": "MUKAMA Katonda n\u2019agamba Musa nti, \u201cMu bbanga ttono ojja kugalamira ne bajjajjaabo. Olwo abantu bano nga batandika okusinzanga bakatonda abalala abalibeera mu bo, nga be bakatonda ab\u2019omu nsi eyo mwe bajja okuyingira. Bagenda kunvaako bamenye endagaano gye nakola nabo."
                },
                "17": {
                    "verse_nr": "17",
                    "verse": "Ku lunaku olwo obusungu bwange bulibabuubuukirako, nange ndibakisa amaaso gange, ne babeera bangu okuzikirizibwa, era ebizibu bingi n\u2019emitawaana biribajjira. Ku lunaku olwo balyebuuza nti, \u2018Emitawaana gino tegitutuseeko lwa kubanga Katonda waffe tali wakati mu ffe?\u2019"
                },
                "18": {
                    "verse_nr": "18",
                    "verse": "Ku lunaku olwo ndikwekera ddala amaaso gange olw\u2019ebibi byonna bye banaabanga bakoze nga bakyukidde bakatonda abalala."
                },
                "19": {
                    "verse_nr": "19",
                    "verse": "\u201cKale nno kaakano wandiika oluyimba luno oluyigirize abaana ba Isirayiri, olubayimbisenga, lulyoke lubeerenga omujulizi wange ku baana ba Isirayiri."
                },
                "20": {
                    "verse_nr": "20",
                    "verse": "Kubanga bwe ndimala okubaleeta mu nsi omukulukuta amata n\u2019omubisi gw\u2019enjuki, gye nasuubiza bajjajjaabwe nga ngibalayirira, ne balya ne bakkuta ne bagejja, balikyukira bakatonda abalala ne babasinza nga babaweereza, ne bannyooma ne bamenya endagaano yange."
                },
                "21": {
                    "verse_nr": "21",
                    "verse": "Obubenje obw\u2019akabi bwe bunaabajjiranga, oluyimba luno lunaabasoomozanga ng\u2019omujulizi nga lubalumiriza, kubanga bazzukulu baabwe banaabanga bakyalulina mu kamwa kaabwe nga tebannalwerabira. Kubanga mmanyi bye balowooza okukola nga n\u2019okubatuusa sinnaba kubatuusa mu nsi gye nabasuubiza nga ngibalayirira.\u201d"
                },
                "22": {
                    "verse_nr": "22",
                    "verse": "Bw\u2019atyo, ku lunaku olwo, Musa n\u2019awandiika oluyimba luno n\u2019aluyigiriza abaana ba Isirayiri."
                },
                "23": {
                    "verse_nr": "23",
                    "verse": "Awo MUKAMA n\u2019awa Yoswa mutabani wa Nuuni ekiragiro kino ng\u2019agamba nti, \u201cBeera wa maanyi era guma omwoyo, kubanga ggw\u2019oliyingiza abaana ba Isirayiri mu nsi gye nabasuubiza nga ngibalayirira; era nange nnaabeeranga naawe.\u201d"
                },
                "24": {
                    "verse_nr": "24",
                    "verse": "Musa bwe yamala okuwandiika mu Kitabo ebigambo eby\u2019amateeka gano, okubiggya ku ntandikwa okubituusa ku nkomerero,"
                },
                "25": {
                    "verse_nr": "25",
                    "verse": "Musa n\u2019alagira Abaleevi abaasitulanga Essanduuko ey\u2019Endagaano eya MUKAMA, ng\u2019agamba nti,"
                },
                "26": {
                    "verse_nr": "26",
                    "verse": "\u201cMutwale Ekitabo ky\u2019Amateeka kino mukiteeke awali Essanduuko ey\u2019Endagaano eya MUKAMA Katonda wammwe, kibeerenga awo ng\u2019omujulirwa gy\u2019oli."
                },
                "27": {
                    "verse_nr": "27",
                    "verse": "Kubanga nkumanyi nga bw\u2019oli omujeemu era alina ensingo enkakanyavu. Obanga mubadde mujeemera MUKAMA Katonda nga nkyaliwo nammwe, kale nga mmaze okufa okujeema kwammwe tekuusingewo nnyo!"
                },
                "28": {
                    "verse_nr": "28",
                    "verse": "Munku\u014b\u014baanyize wano abakadde b\u2019ebika byammwe abakulembeze bammwe bonna, njogere ebigambo bino mu matu gaabwe nga bawulira; era mpita eggulu n\u2019ensi bibeere abajulirwa okubalumiriza."
                },
                "29": {
                    "verse_nr": "29",
                    "verse": "Kubanga mmanyi nga bwe nnaamala okufa mujja kwefaafaaganyiza ddala nga mukyama okuleka ekkubo lye mbalagidde okukwatanga. Mu biseera ebijja emitawaana gijjanga kubajjira, nga mukoze ebibi mu maaso ga MUKAMA Katonda mulyoke mumusunguwaze olw\u2019ebyo emikono gyammwe bye ginaabanga gikoze.\u201d"
                },
                "30": {
                    "verse_nr": "30",
                    "verse": "Oluyimba MUKAMA lwe yalagira Musa - Awo Musa n\u2019ayogera, ebigambo by\u2019oluyimba luno okuluggya ku ntandikwa yaalwo n\u2019okulutuusa ku nkomerero ng\u2019ekibiina kya Isirayiri yenna kiwulira."
                }
            }
        },
        "32": {
            "chapter_nr": "32",
            "chapter": {
                "1": {
                    "verse_nr": "1",
                    "verse": "Tega okutu ggwe eggulu, nange nnaayogera, wulira ebigambo by\u2019omu kamwa kange."
                },
                "2": {
                    "verse_nr": "2",
                    "verse": "Okuyigiriza kwange ka kutonnye ng\u2019enkuba, n\u2019ebigambo byange bigwe ng\u2019omusulo, bigwe ng\u2019obufuuyirize ku muddo, ng\u2019oluwandagirize ku bisimbe ebito."
                },
                "3": {
                    "verse_nr": "3",
                    "verse": "Kubanga ndirangirira erinnya lya MUKAMA; mutendereze ekitiibwa kya Katonda waffe!"
                },
                "4": {
                    "verse_nr": "4",
                    "verse": "Lwe lwazi, emirimu gye mituukirivu, n\u2019ebikolwa bye byonna bya bwenkanya. Ye Katonda omwesigwa, ataliiko bukuusa, omwenkanya era omutereevu mu byonna."
                },
                "5": {
                    "verse_nr": "5",
                    "verse": "Beeyisizza ng\u2019abagwenyufu gy\u2019ali, baswavu era tebakyali baana be, wabula omulembe omukyamu era ogw\u2019amawaggali."
                },
                "6": {
                    "verse_nr": "6",
                    "verse": "Bwe mutyo bwe musasula MUKAMA Katonda, mmwe abantu abasirusiru era abatalina magezi? Si ye kitaawo eyakutonda, n\u2019akussaawo n\u2019akunyweza?"
                },
                "7": {
                    "verse_nr": "7",
                    "verse": "Jjukira ebiseera eby\u2019edda, fumiitiriza ku myaka egyayita edda. Buuza kitaawo ajja kukubuulira ne bakadde bo abakulembeze bajja kukutegeeza."
                },
                "8": {
                    "verse_nr": "8",
                    "verse": "Ali Waggulu Ennyo bwe yagabanyiza amawanga ensi zaago abantu bonna bwe yabayawulayawulamu, yategeka ensalo z\u2019amawanga ng\u2019omuwendo gw\u2019abaana ba Isirayiri bwe gwali."
                },
                "9": {
                    "verse_nr": "9",
                    "verse": "Omugabo gwa MUKAMA Katonda be bantu be, Yakobo bwe busika bwe bwe yagabana."
                },
                "10": {
                    "verse_nr": "10",
                    "verse": "Yamuyisanga mu ddungu, mu nsi enkalu eya kiku\u014b\u014bunta. Yamuzibiranga, n\u2019amulabiriranga, n\u2019amukuumanga ng\u2019emmunye ey\u2019eriiso lye."
                },
                "11": {
                    "verse_nr": "11",
                    "verse": "Ng\u2019empungu bw\u2019enyegenya ku kisu kyayo, n\u2019epaapaalira waggulu w\u2019obwana bwayo, era nga bw\u2019eyanjuluza ebiwaawaatiro byayo, n\u2019ebusitula, n\u2019ebutumbiiza ku biwaawaatiro byayo,"
                },
                "12": {
                    "verse_nr": "12",
                    "verse": "MUKAMA Katonda yekka ye yamukulemberanga; so tewabangawo katonda mulala."
                },
                "13": {
                    "verse_nr": "13",
                    "verse": "Yamuteeka ku ntikko z\u2019ensozi ez\u2019ensi eyo, n\u2019amuliisanga ku bibala by\u2019omu nnimiro. Yamukulizanga ku mubisi gw\u2019enjuki ogw\u2019omu njatika z\u2019enjazi n\u2019amafuta agaavanga mu mayinja amagumu"
                },
                "14": {
                    "verse_nr": "14",
                    "verse": "ne bbongo eyavanga mu biraalo, n\u2019amata okuva mu bisibo, n\u2019amasavu ag\u2019endiga ento n\u2019ennume, n\u2019embuzi ennume n\u2019enduusi ez\u2019e Basani, awamu n\u2019e\u014b\u014baano esinga obulungi, wanywanga wayini ow\u2019ejjovu eyavanga mu mizabbibu."
                },
                "15": {
                    "verse_nr": "15",
                    "verse": "Yesuluuni yakkuta n\u2019agejja n\u2019asambagala; ng\u2019ojjudde emmere nga weezitoowerera n\u2019oggwaamu amaanyi. Yava ku Katonda eyamukola, n\u2019alekulira Olwazi olw\u2019Obulokozi bwe."
                },
                "16": {
                    "verse_nr": "16",
                    "verse": "Baamukwasa obuggya olwa bakatonda abalala ne bamusunguwaza ne bakatonda abalala."
                },
                "17": {
                    "verse_nr": "17",
                    "verse": "Baawaayo ssaddaaka eri baddayimooni, so si eri Katonda, eri bakatonda be batamanyangako, bakatonda abaggya abaali baakatuuka bakatonda abo bajjajjammwe be bataatyanga."
                },
                "18": {
                    "verse_nr": "18",
                    "verse": "Weerabira Olwazi eyakuzaala, weerabira Katonda eyakuzaala."
                },
                "19": {
                    "verse_nr": "19",
                    "verse": "MUKAMA Katonda bwe yakiraba n\u2019abeegobako kubanga yasunguwazibwa batabani be ne bawala be."
                },
                "20": {
                    "verse_nr": "20",
                    "verse": "N\u2019agamba nti, Nzija kubakweka amaaso gange ndabe ebinaabatuukako; kubanga omulembe gwabwe mwonoonefu, abaana abatalinaamu bwesigwa."
                },
                "21": {
                    "verse_nr": "21",
                    "verse": "Bankwasa obuggya ne bakatonda abalala, ne banyiiza n\u2019ebifaananyi byabwe omutali nsa. Ndibakwasa obuggya olw\u2019abo abatali ggwanga, ndibakwasa obusungu olw\u2019eggwanga eritategeera."
                },
                "22": {
                    "verse_nr": "22",
                    "verse": "Kubanga obusungu bwange bukumye omuliro, ne gwaka okutuukira ddala wansi mu magombe, gusenkenya ensi n\u2019ebibala byayo, ne gwokya amasozi okutandikira ku bikolo byago."
                },
                "23": {
                    "verse_nr": "23",
                    "verse": "Nzija kubatuumangako emitawaana ne mbayiwangako obusaale bwange."
                },
                "24": {
                    "verse_nr": "24",
                    "verse": "Nnaabasindikiranga enjala namuzisa, n\u2019obulwadde obwokya, ne kawumpuli omuzikiriza; ndibaweereza ebisolo eby\u2019amannyo amasongovu n\u2019ebyewalula mu nfuufu eby\u2019obusagwa."
                },
                "25": {
                    "verse_nr": "25",
                    "verse": "Ekitala kinaabamalangako abaana baabwe ne mu maka gaabwe eneebanga ntiisa njereere. Abavubuka abalenzi n\u2019abawala balizikirira abaana abawere n\u2019abasajja ab\u2019envi bonna batyo."
                },
                "26": {
                    "verse_nr": "26",
                    "verse": "Nalowoozaako ku ky\u2019okubasaasaanya wabulewo akyabajjukiranga ku nsi."
                },
                "27": {
                    "verse_nr": "27",
                    "verse": "Naye ne saagala abalabe baabwe kubasosonkereza, kubanga abaabalumbagana bandiremeddwa okukitegeera, ne beewaana nti, \u201cFfe tuwangudde, MUKAMA ebyo byonna si ye yabikoze.\u201d"
                },
                "28": {
                    "verse_nr": "28",
                    "verse": "Lye ggwanga omutali magezi, mu bo temuliimu kutegeera."
                },
                "29": {
                    "verse_nr": "29",
                    "verse": "Singa baali bagezi ekyo bandikitegedde, ne balowooza ku biribatuukako ku nkomerero."
                },
                "30": {
                    "verse_nr": "30",
                    "verse": "Omusajja omu yandisobodde atya okugoba abantu olukumi, oba ababiri okudumya omutwalo ne badduka, wabula nga Lwazi waabwe y\u2019abatunzeeyo, MUKAMA Katonda ng\u2019abawaddeyo?"
                },
                "31": {
                    "verse_nr": "31",
                    "verse": "Kya mazima lwazi waabwe tali nga Lwazi waffe, abalabe baffe bakiriziganya naffe."
                },
                "32": {
                    "verse_nr": "32",
                    "verse": "Wayini waabwe ava mu terekero lya wayini wa Sodomu, n\u2019ennimiro z\u2019emizabbibu za Ggomola; ezzabbibu zaabwe zabbibu za butwa, ebirimba byazo bikaawa;"
                },
                "33": {
                    "verse_nr": "33",
                    "verse": "wayini waazo bwe butwa bw\u2019emisota obusagwa obukambwe obw\u2019amasalambwa."
                },
                "34": {
                    "verse_nr": "34",
                    "verse": "Ekyo saakyeterekera, nga kuliko n\u2019envumbo mu mawanika gange?"
                },
                "35": {
                    "verse_nr": "35",
                    "verse": "Okuwoolera eggwanga kwange, nze ndisasula. Luliba lumu ebigere byabwe ne biseerera, obudde bwabwe obw\u2019okuzikirira busembedde, n\u2019okubonerezebwa kwabwe kubafubutukirako."
                },
                "36": {
                    "verse_nr": "36",
                    "verse": "MUKAMA Katonda alisalira abantu omusango mu bwenkanya, alisaasira abaweereza be, bw\u2019aliraba ng\u2019amaanyi gonna gabaweddemu, omuddu n\u2019ow\u2019eddembe nga tewasigadde n\u2019omu."
                },
                "37": {
                    "verse_nr": "37",
                    "verse": "N\u2019alyoka abuuza nti, Kale nno bakatonda baabwe bali ludda wa, olwazi mwe beekweka."
                },
                "38": {
                    "verse_nr": "38",
                    "verse": "Baani abaalyanga amasavu ku ssaddaaka zaabwe, ne banywa envinnyo ey\u2019ekiweebwayo ekyokunywa? Basituke bajje babayambe, kale babawe obubudamo babakuume!"
                },
                "39": {
                    "verse_nr": "39",
                    "verse": "Mulabe kaakano, nga nze kennyini, nze Ye! Tewali katonda mulala wabula Nze; nzita era ne nzuukiza, nfumita era ne mponya; era tewali atangira mukono gwange nga gukola."
                },
                "40": {
                    "verse_nr": "40",
                    "verse": "Ngolola omukono gwange eri eggulu ne nangirira nti, ddala ddala nga bwe ndi omulamu emirembe gyonna"
                },
                "41": {
                    "verse_nr": "41",
                    "verse": "bwe mpagala ekitala kyange ekimasamasa, n\u2019omukono gwange ne gukikwata nga nsala emisango, nnaawalananga abalabe bange, ne neesasuzanga eri abanaankyawanga."
                },
                "42": {
                    "verse_nr": "42",
                    "verse": "Obusaale bwange ndibutamiiza omusaayi, n\u2019ekitala kyange kirirya ennyama, n\u2019omusaayi gw\u2019abattiddwa n\u2019abawambiddwa, n\u2019ogw\u2019emitwe egy\u2019abakulembeze b\u2019abalabe."
                },
                "43": {
                    "verse_nr": "43",
                    "verse": "Mujaguze mmwe amawanga awamu n\u2019abantu be, kubanga aliwalanira omusaayi gw\u2019abaweereza be, aliwalana abalabe be, era alitangirira olw\u2019ensi ye n\u2019abantu be."
                },
                "44": {
                    "verse_nr": "44",
                    "verse": "Awo Musa n\u2019ajja awamu ne Yoswa mutabani wa Nuuni, n\u2019addamu ebigambo byonna eby\u2019oluyimba olwo ng\u2019abantu bonna bawulira."
                },
                "45": {
                    "verse_nr": "45",
                    "verse": "Musa bwe yamala okuddamu ebigambo ebyo byonna eri abaana ba Isirayiri,"
                },
                "46": {
                    "verse_nr": "46",
                    "verse": "n\u2019abagamba nti, \u201cMukwate ku mutima gwammwe ebigambo byonna bye mbategeezezza leero n\u2019obuwombeefu obungi, mulyoke mulagire abaana bammwe bagonderenga n\u2019obwegendereza ebigambo byonna eby\u2019amateeka gano."
                },
                "47": {
                    "verse_nr": "47",
                    "verse": "Ebigambo ebyo si bya kusaagasaaga, wabula bye bigambo ebikwatira ddala ku bulamu bwammwe bwennyini. Okusinziira ku bigambo bino, mugenda kuwangaala nga muli mu nsi gye mugenda okusomokera omugga Yoludaani okugifuna.\u201d"
                },
                "48": {
                    "verse_nr": "48",
                    "verse": "Okufa kwa Musa Kulangibwa - Ku lunaku olwo lwennyini MUKAMA Katonda n\u2019agamba Musa bw\u2019ati nti,"
                },
                "49": {
                    "verse_nr": "49",
                    "verse": "\u201cYambuka olinnyerinnye ku Lusozi Nebo oluli mu nsozi za Abalimu mu nsi ya Mowaabu, osusse amaaso Yeriko olengere ensi ya Kanani gy\u2019empa abaana ba Isirayiri okuba obutaka bwabwe obw\u2019enkalakkalira."
                },
                "50": {
                    "verse_nr": "50",
                    "verse": "Ku lusozi olwo lw\u2019ojja okulinnya kw\u2019olifiira oku\u014b\u014baanyizibwe eri abantu bo, nga muganda wo Alooni bwe yafiira ku lusozi Koola, n\u2019aku\u014b\u014baanyizibwa eri abantu be."
                },
                "51": {
                    "verse_nr": "51",
                    "verse": "Kubanga mwembi mwanziggyamu obwesige mu maaso g\u2019abaana ba Isirayiri ku mazzi g\u2019e Meriba-Kadesi mu ddungu ly\u2019e Zini, olw\u2019okulemwa okussa ekitiibwa ekituukiridde mu butukuvu bwange mu maaso g\u2019abaana ba Isirayiri."
                },
                "52": {
                    "verse_nr": "52",
                    "verse": "Noolwekyo ensi ojja kugirengera bulengezi, so toligiyingiramu, ensi gye mpa abaana ba Isirayiri.\u201d"
                }
            }
        },
        "33": {
            "chapter_nr": "33",
            "chapter": {
                "1": {
                    "verse_nr": "1",
                    "verse": "Musa Asabira Ebika bya Isirayiri Omukisa Omulundi gwe Ogwasembayo - Guno gwe mukisa, Musa musajja wa Katonda gwe yasabira abaana ba Isirayiri nga tannafa."
                },
                "2": {
                    "verse_nr": "2",
                    "verse": "Yagamba nti, \u201cMUKAMA Katonda yajja gye tuli ng\u2019ava ku Sinaayi n\u2019atutuukako ng\u2019ava ku Seyiri; yamasamasa ng\u2019ava ku Lusozi Palani. Yajja n\u2019obufukunya bw\u2019abatukuvu okuva ku bukiika obwaddyo obw\u2019ensozi ze."
                },
                "3": {
                    "verse_nr": "3",
                    "verse": "Mazima gw\u2019oyagala abantu, abatukuvu bonna bali mu mikono gyo. Bavuunama wansi ku bigere byo ne bawulira ebiragiro by\u2019obawa."
                },
                "4": {
                    "verse_nr": "4",
                    "verse": "Ge mateeka Musa ge yatuwa ng\u2019ekyokufuna eky\u2019ekibiina kya Yakobo."
                },
                "5": {
                    "verse_nr": "5",
                    "verse": "Waasitukawo kabaka mu Yesuluuni abakulembeze b\u2019abantu bwe baaku\u014b\u014baana nga bye bika bya Isirayiri ebyegasse."
                },
                "6": {
                    "verse_nr": "6",
                    "verse": "\u201cLewubeeni abenga mulamu; alemenga kuggwaawo n\u2019omuwendo gw\u2019abasajja be gulemenga kukendeera.\u201d"
                },
                "7": {
                    "verse_nr": "7",
                    "verse": "Kino kye yayogera ku Yuda: \u201cWulira, Ayi MUKAMA Katonda okukaaba kwa Yuda; omuleete eri abantu be. Yeerwaneko n\u2019emikono gye. Omuyambenga ng\u2019alwanyisa abalabe be!\u201d"
                },
                "8": {
                    "verse_nr": "8",
                    "verse": "Bino bye yayogera ku Leevi: \u201cSumimu wo ne Ulimu wo biwe omusajja oyo gw\u2019oyagala ennyo. Wamukebera e Masa n\u2019omugezesa ku mazzi ag\u2019e Meriba."
                },
                "9": {
                    "verse_nr": "9",
                    "verse": "Yayogera ku kitaawe ne nnyina nti, \u2018Abo sibafaako.\u2019 Baganda be teyabategeeranga wadde okusembeza abaana be; baalabiriranga ekigambo kyo ne bakuumanga endagaano yo."
                },
                "10": {
                    "verse_nr": "10",
                    "verse": "Banaayigirizanga Yakobo ebiragiro byo ne Isirayiri amateeka go. Banaanyookezanga obubaane mu maaso go, n\u2019ebiweebwayo ebyokebwa ku kyoto kyo."
                },
                "11": {
                    "verse_nr": "11",
                    "verse": "Ayi MUKAMA Katonda owe omukisa byonna by\u2019akola, era okkirize emirimu gy\u2019emikono gye. Okubirenga ddala abo abamugolokokerako okubenga abalabe be balemenga kwongera kumulumbanga.\u201d"
                },
                "12": {
                    "verse_nr": "12",
                    "verse": "Bye yayogera ku Benyamini: \u201cOmwagalwa wa MUKAMA Katonda abeerenga wanywevu, Katonda Ali Waggulu ng\u2019amwebulungudde bulijjo, omwagalwa anaagalamiranga wakati ku bibegabega bye.\u201d"
                },
                "13": {
                    "verse_nr": "13",
                    "verse": "Yayogera bw\u2019ati ku Yusufu: \u201cEttaka lye MUKAMA Katonda aliwe omukisa, n\u2019omusulo omulungi ennyo ogunaavanga waggulu mu ggulu n\u2019amazzi mu nzizi empanvu mu ttaka wansi,"
                },
                "14": {
                    "verse_nr": "14",
                    "verse": "n\u2019ebibala ebigimu ennyo ebinaavanga mu musana, n\u2019amakungula aganaasinganga mu myezi gyonna;"
                },
                "15": {
                    "verse_nr": "15",
                    "verse": "n\u2019ebibala ebinaakiranga obulungi ku nsozi ez\u2019edda, n\u2019okwala kw\u2019ebirime ku nsozi ez\u2019emirembe gyonna;"
                },
                "16": {
                    "verse_nr": "16",
                    "verse": "n\u2019ebirabo ebisinga byonna mu nsi n\u2019okujjula kwayo, n\u2019obuganzi obunaavanga eri oyo ow\u2019omu kisaka ekyaka. Ebyo byonna ka bijjenga ku mutwe gwa Yusufu, mu kyenyi ky\u2019omulangira mu baganda be."
                },
                "17": {
                    "verse_nr": "17",
                    "verse": "Mu kitiibwa anaabanga ente ennume embereberye amayembe ge, ng\u2019amayembe ga sseddume endalu; anaagatomezanga amawanga n\u2019agayuzaayuza, n\u2019agagoberanga ku nkomerero y\u2019ensi. Obwo bwe bunaabanga obukumi bwa Efulayimu nga ze nkumi za Manase.\u201d"
                },
                "18": {
                    "verse_nr": "18",
                    "verse": "Yayogera bw\u2019ati ku Zebbulooni: \u201cJaguzanga, ggwe Zebbulooni, bw\u2019onoofulumanga; ne Isakaali ng\u2019ali mu weema zo."
                },
                "19": {
                    "verse_nr": "19",
                    "verse": "Banaakoowoolanga amawanga okwambuka ku nsozi ne baweerangayo eyo ssaddaaka ez\u2019obutuukirivu, banaalyanga eby\u2019obugagga ebya mayanja, nga beeyambisa n\u2019ebyobugagga ebikweke mu musenyu.\u201d"
                },
                "20": {
                    "verse_nr": "20",
                    "verse": "Yayogera bw\u2019ati ku Gaadi: \u201cAlina omukisa oyo agaziya ensalo z\u2019omugabo gwa Gaadi, Gaadi omwo mw\u2019abeera ng\u2019empologoma ng\u2019ayuza omukono n\u2019omutwe."
                },
                "21": {
                    "verse_nr": "21",
                    "verse": "Yeerondera omugabo gw\u2019ettaka erisinga obulungi, omugabo gw\u2019omukulembeze gwe gwamukuumirwa. Abakulembeze b\u2019abantu bwe baaku\u014b\u014baana ye yabasalira emisango gya MUKAMA, n\u2019okukwasa Isirayiri amateeka ga MUKAMA Katonda.\u201d"
                },
                "22": {
                    "verse_nr": "22",
                    "verse": "Yayogera bw\u2019ati ku Ddaani: \u201cDdaani mwana gwa mpologoma, ogubuuka nga guva mu Basani.\u201d"
                },
                "23": {
                    "verse_nr": "23",
                    "verse": "Yayogera bw\u2019ati ku Nafutaali: \u201cGgwe Nafutaali ajjudde obuganzi bwa MUKAMA Katonda era ng\u2019ojjudde emikisa gye, onoosikira obukiikaddyo okutuuka ku nnyanja.\u201d"
                },
                "24": {
                    "verse_nr": "24",
                    "verse": "Yayogera bw\u2019ati ku Aseri: \u201cAsinga okuweebwa omukisa mu batabani ye Aseri, ku baganda be gwe babanga basinga okwagala era emizabbibu gigimuke nnyo mu ttaka lye."
                },
                "25": {
                    "verse_nr": "25",
                    "verse": "Enzigi z\u2019ebibuga byo zinaasibwanga n\u2019eminyolo egy\u2019ekyuma n\u2019ekikomo n\u2019amaanyi go ganenkananga n\u2019obuwangaazi bwo."
                },
                "26": {
                    "verse_nr": "26",
                    "verse": "\u201cTewali afaanana nga Katonda wa Yesuluuni eyeebagala waggulu ku ggulu ng\u2019ajja okukuyamba ne ku bire mu kitiibwa kye."
                },
                "27": {
                    "verse_nr": "27",
                    "verse": "Katonda ataggwaawo bwe buddukiro bwo, era akuwanirira n\u2019emikono gye emirembe gyonna. Anaagobanga abalabe bo nga naawe olaba, n\u2019agamba nti, \u2018Bazikirize!\u2019"
                },
                "28": {
                    "verse_nr": "28",
                    "verse": "Bw\u2019atyo Isirayiri anaabeeranga mu mirembe yekka, ezzadde lya Yakobo linaabeeranga wanywevu, mu nsi erimu emmere y\u2019empeke ne wayini, eggulu mwe linaatonnyezanga omusulo."
                },
                "29": {
                    "verse_nr": "29",
                    "verse": "Nga weesiimye, Ayi Isirayiri! Ani akufaanana, ggwe eggwanga MUKAMA Katonda lye yalokola? Ye ngabo yo era omubeezi wo, era kye kitala kyo ekisinga byonna. Abalabe bo banaakuvuunamiranga, era onoobalinnyiriranga.\u201d"
                }
            }
        },
        "34": {
            "chapter_nr": "34",
            "chapter": {
                "1": {
                    "verse_nr": "1",
                    "verse": "Okufa kwa Musa mu nsi ya Mowaabu - Awo Musa n\u2019ayambuka okuva mu nsenyi za Mowaabu, n\u2019alinnyalinnya Olusozi Nebo, n\u2019atuukira ddala ku ntikko eyitibwa Pisuga, eyolekedde Yeriko. MUKAMA Katonda n\u2019asinziira awo n\u2019amulengeza ensi yonna ensuubize: okuva ku Giriyaadi okutuuka ku Ddaani,"
                },
                "2": {
                    "verse_nr": "2",
                    "verse": "ne Nafutaali yonna, n\u2019ensi ya Efulayimu ne Manase, n\u2019ensi yonna eya Yuda okutuuka ku Nnyanja ey\u2019Ebugwanjuba,"
                },
                "3": {
                    "verse_nr": "3",
                    "verse": "ne Negebu n\u2019olusenyi olw\u2019ekiwonvu omuli Ekibuga ky\u2019Enkindu ekiyitibwa Yeriko okutuukira ddala ku Zawaali."
                },
                "4": {
                    "verse_nr": "4",
                    "verse": "MUKAMA Katonda n\u2019agamba Musa nti, \u201cEyo y\u2019ensi gye nalayirira Ibulayimu, ne Isaaka, ne Yakobo, nga ngibasuubiza nti, \u2018Ndigiwa ezzadde lyo.\u2019 Ngikulaze n\u2019ogiraba n\u2019amaaso go, naye tojja kusomoka kugituukamu.\u201d"
                },
                "5": {
                    "verse_nr": "5",
                    "verse": "Awo Musa, omuweereza wa MUKAMA, n\u2019afiira awo mu nsi ya Mowaabu, ng\u2019ekigambo kya MUKAMA Katonda bwe kyali."
                },
                "6": {
                    "verse_nr": "6",
                    "verse": "MUKAMA n\u2019aziika Musa mu nsi ya Mowaabu, mu kiwonvu ekyolekedde Besupyoli, naye tewali n\u2019omu amanyi malaalo ge we gali ne ku lunaku lwa leero."
                },
                "7": {
                    "verse_nr": "7",
                    "verse": "Musa we yafiira yali nga yakamaze emyaka kikumi mu abiri egy\u2019obukulu; kyokka ng\u2019amaaso ge galaba bulungi, era n\u2019amaanyi ge nga tegakendeddeeko."
                },
                "8": {
                    "verse_nr": "8",
                    "verse": "Abaana ba Isirayiri ne bakaabira Musa mu nsenyi za Mowaabu okumala ennaku amakumi asatu, okutuusa ennaku ezo ez\u2019okukaaba n\u2019okukungubagira Musa bwe zaggwaako."
                },
                "9": {
                    "verse_nr": "9",
                    "verse": "Yoswa, mutabani wa Nuuni, yali ajjudde omwoyo ogw\u2019amagezi, kubanga Musa yali yamuteekako emikono gye. Abaana ba Isirayiri ne bamuwulira, ne bakola nga MUKAMA Katonda bwe yali alagidde Musa."
                },
                "10": {
                    "verse_nr": "10",
                    "verse": "Okuva olwo tewayimukangawo nnabbi mulala mu Isirayiri afaanana nga Musa, MUKAMA Katonda gwe yamanyagana naye amaaso n\u2019amaaso."
                },
                "11": {
                    "verse_nr": "11",
                    "verse": "Tewaaliwo yamwenkana olw\u2019obubonero n\u2019ebyamagero MUKAMA Katonda bye yamutuma okukola mu nsi y\u2019e Misiri ku Falaawo ne ku baweereza be bonna, ne ku nsi ye yonna,"
                },
                "12": {
                    "verse_nr": "12",
                    "verse": "era n\u2019olw\u2019ekitiibwa kye eky\u2019amaanyi amangi, n\u2019obuyinza obw\u2019entiisa bwe yayoleka mu Isirayiri yenna."
                }
            }
        }
    }
}