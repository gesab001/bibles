{
    "version": "ABHIL82",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Karon nag-abut ang polong sang GINOO kay Jonas nga anak ni Amitai, nga nagasiling"
                },
                "2": {
                    "verse_nr": "2",
                    "verse": "\u201cTindug, kadto sa Ninive, inang banwa nga daku, kag magsinggit batok sa iya; kay ang ila pagkamalaut nagdangat sa atubangan nakon.\u201d"
                },
                "3": {
                    "verse_nr": "3",
                    "verse": "Apang si Jonas nagtindug sa pagpalagyo pa Tarsis gikan sa atubangan sang GINOO. Nagdolhog sia pakadto sa Jope kag nakakita sing sakayan nga nagapakadto sa Tarsis; gani nagbayad sia sang iya hinakay, kag nagsulud sa sini, sa pagkadto upud sa ila sa Tarsis, sa pagpalayo sa atubangan sang GINOO."
                },
                "4": {
                    "verse_nr": "4",
                    "verse": "Apang ang GINOO nagpadala sing mabaskug nga hangin sa dagat, kag may mabaskug nga unus sa dagat, sa bagay nga daw maboong ang sakayan."
                },
                "5": {
                    "verse_nr": "5",
                    "verse": "Niyan ang mga sakayanon nagkalahadluk, kag ang tagsatagsa nagtuaw sa iya dios; kag gintagbong nila sa dagat ang mga dala nga yara sa sakayan, sa pagpamag-an sini sa ila. Apang si Jonas nagpanaug sa naidalum gid sang sakayan kag naghigda sia, kag natologan sing hamook."
                },
                "6": {
                    "verse_nr": "6",
                    "verse": "Gani ang pangolo sang sakayan nagkadto sa iya kag nagsiling sa iya, \u201cAno bala ang buut mo isiling, O palatolog? Bangon, panawag sa imo Dios! Basi nga ang Dios magdumdum sa aton, agud nga indi kita mawala.\u201d"
                },
                "7": {
                    "verse_nr": "7",
                    "verse": "Kag nagsiling sila ang tagsatagsa sa iya kaupud, \u201cKari, kag papalaran ta, agud nga mahibaloan ta kon bangud kay sin-o nag-abut sa aton ining malaut.\u201d Gani nagpapalad sila, kag ang kapalaran naholog kay Jonas."
                },
                "8": {
                    "verse_nr": "8",
                    "verse": "Niyan nagsiling sila sa iya, \u201cIsugid sa amon, bangud kay sin-o nag-abut sa aton ining malaut? Ano bala ang imo hilikuton? Kag diin ka bala maghalin? Ano bala ang imo duta? Kag sa ano ka nga katawohan?\u201d"
                },
                "9": {
                    "verse_nr": "9",
                    "verse": "Kag nagsiling sia sa ila, \u201cHebreo ako; kag nagakahadluk ako sa GINOO, ang Dios sang langit, nga naghimo sang dagat kag sang duta nga mamala.\u201d"
                },
                "10": {
                    "verse_nr": "10",
                    "verse": "Niyan ang mga tawo nahadluk sing lakas, kag nagsiling sa iya, \u201cAno bala ining nahimo mo!\u201d Kay nahibaloan sang mga tawo nga nagapalagyo sia gikan sa atubangan sang GINOO, kay ginsugiran niya sila."
                },
                "11": {
                    "verse_nr": "11",
                    "verse": "Niyan ginsilingan nila sia, \u201cAno bala ang himoon namon sa imo, agud nga ang dagat maglinong sa amon?\u201d Kay ang dagat nagdugang kag nagdugang kabalud."
                },
                "12": {
                    "verse_nr": "12",
                    "verse": "Nagsiling sia sa ila, \u201cHakwata ninyo ako kag itagbong ako sa dagat; agud nga ang dagat maglinong sa inyo; kay ako nakahibalo nga tungud sa akon nag-abut ining mabaskug nga unus sa inyo.\u201d"
                },
                "13": {
                    "verse_nr": "13",
                    "verse": "Wala sing sapayan ang mga tawo naggaud sing mabaskug nga makabalik sila sa duta, apang indi sila makasarang, kay ang dagat nagdugang kag nagdugang kabalud batok sa ila."
                },
                "14": {
                    "verse_nr": "14",
                    "verse": "Busa nagtuaw sila sa GINOO, \u201cGinapakilooy namon sa imo, O GINOO, indi kami pagdulaa tungud sa kabuhi sining tawo, kag indi kami pagpasangti sang dugo nga wala sing sala; kay ikaw, O GINOO, naghimo sono sa imo nahamut-an.\u201d"
                },
                "15": {
                    "verse_nr": "15",
                    "verse": "Gani ginhakwat nila si Jonas kag gintagbong sia sa dagat; kag nag-untat ang dagat sa iya kasingkal."
                },
                "16": {
                    "verse_nr": "16",
                    "verse": "Niyan ang mga tawo nagkahadluk sing lakas sa GINOO, kag nagdolot sila sing halad sa GINOO kag naghimo sing mga saad."
                },
                "17": {
                    "verse_nr": "17",
                    "verse": "Kag ang GINOO nag-aman sing daku nga isda sa paglamon kay Jonas; kag si Jonas didto sa tiyan sang isda sing tatlo ka adlaw kag tatlo ka gab-i."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Niyan nagpangamuyo si Jonas sa GINOO nga iya Dios gikan sa tiyan sang isda"
                },
                "2": {
                    "verse_nr": "2",
                    "verse": "nga nagasiling,\n\u201cNagpanawag ako sa GINOO, bangud sang akon kapipit-an,\nkag nagsabat sia sa akon;\nnagtuaw ako gikan sa tiyan sang Sheol,\nkag ginpamatian mo ang akon tingug."
                },
                "3": {
                    "verse_nr": "3",
                    "verse": "Kay gintagbong mo ako sa kadadalman,\nsa alibutud sang dagat,\nkag ang baha yara sa palibut nakon;\nang tanan mong hanol kag ang imo kabaluran\nnag-agi sa ibabaw nakon."
                },
                "4": {
                    "verse_nr": "4",
                    "verse": "Niyan nagsiling ako, \u2018Ginasikway ako gikan sa atubangan sang imo mga mata;\npaano bala nga pagtolok nakon liwat sa imo balaan nga templo?\u2019"
                },
                "5": {
                    "verse_nr": "5",
                    "verse": "Ang mga tubig naglikup sa akon tubtub gid sa kalag,\nginlibutan ako sang kadadalman;\nang mga lumot nagputus sa akon olo"
                },
                "6": {
                    "verse_nr": "6",
                    "verse": "sa kadadalman sang mga bukid.\nNagpanaug ako sa duta\nnga ang iya mga pintal nagtakup sa akon sing dayon;\napang ginpagowa mo ang akon kabuhi gikan sa Boho,\nO GINOO nga akon Dios."
                },
                "7": {
                    "verse_nr": "7",
                    "verse": "Sang napunaw ang akon kalag sa akon,\nnadumduman ko ang GINOO;\nkag ang akon pangamuyo nagsulud sa imo,\nsa imo balaan nga templo."
                },
                "8": {
                    "verse_nr": "8",
                    "verse": "Ang mga nagasapak sang butig nga mga kadayawan\nnagabiya sang ila kaugalingon nga kalooy."
                },
                "9": {
                    "verse_nr": "9",
                    "verse": "Apang ako magahalad sa imo\nsa tingug sang pagpasalamat;\nbayaran ko ang ginsaad ko.\nAng kaluwasan nagagikan sa GINOO!\u201d"
                },
                "10": {
                    "verse_nr": "10",
                    "verse": "Kag nagpamolong ang GINOO sa isda, kag ginsuka niya si Jonas sa mamala nga duta."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Niyan ang polong sang GINOO nag-abut kay Jonas sa ikaduhang tion, nga nagasiling"
                },
                "2": {
                    "verse_nr": "2",
                    "verse": "\u201cTindug, kadto sa Ninive, inang daku nga banwa, kag ibantala sa iya ang wali nga ginasogo ko sa imo.\u201d"
                },
                "3": {
                    "verse_nr": "3",
                    "verse": "Gani nagtindug si Jonas kag nagkadto sa Ninive, sono sa polong sang GINOO. Karon ang Ninive tama kadaku nga banwa, nga tatlo ka adlaw nga lalakton."
                },
                "4": {
                    "verse_nr": "4",
                    "verse": "Si Jonas nagsugud sa pagsulud sa banwa, nga nagalakat sing isa ka adlaw nga lalakton. Kag nagsinggit sia, \u201cKap-atan pa ka adlaw, kag ang Ninive laglagon!\u201d"
                },
                "5": {
                    "verse_nr": "5",
                    "verse": "Kag ang katawohan sang Ninive nagtoo sa Dios; nagbantala sila sing puasa, kag nagpanaput sing sako, kutub sa kadalagkuan tubtub gid sa mga magamay sa ila."
                },
                "6": {
                    "verse_nr": "6",
                    "verse": "Niyan ang mga balita naglambut sa hari sang Ninive, kag nagtindug sia sa iya trono, gin-uba niya ang iya bayo sa iya, kag nagpangalumbut sia sing sako, kag naglingkod sa mga abo."
                },
                "7": {
                    "verse_nr": "7",
                    "verse": "Kag naghimo sia sing pabantala kag ginpahibalo sa bug-os nga Ninive, \u201cPaagi sa mando sang hari kag sang iya mga dungganon: Wala sing tawo ukon sapat, kahayupan ukon panong, nga magtilaw sing bisan anong butang; dili sila magkaon, ukon mag-inum sing tubig"
                },
                "8": {
                    "verse_nr": "8",
                    "verse": "kondi pakalumbutan sila sing sako ang tawo kag sapat, kag magtuaw sila sing mabaskug sa Dios; hoo, magtalikod ang tagsatagsa sa ila sa iya malaut nga dalanon kag sa panglugus nga yara sa iya mga kamut."
                },
                "9": {
                    "verse_nr": "9",
                    "verse": "Sin-o bala ang nakahibalo, nga ang Dios magliso pa ayhan kag magkalisud kag magtalikod sa iya mabangis nga kaakig, agud nga indi kita mawala?\u201d"
                },
                "10": {
                    "verse_nr": "10",
                    "verse": "Sang nakita sang Dios ang ila mga binuhatan, nga nagtalikod sila sa ila malaut nga dalanon, nagkalisud ang Dios sang malaut nga ginsiling niya nga himoon niya kuntani sa ila; kag wala niya paghimoa ini."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Apang naalipungut si Jonas sing lakas, kag naakig sia."
                },
                "2": {
                    "verse_nr": "2",
                    "verse": "Kag nagpangamuyo sia sa GINOO kag nagsiling, \u201cNagaampo ako sa imo, O GINOO, indi bala amo ini ang ginasiling ko sang didto pa ako sa akon duta? Busa nagdalidali ako sa pagpalagyo pa Tarsis; kay nakahibalo ako nga ikaw Dios nga mainayohon kag maloloy-on, makuli sa pagpangakig, kag bugana sa malig-on nga paghigugma, kag nagakalisud ka sang malaut."
                },
                "3": {
                    "verse_nr": "3",
                    "verse": "Busa karon, O GINOO, ginapakilooy ko sa imo, kuhaa sa akon ang akon kabuhi, kay maayo pa sa akon nga mapatay sang magkabuhi.\u201d"
                },
                "4": {
                    "verse_nr": "4",
                    "verse": "Kag ang GINOO nagsiling, \u201cNagahimo ka bala sing maayo sa pagpangakig?\u201d"
                },
                "5": {
                    "verse_nr": "5",
                    "verse": "Niyan si Jonas naggowa sa banwa kag naglingkod nayon sa sidlangan sang banwa, kag naghimo nga sa iya didto sing payagpayag. Naglingkod sia sa idalum sini sa handong, tubtub nga makita niya kon ano ang mataboan sang banwa."
                },
                "6": {
                    "verse_nr": "6",
                    "verse": "Kag ang GINOONG Dios nag-aman sing tangantangan, kag ginpatubo ini sa ibabaw ni Jonas, agud nga manginhandong ini sa iya olo, sa pagluwas sa iya sa malaut niyang kahimtangan. Gani si Jonas nagkasadya sing lakas bangud sang tangantangan."
                },
                "7": {
                    "verse_nr": "7",
                    "verse": "Apang ang Dios nag-aman sing ulud sa pag-abut sang kaagahon sa madason nga adlaw, kag ini nag-ut-ut sang tangantangan, sa bagay nga nalaya ini."
                },
                "8": {
                    "verse_nr": "8",
                    "verse": "Sang pagsubang sang adlaw, ang Dios nag-aman sing masingkal nga salatan, kag ang adlaw nagtupa sa olo ni Jonas sa bagay nga napunaw sia; kag nagpangabay nga sa iya kaugalingon nga mapatay sia, kag nagsiling, \u201cMaayo pa saakon nga mapatay sang sa magkabuhi.\u201d"
                },
                "9": {
                    "verse_nr": "9",
                    "verse": "Apang ang Dios nagsiling kay Jonas, \u201cNaghimo ka bala sing maayo sa pagpangakig tungud sa tangantangan?\u201d Kag sia nagsiling, \u201cNagahimo ako sing maayo sa pagpangakig, bisan tubtub sa kamatayon.\u201d"
                },
                "10": {
                    "verse_nr": "10",
                    "verse": "Kag ang GINOO nagsiling, \u201cMay kahilak ka sa tangantangan, nga wala mo pagpangabudlayi, ukon pagpatuboa, nga nag-ulhut sa kagab-ihon, kag nawala sa kagab-ihon."
                },
                "11": {
                    "verse_nr": "11",
                    "verse": "Kag indi bala ako mahilak sa Ninive, inang daku nga banwa, nga may kapin sa isa ka gatus kag duha ka pulo ka libo ka tawo nga indi makakilala sang ila kamut nga too kag sang ila kamut nga wala, kag may madamu man nga kahayupan?\u201d"
                }
            }
        }
    }
}