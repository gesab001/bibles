{
    "version": "ABHIL82",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang polong sang GINOO nga nag-abut kay Sofonias nga anak ni Cusi, ang anak ni Gedalias, ang anak ni Amarias, ang anak ni Ezequias, sa mga adlaw ni Josias nga anak ni Amon, hari sang Juda."
                },
                "2": {
                    "verse_nr": "2",
                    "verse": "\u201cPapason ko sing bug-os ang tanan nga butang\nsa kadaygan sang duta,\u201d nagasiling ang GINOO."
                },
                "3": {
                    "verse_nr": "3",
                    "verse": "\u201cPapason ko ang tawo kag sapat;\npapason ko ang kapispisan sang mga langit\nkag ang kaisdaan sang dagat.\nLandason ko ang mga malauton;\nutdon ko ang tawo\ngikan sa kadaygan sang duta,\u201d nagasiling ang GINOO."
                },
                "4": {
                    "verse_nr": "4",
                    "verse": "\u201cUntayon ko ang akon kamut batok sa Juda,\nkag sa tanan nga mga pumuluyo sang Jerusalem;\nkag papason ko sa sining duug ang nabilin ni Baal\nkag ang ngalan sang diwatahan nga mga sacerdote"
                },
                "5": {
                    "verse_nr": "5",
                    "verse": "ang mga nagasimba sang kasoldadosan sang langit\nsa mga atop;\nang mga nagasimba kag nagasumpa sa GINOO\nkag walay sapayan nagasumpa kay Malcam"
                },
                "6": {
                    "verse_nr": "6",
                    "verse": "ang mga nagatalikod gikan sa pagsonod sa GINOO,\nnga wala nagapangita sa GINOO ukon nagpamangkot sa iya.\u201d"
                },
                "7": {
                    "verse_nr": "7",
                    "verse": "Hipus ka sa atubangan sang Ginoong DIOS!\nKay ang adlaw sang GINOO malapit na;\nang GINOO nakaaman sing halad\nkag nakapakabalaan sang iya mga inagda."
                },
                "8": {
                    "verse_nr": "8",
                    "verse": "Kag sa adlaw sang halad sang GINOO\u2014\u201cSilotan ko ang mga principe kag ang mga anak nga lalaki sang hari\nkag ang tanan nga napanaptan sing panapton nga dumuloong."
                },
                "9": {
                    "verse_nr": "9",
                    "verse": "Sa sadtong adlaw silotan ko\nang tanan nga nagaliktin sa atangan,\nkag ang nagapuno sang balay sang ila agalon\nsing panglugus kag paglimbong.\u201d"
                },
                "10": {
                    "verse_nr": "10",
                    "verse": "\u201cSa sadtong adlaw,\u201d nagasiling ang GINOO,\n\u201cmabatian ang sininggit gikan sa Gawang sang Isda,\npaghaya gikan sa Ikaduha nga Ikap-at nga Bahin,\nang dakung huganas gikan sa kabakoloran."
                },
                "11": {
                    "verse_nr": "11",
                    "verse": "Haya, O mga pumuluyo sang Manubo nga Banwa!\nKay ang tanan nga katawohan sang Canaan nawala;\ntanan nga nalulanan sing pilak napapas."
                },
                "12": {
                    "verse_nr": "12",
                    "verse": "Sa sadtong tion usisaon ko nga may mga sulu ang Jerusalem,\nkag silotan ko ang mga tawo\nnga yara sa ila mga lagdo,\nnga nagasiling sa ila tagiposoon,\n\u2018Ang GINOO indi maghimo sing maayo,\nukon maghimo sia sing malaut.\u2019"
                },
                "13": {
                    "verse_nr": "13",
                    "verse": "Ang ila manggad mangin-inatihan,\nkag ang ila mga balay manginmamingaw.\nBisan magapatindug sila sing mga balay, indi sila makapuyo sa ila;\nbisan magatanum sila sing mga ulubasan,\nindi makainum sila sang alak nila.\u201d"
                },
                "14": {
                    "verse_nr": "14",
                    "verse": "Malapit na ang dakung adlaw sang GINOO,\nmalapit ini kag nagadalidali sing tama;\nang tingug sang adlaw sang GINOO mapait,\nang gamhanan nga lalaki nagasinggit sing didto."
                },
                "15": {
                    "verse_nr": "15",
                    "verse": "Yadtong adlaw amo ang adlaw sang kasingkal,\nadlaw sang kagamo kag kalisud,\nadlaw sang kalaglagan kag kamingaw,\nadlaw sang kadudulman kag kaguum,\nadlaw sang mga gal-um kag pitipit nga kadudulman"
                },
                "16": {
                    "verse_nr": "16",
                    "verse": "adlaw sang budyong kag paandam\nbatok sa mga banwa nga napamakuran\nkag batok sa mataas nga mga torre."
                },
                "17": {
                    "verse_nr": "17",
                    "verse": "Dalhon ko ang kalisud sa mga tawo,\nagud nga maglakat sila kaangay sang mga tawong bulag,\nbangud nga nakasala sila batok sa GINOO;\nang dugo nila ulaon subong sang yab-ok,\nkag ang ila unud subong sang ipot."
                },
                "18": {
                    "verse_nr": "18",
                    "verse": "Bisan ang ila pilak ukon ang ila bulawan\nindi sarang makaluwas sa ila\nsa adlaw sang kasingkal sang GINOO.\nAng bug-os nga duta halunhonon\nsang kalayo sang iya kaimon;\nkay ang bug-os, hoo, ang hinali nga pagtapus\nhimoon niya sa tanan nga nagapuyo sa duta."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tilipon kamo sing tingub kag magsinapul,\nO pungsud nga walay huya"
                },
                "2": {
                    "verse_nr": "2",
                    "verse": "sa wala pa matabog kamo,\nsubong sang labhang,\nsa wala pa mag-abut sa inyo\nang mapintas nga kaakig sang GINOO,\nsa wala pa mag-abut sa inyo\nang adlaw sang kaakig sang GINOO."
                },
                "3": {
                    "verse_nr": "3",
                    "verse": "Pangitaa ninyo ang GINOO, kamo tanan nga mapainubuson sang duta,\nnga nagbantay sang iya mga pagsolondan;\npangitaa ang pagkamatarung, pangitaa ang pagkamapinaubuson;\nayhan malipdan kamo\nsa adlaw sang kaakig sang GINOO."
                },
                "4": {
                    "verse_nr": "4",
                    "verse": "Kay ang Gasa bayaan,\nkag ang Ascalon manginmamingaw;\nang katawohan sang Asdod tabogon sa kaodtohon.\nkag ang Ecron gabuton."
                },
                "5": {
                    "verse_nr": "5",
                    "verse": "Kailo ang mga pumuluyo sang baybayon,\nang pungsud sang mga Ceretnon!\nAng polong sang GINOO batok sa inyo,\nO Canaan, duta sang mga Filistinhon;\nkag laglagon ko ikaw agud nga wala na sing pumuluyo."
                },
                "6": {
                    "verse_nr": "6",
                    "verse": "Kag ikaw, O baybayon, manginhalalban,\nmga wayang sang mga manugpahalab\nkag mga toril sang mga panong."
                },
                "7": {
                    "verse_nr": "7",
                    "verse": "Ang baybayon manginpagkabutang\nsang nabilin sang panimalay sang Juda,\ndiin magapahalab sila,\nkag sa mga balay sang Ascalon\nmagahigda sila sa kagab-ihon.\nKay duawon sila sang GINOO nga ila Dios\nkag magapahauli sang ila kabihagan."
                },
                "8": {
                    "verse_nr": "8",
                    "verse": "\u201cNabatian ko ang pagpakahuya sang Moab\nkag ang mga pagbuyayaw sang mga anak ni Amon,\nnga ginpakahuya nila sa akon katawohan\nkag nagpakadaku sang ila kaugalingon batok sa ila dulunan."
                },
                "9": {
                    "verse_nr": "9",
                    "verse": "Busa, sa nagakabuhi ako,\u201d nagasiling ang GINOO sang mga kasoldadosan,\nang Dios sang Israel,\n\u201cAng Moab manginsubong sang Sodoma,\nkag ang mga anak ni Amon subong sang Gomorra,\nduta nga kaugalingon sang katunukan kag mga awang sang asin,\nkag dayon nga kamingaw.\nAng salin sang akon katawohan magaagaw sa ila,\nkag ang nabilin sang akon pungsud magapanubli sa ila.\u201d"
                },
                "10": {
                    "verse_nr": "10",
                    "verse": "Ini agumon nila tungud sang ila pagpabugal,\nbangud nga nagpakahuya kag nagpakadaku sila\nbatok sa katawohan sang GINOO sang mga kasoldadosan."
                },
                "11": {
                    "verse_nr": "11",
                    "verse": "Ang GINOO manginmakakulugmat sa ila;\nhoo, pagutuman niya ang tanan nga dios sang duta,\nkag ang mga tawo magasimba sa iya,\nang tagsatagsa sa iya duug,\nang tanan nga kapuloan sang mga pungsud."
                },
                "12": {
                    "verse_nr": "12",
                    "verse": "Kamo man, O mga Etiopiahanon,\npatyon kamo sang akon espada."
                },
                "13": {
                    "verse_nr": "13",
                    "verse": "Kag untayon niya ang iya kamut batok sa aminhan,\nkag laglagon ang Asiria;\nkag himoon nga mamingaw ang Ninive,\nnga mamala kaangay sang kamingawan."
                },
                "14": {
                    "verse_nr": "14",
                    "verse": "Ang kabakahan magaluko sa tunga niya,\nang tanan nga kasapatan sang mga pungsud;\nang pelicano kag ang porcupino\nmagaholon sa iya mga oloolo;\nang ila tingug magaamba sa mga talambuan,\nang kamingaw manginsa mga atangan;\nkay iya ginhublasan ang mga binuhat nga cedro."
                },
                "15": {
                    "verse_nr": "15",
                    "verse": "Amo ini ang banwa nga malipayon\nnga nagpuyo sing patarasak,\nnga nagsiling sa iya tagiposoon,\n\u201cAko lamang kag wala na sing iban luwas sa akon.\u201d\nDaw ano nga nagmingaw sia,\nisa ka duug nga lulukhan sang kasapatan!\nAng tagsatagsa nga nagalabay sa iya\nmagapanagutsut kag magabalabad sang iya kamut."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kailo sa iya nga mabinatoon kag dinagtaan,\nsa mapiguson nga banwa!"
                },
                "2": {
                    "verse_nr": "2",
                    "verse": "Wala sia magtuman sang tingug,\nwala sia magbaton sang pagtudlo.\nWala sia magsalig sa GINOO,\nwala sia magpalapit sa iya Dios."
                },
                "3": {
                    "verse_nr": "3",
                    "verse": "Ang iya mga principe sa tunga niya\nmga leon nga nagangurab;\nang iya mga hukom mga lobo sa kagab-ihon\nnga wala sila sing ginabilin tubtub sa aga."
                },
                "4": {
                    "verse_nr": "4",
                    "verse": "Ang iya mga manalagna mga huroshuros,\nmabudhion nga mga tawo;\nang iya mga sacerdote nagpasipala sang santuario,\nginlugus nila ang kasogoan."
                },
                "5": {
                    "verse_nr": "5",
                    "verse": "Ang GINOO matarung sa tunga niya,\nwala sia maghimo sing kalautan;\nsa tagsa ka aga ginapasiga niya ang iya katarungan,\nwala sia nagapalangan;\napang ang dimatarung wala makakilala sing kahuya."
                },
                "6": {
                    "verse_nr": "6",
                    "verse": "\u201cGinpapas ko ang mga pungsud;\nang ila mga torre mamingaw;\nginguba ko ang ila mga dalan\nsa bagay nga wala na sing nagaagi;\nang ila mga banwa nalaglag,\nsa bagay nga wala na sing tawo, nga wala na sing pumuluyo."
                },
                "7": {
                    "verse_nr": "7",
                    "verse": "Nagsiling ako, \u2018Lamang magkahadluk ka sa akon,\nmagbaton ka sing pagtudlo;\nagud nga ang iya puluy-an indi mapapas\nsono sa tanan nga gintangdo ko nahanungud sa iya.\u2019\nApang nagbangon sila sing aga pa\nsa pagpadunut sang tanan nila nga hinimoan.\u201d"
                },
                "8": {
                    "verse_nr": "8",
                    "verse": "\u201cBusa hulata ninyo ako,\u201d nagasiling ang GINOO,\n\u201ctubtub sa adlaw nga magtindug ako sa inagaw.\nKay ang akon pagtapat amo ang pagtipon sang mga pungsud,\nagud nga matingub ko ang mga ginharian,\nsa pag-ula sa ila sang akon kaalipungut,\nang bug-os kong mapintas nga kaakig;\nkay ang bug-os nga duta lamonon\nsang kalayo sang akon kaimon."
                },
                "9": {
                    "verse_nr": "9",
                    "verse": "\u201cHoo, niyan palisoon ko sa mga katawohan\nang putli nga bibig,\nagud nga sila tanan magtawag sa ngalan sang GINOO\nsa pag-alagad sa iya sa isa ka paghilisugut."
                },
                "10": {
                    "verse_nr": "10",
                    "verse": "Gikan sa tabok sang mga suba sang Etiopia\nang akon mga manugsimba, ang babayi nga anak sang akon ginpaaplaag,\nmagadala sang akon dolot."
                },
                "11": {
                    "verse_nr": "11",
                    "verse": "\u201cSa sadtong adlaw indi ka pagpakahuy-an\nbangud sang tanan mo nga hinimoan diin naglalis ka sa akon;\nkay niyan kuhaon ko sa tunga nimo\nang imo palabilabihon nga mga matinaastaason,\nkag indi ka na magpalabilabihon\nsa akon balaan nga bukid."
                },
                "12": {
                    "verse_nr": "12",
                    "verse": "Kay magabilin ako sa tunga nimo\nsing katawohan nga napiotan kag makalolooy.\nSila magadangup sa ngalan sang GINOO"
                },
                "13": {
                    "verse_nr": "13",
                    "verse": "ang nabilin sang Israel;\nindi sila maghimo sing kalautan\nukon magpamolong sing kabutigan,\nkag ang malimbongon nga dila\nindi makita sa ila baba.\nKay sila magahalab kag magaluko,\nkag wala gid sing magapahadluk sa ila.\u201d"
                },
                "14": {
                    "verse_nr": "14",
                    "verse": "Hugyaw, O babayi nga anak sang Sion;\nsinggit, O Israel!\nMagkasadya kag magkalipay sa bug-os mong tagiposoon,\nO babayi nga anak sang Jerusalem!"
                },
                "15": {
                    "verse_nr": "15",
                    "verse": "Ang GINOO nagkuha sang imo mga paghukom,\nginsobol niya ang imo mga kaaway.\nAng Hari sang Israel, ang GINOO, yara sa tunga nimo;\ndili ka na magkahadluk sing malaut."
                },
                "16": {
                    "verse_nr": "16",
                    "verse": "Sa sadtong adlaw isiling sa Jerusalem:\n\u201cDili magkahadluk, O Sion;\ndili magluya ang imo mga kamut."
                },
                "17": {
                    "verse_nr": "17",
                    "verse": "Ang GINOO, ang imo Dios, yara sa tunga nimo,\nang gamhanan nga magaluwas;\nmagakasadya sia sa imo nga may kalipay,\nmagapahuway sia sa iya gugma;\nmagakalipay sia sa imo nga may inamba"
                },
                "18": {
                    "verse_nr": "18",
                    "verse": "subong nga sa adlaw sang kinasadya.\n\u201cKuhaon ko ang kalaglagan gikan sa imo,\nagud nga indi ikaw magdala sang kahuluy-an tungud sini."
                },
                "19": {
                    "verse_nr": "19",
                    "verse": "Yari karon, sa sadtong tion magahisayo ako\nsa tanan nga nagapapiot sa imo.\nKag luwason ko ang piang\nkag tiponon ang ginsobol,\nkag himoon ko sila nga pagdayaw kag ngalan\nnga ang ila kahuluy-an naglapnag sa bug-os nga duta."
                },
                "20": {
                    "verse_nr": "20",
                    "verse": "Sa sadtong tion papaulion ko kamo,\nsa sadtong tion tiponon ko kamo;\nkay himoon ko kamo nga ngalan kag pagdayaw\nsa tunga sang tanan nga mga katawohan sang duta,\nkon pahaulian ko ang inyo kabihagan\nsa atubangan sang inyo mga mata,\u201d nagasiling ang GINOO."
                }
            }
        }
    }
}