{
    "version": "ABHIL82",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, si Silvano, kag si Timoteo,\nSa iglesia sang mga taga-Tesalonica sa Dios nga Amay kag Ginoong Jesu-Cristo:\nAng bugay sa inyo kag paghidait."
                },
                "2": {
                    "verse_nr": "2",
                    "verse": "Nagapasalamat kami sa Dios sa gihapon tungud sa inyo tanan, nga nagasambit sa inyo sing masunsun sa amon mga pangamuyo"
                },
                "3": {
                    "verse_nr": "3",
                    "verse": "nga nagapanumdum sa atubangan sang aton Dios kag Amay sang inyo buhat sang pagtoo kag pagpangabudlay sang paghigugma kag pagkalig-on sang paglaum sa aton Ginoong Jesu-Cristo."
                },
                "4": {
                    "verse_nr": "4",
                    "verse": "Kay amon nahibaloan, mga kauturan nga hinigugma sang Dios, nga pinili niya kamo"
                },
                "5": {
                    "verse_nr": "5",
                    "verse": "kay ang amon maayong balita wala mag-abut sa inyo sa polong lamang, kondi man sa gahum kag sa Espiritu Santo kag sa bug-os nga pagsalig. Nahibaloan ninyo kon ano nga sari sang mga tawo kami sa inyo tunga tungud sa inyo."
                },
                "6": {
                    "verse_nr": "6",
                    "verse": "Kag kamo nanginmanug-ilog sa amon kag sa Ginoo, kay nagbaton kamo sang polong sa dakung kapipit-an, nga may kalipay sa Espiritu Santo"
                },
                "7": {
                    "verse_nr": "7",
                    "verse": "sa bagay nga nanginhuwaran kamo sa tanan nga nagatoo sa Macedonia kag sa Acaya."
                },
                "8": {
                    "verse_nr": "8",
                    "verse": "Kay indi lamang ang polong sang Ginoo nagguub gikan sa inyo sa Macedonia kag Acaya, kondi ang inyo pagtoo sa Dios naglapnag sa tagsa ka duug, sa bagay nga wala na kami sing kinahanglan maghambal sing bisan ano."
                },
                "9": {
                    "verse_nr": "9",
                    "verse": "Kay sila ila nagasugid nahanungud sa amon kon paano ang inyo pagbaton sa amon, kag kon paano ang pagliso ninyo pa Dios gikan sa mga diosdios, sa pag-alagad sa buhi kag matuud nga Dios"
                },
                "10": {
                    "verse_nr": "10",
                    "verse": "kag sa paghulat sa iya Anak gikan sa langit, nga iya ginbanhaw, si Jesus nga nagaluwas sa aton sa kasingkal nga magaabut."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kay kamo inyo, mga kauturan, nakahibalo nga ang amon pagduaw sa inyo indi walay pulus"
                },
                "2": {
                    "verse_nr": "2",
                    "verse": "apang bisan nakaantus na kami kag ginpakahuy-an sa Filipos, subong nga nahibaloan ninyo, nagmasidla kami sa aton Dios sa pagpahayag sa inyo sang maayong balita sang Dios sa dakung pagpakigsumpung."
                },
                "3": {
                    "verse_nr": "3",
                    "verse": "Kay ang amon pagpangabay indi gikan sa sayup ukon sa pagkadimatinlo, ukon sa daya"
                },
                "4": {
                    "verse_nr": "4",
                    "verse": "kondi subong nga pinakamaayo kami sang Dios nga pagsaligan sang maayong balita, sa amo nagapamolong kami, indi nga nagapahamuut sa mga tawo, kondi sa pagpahamuut sa Dios nga nagatilaw sang amon mga tagiposoon."
                },
                "5": {
                    "verse_nr": "5",
                    "verse": "Kay wala gid kami naggamit sing mga polong sang pag-olog-olog, subong nga inyo nahibaloan, ukon sing isa ka pamalibad sang pagkadaluk, subong nga saksi ang Dios"
                },
                "6": {
                    "verse_nr": "6",
                    "verse": "ukon nagpangita kami sang himaya gikan sa mga tawo, bisan gikan sa inyo ukon sa iban, bisan kami kuntani makabuut sa pagkinahanglan sa inyo subong nga mga pinadala ni Cristo."
                },
                "7": {
                    "verse_nr": "7",
                    "verse": "Apang malolo kami sa tunga ninyo, subong sang yaya nga nagabatiti sang iya mga magamay."
                },
                "8": {
                    "verse_nr": "8",
                    "verse": "Gani, sanglit nga nagahandum sa inyo sing mahigugmaon, nahamuut kami sa pagpaambit sa inyo indi lamang sang maayong balita sang Dios kondi man sang amon mga kaugalingon, bangud nga nanginmahal gid kamo sa amon."
                },
                "9": {
                    "verse_nr": "9",
                    "verse": "Kay nakadumdum kamo sang amon pagpangabudlay kag kasakit, mga kauturan; nagpangabudlay kami sa adlaw kag gab-i, agud nga indi namun mapabug-atan ang bisan sin-o sa inyo, samtang nagwali kami sa inyo sang maayong balita sang Dios."
                },
                "10": {
                    "verse_nr": "10",
                    "verse": "Kamo mga saksi, kag ang Dios man, kon daw ano kabalaan kag katarung kag kadisalawayon ang amon paggawi ayon sa inyo nga mga tomoloo"
                },
                "11": {
                    "verse_nr": "11",
                    "verse": "kay nahibaloan ninyo kon paano, subong sang amay sa iya mga anak, naglaygay kami sa tagsa sa inyo kag nagpabaskug sa inyo kag nagpanugyan sa inyo"
                },
                "12": {
                    "verse_nr": "12",
                    "verse": "sa paggawi sing takus sa Dios, nga nagatawag sa inyo sa iya kaugalingon nga ginharian kag himaya."
                },
                "13": {
                    "verse_nr": "13",
                    "verse": "Kag tungud sini kami man nagapasalamat sa Dios sa walay langan, nga sang pagbaton ninyo sang polong sang Dios nga inyo nabatian sa amon, ginbaton ninyo indi subong sang polong sang mga tawo kondi nga sa pagkamatuud amo gid ini, ang polong sang Dios, nga nagapanghikot man sa inyo nga mga nagatoo."
                },
                "14": {
                    "verse_nr": "14",
                    "verse": "Kay kamo, mga kauturan, nanginmanug-ilog sang mga iglesia sang Dios kay Cristo Jesus nga yadto sa Judea; kay kamo man nag-antus sang amo nga mga butang sa inyo kaugalingon nga mga kasimanwa subong nga sila nag-antus sa mga Judio"
                },
                "15": {
                    "verse_nr": "15",
                    "verse": "nga nagpatay kay Ginoong Jesus kag sang mga manalagna, kag nagtabog sa amon, kag wala nagapahamuut sa Dios kag nagasumpung sa tanan nga tawo"
                },
                "16": {
                    "verse_nr": "16",
                    "verse": "sa pagdumili sa amon sa pagpamolong sa mga Gentil agud nga maluwas sila\u2014sa pagpuno sa gihapon sang talaksan sang ila mga sala. Apang ang kasingkal sang Dios nag-abut sa ila tubtub sa katapusan!"
                },
                "17": {
                    "verse_nr": "17",
                    "verse": "Apang sanglit kami, mga kauturan, nahamulag sa inyo sa halip-ot nga tion, sa nawung kag indi sa tagiposoon, nagpaninguha kami sing labi pa gid nga may daku nga handum sa pagtan-aw sang inyo nawung"
                },
                "18": {
                    "verse_nr": "18",
                    "verse": "bangud nga buut kami kuntani makadto sa inyo\u2014ako, si Pablo, sa liwat kag liwat\u2014apang si Satanas nagsablag sa amon."
                },
                "19": {
                    "verse_nr": "19",
                    "verse": "Kay ano bala ang amon paglaum ukon kalipay ukon purungpurung sang paghimaya sa atubangan sang aton Ginoong Jesus sa iya pag-abut? Indi bala kamo gid?"
                },
                "20": {
                    "verse_nr": "20",
                    "verse": "Kay kamo amo ang amon himaya kag kalipay."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Busa sang indi na kami makabatas, ginpakamaayo namun nga bayaan kami lamang sa Atenas"
                },
                "2": {
                    "verse_nr": "2",
                    "verse": "kag ginpadala namun si Timoteo, nga amon utud kag alagad sang Dios sa maayong balita ni Cristo, sa pagpalig-on sa inyo sa inyo pagtoo kag paglaygay sa inyo"
                },
                "3": {
                    "verse_nr": "3",
                    "verse": "agud nga walay tawo nga mati-ong sining mga kapipit-an. Kamo gid nakasayud nga ini amo ang aton bahin."
                },
                "4": {
                    "verse_nr": "4",
                    "verse": "Kay sang kaupud kami ninyo, nagsugid kami sa inyo nga daan nga magaantus kita sing kapipit-an; subong nga ini nahanabu, kag kamo nakahibalo."
                },
                "5": {
                    "verse_nr": "5",
                    "verse": "Sa sining kabangdanan, sang indi na ako makabatas, nagpadala ako agud nga makahibalo ako sang inyo pagtoo, sa kahadluk basi kon sa anong bagay ang panulay nagsulay sa inyo kag ang amon pagpangabudlay nanginwalay pulus."
                },
                "6": {
                    "verse_nr": "6",
                    "verse": "Apang karon sang pag-abut ni Timoteo sa amon gikan sa inyo, kag nagdala sa amon sing malipayong mga balita sang inyo pagtoo kag paghigugma kag nagsugid nga sa gihapon ginadumdum ninyo kami sing maayo kag ginahidlaw sa pagpakigkita sa amon, subong nga kami man sa inyo"
                },
                "7": {
                    "verse_nr": "7",
                    "verse": "sa sining kabangdanan, mga kauturan, nalipay kami nahanungud sa inyo sa tanan namun nga kasisit-an kag kapipit-an bangud sang inyo pagtoo"
                },
                "8": {
                    "verse_nr": "8",
                    "verse": "kay karon nagakabuhi kami, kon magtindug kamo sing malig-on sa Ginoo."
                },
                "9": {
                    "verse_nr": "9",
                    "verse": "Kay ano bala nga pagpasalamat ang idolot namun sa Dios tungud sa inyo, tungud sang bug-os nga kalipay nga amon ginabatiag tungud sa inyo sa atubangan sang Dios"
                },
                "10": {
                    "verse_nr": "10",
                    "verse": "nga nagapangamuyo sing hanuut sa adlaw kag gab-i nga magkitaay kita sa nawung kag nawung kag mahimun-an namun ang kakulangan sang inyo pagtoo?"
                },
                "11": {
                    "verse_nr": "11",
                    "verse": "Karon kabay nga ang aton Dios kag Amay gid, kag ang aton Ginoong Jesus, magtuytuy sang amon dalanon sa inyo"
                },
                "12": {
                    "verse_nr": "12",
                    "verse": "kag kabay nga ang Ginoo magdugang kag magpabugana sa inyo sa gugma ang isa ayon sa isa kag ayon sa tanan nga tawo, subong nga kami man ayon sa inyo"
                },
                "13": {
                    "verse_nr": "13",
                    "verse": "sa katuyoan nga mapalig-on niya ang inyo mga tagiposoon nga disalawayon sa pagkabalaan sa atubangan sang aton Dios kag Amay, sa pag-abut sang aton Ginoong Jesus kaupud sang tanan niya nga balaan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sa katapusan, mga kauturan, nagapakilooy kag nagalaygay kami sa inyo sa kay Ginoong Jesus, nga subong sang natun-an ninyo sa amon kon paano nga dapat kamo maggawi kag magpahamuut sa Dios, subong nga nagagawi kamo, magbugana kamo sing labi kag labi pa."
                },
                "2": {
                    "verse_nr": "2",
                    "verse": "Kay nahibaloan ninyo kon anong mga tugon ang amon ginhatag sa inyo paagi sa Ginoong Jesus."
                },
                "3": {
                    "verse_nr": "3",
                    "verse": "Kay ini amo ang kabubut-on sang Dios, ang inyo pagkabalaan: nga maglikaw kamo sa pagkamakihilawason"
                },
                "4": {
                    "verse_nr": "4",
                    "verse": "nga ang tagsa sa inyo mahibalo mag-angkon sang iya kaugalingon nga asawa sa pagkabalaan kag kadungganan"
                },
                "5": {
                    "verse_nr": "5",
                    "verse": "indi sa unudnon nga kailigbon subong sang mga Gentil nga wala makakilala sa Dios"
                },
                "6": {
                    "verse_nr": "6",
                    "verse": "nga walay tawo nga maglakbang, kag maglimolimo sa iya utud sa amo nga butang, kay ang Ginoo amo ang manugtimalus sini tanan nga butang, subong nga amon ginpaandaman sing maligdong kamo nga daan."
                },
                "7": {
                    "verse_nr": "7",
                    "verse": "Kay ang Dios wala magtawag sa aton nga sa pagkadimatinlo, kondi sa pagkabalaan."
                },
                "8": {
                    "verse_nr": "8",
                    "verse": "Busa ang nagasikway sini, wala nagasikway sang tawo kondi sang Dios, nga nagahatag sa inyo sang iya Espiritu Santo."
                },
                "9": {
                    "verse_nr": "9",
                    "verse": "Apang nahanungud sa gugma sa paghiliutud wala kamo sing kinahanglan nga ang bisan sin-o magsulat sa inyo, kay kamo gid natudluan sang Dios nga maghigugmaanay"
                },
                "10": {
                    "verse_nr": "10",
                    "verse": "kag matuud gid ginahigugma ninyo ang tanan nga kauturan sa bug-os nga Macedonia. Apang nagalaygay kami sa inyo, mga kauturan, nga magbugana kamo sing labi kag labi pa"
                },
                "11": {
                    "verse_nr": "11",
                    "verse": "sa pagtinguha sa pagpakalinong, sa paghimo sang inyo kaugalingon nga buluhaton, kag sa pagpangabudlay sa inyo mga kamut, subong nga gintugyanan kamo namun"
                },
                "12": {
                    "verse_nr": "12",
                    "verse": "agud nga pagtahuron kamo sang mga tagaluwas, kag indi magsandig sa iban."
                },
                "13": {
                    "verse_nr": "13",
                    "verse": "Apang buut kami, mga kauturan, nga makahibalo kamo nahanungud sa mga nagakatolog, agud nga indi kamo magkasubo subong sang iban nga walay paglaum."
                },
                "14": {
                    "verse_nr": "14",
                    "verse": "Kay sanglit nagatoo kita nga si Jesus napatay kag nabanhaw, subong man, paagi kay Jesus, ang mga nagakatolog dalhon sang Dios kaupud niya."
                },
                "15": {
                    "verse_nr": "15",
                    "verse": "Kay ini ginasiling namun sa inyo sa polong sang Ginoo, nga kita nga mga buhi, nga nabilin tubtub sa pag-abut sang Ginoo, indi mag-una sa mga nagakatolog."
                },
                "16": {
                    "verse_nr": "16",
                    "verse": "Kay ang Ginoo gid magakunsad gikan sa langit nga may singgit sang pagmando, sa tingug sang puno nga manugtunda, kag sa budyong sang Dios. Kag ang mga napatay kay Cristo mabanhaw sing una"
                },
                "17": {
                    "verse_nr": "17",
                    "verse": "niyan kita nga mga buhi, nga nabilin, sagmiton sing tingub upud sa ila paibabaw sa mga panganud sa pagsugata sa Ginoo sa kahawaan; kag niyan manginkaupud kita sing dalayon sa Ginoo."
                },
                "18": {
                    "verse_nr": "18",
                    "verse": "Busa maglinipayay kamo sa sining mga polong."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Apang nahanungud sa mga tion kag mga panag-on, mga kauturan, wala kamo sing kinahanglan nga sulatan sang bisan ano."
                },
                "2": {
                    "verse_nr": "2",
                    "verse": "Kay kamo gid nakahibalo sing sibo nga ang adlaw sang Ginoo magaabut subong sang makawat sa kagab-ihon."
                },
                "3": {
                    "verse_nr": "3",
                    "verse": "Sang nagasiling ang katawohan, \u201cMay paghidait kag kalig-on,\u201d niyan sa hinali ang kalaglagan magaabut sa ila subong nga ang kasakit sa pag-anak nagaabut sa babayi nga nagadala, kag indi sila nga mas-a makalikaw."
                },
                "4": {
                    "verse_nr": "4",
                    "verse": "Apang kamo, mga kauturan, wala sa kadudulman nga yadtong adlaw subong sang makawat magakibut sa inyo."
                },
                "5": {
                    "verse_nr": "5",
                    "verse": "Kay tanan kamo mga anak sang kapawa kag mga anak sang kaadlawon; indi kita iya sang kagab-ihon ukon sang kadudulman."
                },
                "6": {
                    "verse_nr": "6",
                    "verse": "Gani niyan dili kita magtolog, subong sang iban, kondi magpulaw kita kag magbut-anan."
                },
                "7": {
                    "verse_nr": "7",
                    "verse": "Kay ang mga nagatolog nagatolog sa kagab-ihon, kag ang mga nagakahobog nagakahobog sa kagab-ihon."
                },
                "8": {
                    "verse_nr": "8",
                    "verse": "Apang kita, sanglit nga iya sang kaadlawon, magbut-anan, kag magsul-ub sang limbutong sang pagtoo kag paghigugma, kag sang pandung sang paglaum sang kaluwasan."
                },
                "9": {
                    "verse_nr": "9",
                    "verse": "Kay wala kita pagtangdo-i sang Dios nga sa kasingkal, kondi sa pag-agum sang kaluwasan paagi sa aton Ginoong Jesu-Cristo"
                },
                "10": {
                    "verse_nr": "10",
                    "verse": "nga napatay tungud sa aton agud nga bisan kita nagamata ukon nagakatolog magkabuhi kita kaupud niya."
                },
                "11": {
                    "verse_nr": "11",
                    "verse": "Busa maglinaygayay kamo kag maglinig-onay kamo, subong sang ginahimo ninyo."
                },
                "12": {
                    "verse_nr": "12",
                    "verse": "Apang ginapakilooy namun sa inyo, mga kauturan, nga tahuron ninyo ang mga nagapangabudlay sa tunga ninyo kag nagamando sa inyo sa Ginoo kag nagalaygay sa inyo"
                },
                "13": {
                    "verse_nr": "13",
                    "verse": "kag pakamahala sila sing daku gid sa gugma bangud sang ila buhat. Magpakighidaitay kamo."
                },
                "14": {
                    "verse_nr": "14",
                    "verse": "Kag nagalaygay kami sa inyo, mga kauturan, nga laygayan ang mga matamad, palig-onon ang mga mahuyang sing tagiposoon, sakdagon ang mga maluya, magmabinatason kamo ayon sa tanan."
                },
                "15": {
                    "verse_nr": "15",
                    "verse": "Andami nga wala sing magbalus sing malain sa malain, kondi magtinguha sa gihapon sa paghimo sing maayo sa isa kag isa kag sa tanan."
                },
                "16": {
                    "verse_nr": "16",
                    "verse": "Magkalipay sa gihapon"
                },
                "17": {
                    "verse_nr": "17",
                    "verse": "magpangamuyo sa walay langan"
                },
                "18": {
                    "verse_nr": "18",
                    "verse": "magpasalamat sa tagsa ka butang; kay ini amo ang kabubut-on sang Dios sa kay Cristo Jesus ayon sa inyo."
                },
                "19": {
                    "verse_nr": "19",
                    "verse": "Dili pagpalongon ang Espiritu"
                },
                "20": {
                    "verse_nr": "20",
                    "verse": "dili pagtamayon ang mga pagpanagna"
                },
                "21": {
                    "verse_nr": "21",
                    "verse": "kondi usisaa ang tanan nga butang; hupti ang maayo"
                },
                "22": {
                    "verse_nr": "22",
                    "verse": "maglikaw sa tagsa ka dagway sang kalautan."
                },
                "23": {
                    "verse_nr": "23",
                    "verse": "Kabay nga ang Dios gid sang paghidait magpabalaan sa inyo sing bug-os; kag kabay nga matipigan ang inyo espiritu kag kalag kag lawas nga maayo kag walay kasawayan sa pag-abut sang aton Ginoong Jesu-Cristo."
                },
                "24": {
                    "verse_nr": "24",
                    "verse": "Matutum ang nagatawag sa inyo, kag magahimo sia sini."
                },
                "25": {
                    "verse_nr": "25",
                    "verse": "Mga kauturan, magpangamuyo kamo tungud sa amon."
                },
                "26": {
                    "verse_nr": "26",
                    "verse": "Abiabiha ninyo ang tanan nga kauturan sa balaan nga haluk."
                },
                "27": {
                    "verse_nr": "27",
                    "verse": "Ginapasaad ko kamo tungud sa Ginoo nga ining sulat basahon sa tanan nga kauturan."
                },
                "28": {
                    "verse_nr": "28",
                    "verse": "Ang bugay sang aton Ginoong Jesu-Cristo manginkaupud ninyo."
                }
            }
        }
    }
}