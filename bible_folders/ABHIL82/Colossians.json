{
    "version": "ABHIL82",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, pinadala ni Cristo Jesus sa kabubut-on sang Dios, kag si Timoteo nga aton utud"
                },
                "2": {
                    "verse_nr": "2",
                    "verse": "Sa mga balaan kag mga kauturan nga matutum kay Cristo sa Colosas:\nAng bugay sa inyo kag paghidait nga gikan sa Dios nga aton Amay."
                },
                "3": {
                    "verse_nr": "3",
                    "verse": "Nagapasalamat kami sa gihapon sa Dios, nga Amay sang aton Ginoong Jesu-Cristo, sa nagapangamuyo kami tungud sa inyo"
                },
                "4": {
                    "verse_nr": "4",
                    "verse": "bangud nga nakabati kami sang inyo pagtoo kay Cristo Jesus kag sang inyo gugma tungud sa tanan nga balaan"
                },
                "5": {
                    "verse_nr": "5",
                    "verse": "bangud sang paglaum nga natigana sa inyo sa langit. Nahanungud sini nabatian ninyo anay sa polong sang kamatooran, ang maayong balita"
                },
                "6": {
                    "verse_nr": "6",
                    "verse": "nga nag-abut sa inyo, subong nga sa pagkamatuud sa bug-os nga kalibutan ini nagapamunga kag nagatubo\u2014amo sa inyo man, kutub sa adlaw sang pagkabati ninyo kag paghangup sang bugay sang Dios sa kamatooran"
                },
                "7": {
                    "verse_nr": "7",
                    "verse": "subong nga inyo naton-an ini kay Epafras nga amon hinigugma nga masigkaulipon. Sia matutum nga manug-alagad ni Cristo tungud sa amon"
                },
                "8": {
                    "verse_nr": "8",
                    "verse": "kag nag-asoy man sa amon sang inyo gugma sa Espiritu."
                },
                "9": {
                    "verse_nr": "9",
                    "verse": "Kag gani, kutub sa adlaw sang amon pagkabati sini, wala kami mag-untat sa pagpangamuyo tungud sa inyo, nga nagapangayo nga mapun-an kamo sang ihibalo sang iya kabubut-on sa bug-os nga espirituhanon nga kaalam kag paghangup"
                },
                "10": {
                    "verse_nr": "10",
                    "verse": "sa paggawi sing takus sa Ginoo, sa bug-os nga pagpahamuut sa iya, nga nagapamunga sa tagsa ka maayong buhat kag nagatubo sa pagkilala sa Dios."
                },
                "11": {
                    "verse_nr": "11",
                    "verse": "Kabay nga mapabakud kamo sa bug-os nga gahum, sono sa mahimayaon nga kagamhanan niya, tungud sa bug-os nga pagpailub kag pagbatas nga may kalipay"
                },
                "12": {
                    "verse_nr": "12",
                    "verse": "nga nagapasalamat sa Amay, nga nagpakatakus sa aton sa pag-ambit sang panublion sang mga balaan sa kapawa."
                },
                "13": {
                    "verse_nr": "13",
                    "verse": "Sia nagluwas sa aton gikan sa gahum sang kadudulman kag nagpaliton sa aton sa ginharian sang iya hinigugma nga Anak"
                },
                "14": {
                    "verse_nr": "14",
                    "verse": "nga sa iya gintubus kita paagi sa kapatawaran sang aton mga sala."
                },
                "15": {
                    "verse_nr": "15",
                    "verse": "Sia amo ang larawan sang dimakita nga Dios, ang panganay sang tanan nga tinuga"
                },
                "16": {
                    "verse_nr": "16",
                    "verse": "kay sa iya gintuga ang tanan nga butang, sa langit kag sa duta, ang makita kag ang dimakita, bisan mga trono ukon mga kaginoohan ukon mga punoan ukon mga pagbulut-an\u2014ang tanan nga butang natuga paagi sa iya kag tungud sa iya."
                },
                "17": {
                    "verse_nr": "17",
                    "verse": "Sia una sa tanan nga butang, kag sa iya ang tanan nga butang nagatingub."
                },
                "18": {
                    "verse_nr": "18",
                    "verse": "Sia amo ang olo sang lawas, nga amo ang iglesia sia amo ang ginsuguran, ang panganay gikan sa mga patay, agud nga sa tanan nga butang mangin-nahauna sia."
                },
                "19": {
                    "verse_nr": "19",
                    "verse": "Kay sa iya ang tanan nga kabug-osan sang Dios nahamuut sa pagpuyo"
                },
                "20": {
                    "verse_nr": "20",
                    "verse": "kag paagi sa iya sa pagpasag-uli sang tanan nga butang sa iya kaugalingon, bisan sa langit ukon sa duta, nga nagapakighidait paagi sa dugo sang iya cruz."
                },
                "21": {
                    "verse_nr": "21",
                    "verse": "Kag kamo, nga sang tion nga nagligad nahamulag kag kaaway sa inyo panghunahuna, nga nagabuhat sing malaut"
                },
                "22": {
                    "verse_nr": "22",
                    "verse": "karon ginpasag-uli kamo niya sa lawas sang iya unud paagi sa iya kamatayon, sa pagpaatubang sa inyo nga balaan kag walay kasawayan kag disalabdongon sa iya atubangan"
                },
                "23": {
                    "verse_nr": "23",
                    "verse": "kon nagapadayon kamo sa pagtoo, nga napasad kag malig-on, kag indi magihit sa paglaum sa maayong balita nga inyo nabatian, nga ginwali sa bug-os nga tinuga sa idalum sang langit, kag sa sini ako, si Pablo, nangin-alagad."
                },
                "24": {
                    "verse_nr": "24",
                    "verse": "Karon nagakalipay ako sa akon mga pag-antus tungud sa inyo, kag ginahimun-an ko sa akon unud ang nakulang sa mga kapipit-an ni Cristo tungud sang iya lawas, nga amo, ang iglesia"
                },
                "25": {
                    "verse_nr": "25",
                    "verse": "nga sa sini ako nangin-alagad sono sa palangakoan nga ginhatag sa akon tungud sa inyo, sa pagpakilala sing bug-os sang polong sang Dios"
                },
                "26": {
                    "verse_nr": "26",
                    "verse": "ang tinago nga nalipdan sa mga katuigan kag mga kaliwatan apang karon napahayag sa iya mga balaan."
                },
                "27": {
                    "verse_nr": "27",
                    "verse": "Sa ila ginbuut sang Dios ang pagpakilala kon ano ang kamanggaran sang himaya sining tinago sa tunga sang mga Gentil, nga amo si Cristo sa inyo, ang paglaum sang himaya."
                },
                "28": {
                    "verse_nr": "28",
                    "verse": "Sia ginabantala namon, nga nagapaandam sa tagsa ka tawo kag nagapanudlo sa tagsa ka tawo sa bug-os nga kaalam, agud nga amon mapaatubang nga hamtong ang tagsa ka tawo kay Cristo."
                },
                "29": {
                    "verse_nr": "29",
                    "verse": "Tungud sini nagapangabudlay ako, nga nagapanikasug sa tanan nga kusug nga ginapanghikut niya sing gamhanan sa akon."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kay buut ko nga inyo mahibaloan kon daw ano kadaku ang akon pagpanikasug tungud sa inyo, kag tungud sa ila sa Laodicea, kag tungud sa tanan nga wala makakita sang akon nawung"
                },
                "2": {
                    "verse_nr": "2",
                    "verse": "agud nga ang ila mga tagiposoon mapabakud sa ginahiusa sila sa gugma, sa pag-agum sang tanan nga kamanggaran sang malig-on nga paghangup kag pagkilala sang tinago sang Dios, nga amo si Cristo"
                },
                "3": {
                    "verse_nr": "3",
                    "verse": "nga sa iya natago ang tanan nga bahandi sang kaalam kag ihibalo."
                },
                "4": {
                    "verse_nr": "4",
                    "verse": "Ini ginasiling ko agud nga walay bisan sin-o nga magpatalang sa inyo sa polong nga makabuluyok."
                },
                "5": {
                    "verse_nr": "5",
                    "verse": "Kay bisan wala ako nagaupud sa inyo sa lawas, apang sa espiritu yara ako sa inyo, nga nagakalipay sa pagtan-aw sang inyo kahusay kag kalig-on sang inyo pagtoo kay Cristo."
                },
                "6": {
                    "verse_nr": "6",
                    "verse": "Busa sa bagay nga ginbaton ninyo si Cristo Jesus nga Ginoo, maggawi kamo sa iya"
                },
                "7": {
                    "verse_nr": "7",
                    "verse": "nga nakapanggamut kag natukud sa iya kag napalig-on sa pagtoo, subong sang gintudlo sa inyo, nga nagabugana sa pagpasalamat."
                },
                "8": {
                    "verse_nr": "8",
                    "verse": "Andam kamo nga walay maglimbong sa inyo paagi sa filosofia kag daya nga walay pulus, sono sa tawohanon nga pinalatonlaton nga sugid, sono sa nahauna gid nga pagtolon-an sang kalibutan, kag indi sono kay Cristo."
                },
                "9": {
                    "verse_nr": "9",
                    "verse": "Kay sa iya nagapuyo sing lawasnon ang bilog nga kabug-osan sang pagka-Dios"
                },
                "10": {
                    "verse_nr": "10",
                    "verse": "kag napun-an kamo sing kabuhi sa iya, nga amo ang olo sang bug-os nga pagdumala kag pagbulut-an."
                },
                "11": {
                    "verse_nr": "11",
                    "verse": "Sa iya man gincircuncidar kamo sang circuncision nga wala paghimoa sang mga kamut, sa pag-uba sang lawas sang unud sa circuncision ni Cristo"
                },
                "12": {
                    "verse_nr": "12",
                    "verse": "kag nalubung kamo kaupud niya sa bautismo, diin ginbanhaw man kamo kaupud niya paagi sa pagtoo sa pagpanghikot sang Dios, nga nagbanhaw sa iya."
                },
                "13": {
                    "verse_nr": "13",
                    "verse": "Kag kamo, nga patay sa inyo mga paglapas kag dicircuncision sang inyo unud, ginbuhi sang Dios upud sa iya, nga napatawad niya kita sang aton tanan nga paglapas"
                },
                "14": {
                    "verse_nr": "14",
                    "verse": "nga napanas niya ang mando nga sinulat sa mga pagsolondan nga batok sa aton; ini ginkuha niya, nga ginalansang ini sa cruz."
                },
                "15": {
                    "verse_nr": "15",
                    "verse": "Ginhuklasan niya ang mga punoan kag mga kagamhanan kag ginpakita niya sila sing dayag, nga nagadaug sa ila sa iya cruz."
                },
                "16": {
                    "verse_nr": "16",
                    "verse": "Busa walay tawo nga maghukom sa inyo nahanungud sa kalan-on kag sa ilimnon ukon nahanungud sa piesta ukon sa lati ukon sa adlaw nga inugpahuway."
                },
                "17": {
                    "verse_nr": "17",
                    "verse": "Ini sila amo ang landong lamang sang magaabut; apang ang lawas iya ni Cristo."
                },
                "18": {
                    "verse_nr": "18",
                    "verse": "Walay tawo nga magpasayup sa inyo, nga nagapilit sa pagpaubus sang kaugalingon kag pagsimba sa mga manugtunda, nga nagatindug sa mga palanan-awon, nga ginpahabok sa walay katarungan sang iya hunahuna nga unudnon"
                },
                "19": {
                    "verse_nr": "19",
                    "verse": "kag wala nagakapyot sing malig-on sa Olo, nga gikan sa iya ang bug-os nga lawas, nga ginsagud kag nabilog paagi sa mga lutalutahan kag mga kaangtan, nagatubo sa pagpatubo nga gikan sa Dios."
                },
                "20": {
                    "verse_nr": "20",
                    "verse": "Kon napatay kamo upud kay Cristo sa mga nahauna nga pagtolon-an sang kalibutan, ngaa bala nagakabuhi kamo subong nga iya pa kamo sang kalibutan? Ngaa bala nagapasakup kamo sa mga pagsolondan"
                },
                "21": {
                    "verse_nr": "21",
                    "verse": "\u201cDili mag-uyat, Dili magtilaw, Dili magtandug\u201d"
                },
                "22": {
                    "verse_nr": "22",
                    "verse": "(nahanungud sa tanan nga butang nga nagakawala sa ginagamit sila), sono sa mga sogo kag mga pagtolon-an sang mga tawo?"
                },
                "23": {
                    "verse_nr": "23",
                    "verse": "Ini sila matuud may dagway sang kaalam sa pagpatubo sing makugi nga pagsimba kag pagpaubus sang kaugalingon kag pagsakit sang lawas, apang walay kapuslanan ini sila batok sa pagpatuyang sang unud."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Niyan kon nabanhaw kamo upud kay Cristo, pangitaa ang mga butang sa ibabaw, diin si Cristo, nga nagalingkod sa too sang Dios."
                },
                "2": {
                    "verse_nr": "2",
                    "verse": "Ipahamtang ang inyo mga hunahuna sa mga butang sa ibabaw, indi sa mga butang sa duta."
                },
                "3": {
                    "verse_nr": "3",
                    "verse": "Kay napatay kamo, kag ang inyo kabuhi natago upud kay Cristo sa Dios."
                },
                "4": {
                    "verse_nr": "4",
                    "verse": "Kon si Cristo nga aton kabuhi magpahayag, niyan kamo man magapahayag kaupud niya sa himaya."
                },
                "5": {
                    "verse_nr": "5",
                    "verse": "Busa patya ninyo ang dutan-on sa inyo: ang pagkamakihilawason, kahigkoan, malaut nga balatyagon, malaut nga handum, kag pagkamahamkonon, nga amo ang diwata."
                },
                "6": {
                    "verse_nr": "6",
                    "verse": "Bangud sini sa ila ang kasingkal sang Dios nagaabut [sa mga anak sang pagkadimatinumanon.]"
                },
                "7": {
                    "verse_nr": "7",
                    "verse": "Sa ila sini kamo anay naggawi, sang nagkabuhi kamo sa ila."
                },
                "8": {
                    "verse_nr": "8",
                    "verse": "Apang karon panghuklas kamo sini tanan: kaakig, kasingkal, malain nga hunahuna, pasipala, kag malaw-ay nga pololongon sang inyo baba."
                },
                "9": {
                    "verse_nr": "9",
                    "verse": "Dili kamo magbinutigay, kay nauba ninyo ang daan nga kinaugali upud ang mga buhat sini"
                },
                "10": {
                    "verse_nr": "10",
                    "verse": "kag nagsul-ub kamo sang bag-ong kinaugali, nga ginapabag-o sa ihibalo sono sa larawan sang nagtuga sini."
                },
                "11": {
                    "verse_nr": "11",
                    "verse": "Sa sini walay Griego kag Judio, circuncidado kag dicircuncidado, barbaro, Escita, ulipon, hilway nga tawo, apang si Cristo amo ang tanan, kag sa tanan."
                },
                "12": {
                    "verse_nr": "12",
                    "verse": "Niyan sul-ub kamo, subong nga mga pinili sang Dios, balaan kag hinigugma, sing tagiposoon sang pagkaawa, pagkalolo, pagkakubus, pagkamapinailubon, kag pagkamabinatason"
                },
                "13": {
                    "verse_nr": "13",
                    "verse": "nga nagapinaumuray kag nagapinatawaray, kon ang isa may inugsumbung batok sa isa; subong nga ang Ginoo nagpatawad sa inyo, amo man ang himoon ninyo."
                },
                "14": {
                    "verse_nr": "14",
                    "verse": "Kag sa ibabaw sini sa ila tanan isul-ub ninyo ang paghigugma, nga amo ang higut sang kahimpitan."
                },
                "15": {
                    "verse_nr": "15",
                    "verse": "Pagahuma ang paghidait ni Cristo sa inyo mga tagiposoon, nga sa amo man ginatawag kamo sa isa ka lawas. Kag magmapinasalamaton kamo."
                },
                "16": {
                    "verse_nr": "16",
                    "verse": "Papuy-a ang polong ni Cristo sa inyo sing mabuganaon, sa nagatinudloay kag nagalinaygayay kamo, sa bug-os nga kaalam, kag may mga salmo kag mga ambahanon kag mga kalantahon nga espirituhanon sa pagpasalamat sa Dios sa inyo mga tagiposoon."
                },
                "17": {
                    "verse_nr": "17",
                    "verse": "Kag bisan ano ang inyo himoon, sa polong ukon sa buhat, himoa tanan sa ngalan ni Ginoong Jesus, nga nagapasalamat sa Dios nga Amay paagi sa iya."
                },
                "18": {
                    "verse_nr": "18",
                    "verse": "Mga asawa, magpasakup kamo sa inyo mga bana, subong nga nagakaigo sa Ginoo."
                },
                "19": {
                    "verse_nr": "19",
                    "verse": "Mga bana, higugmaa ang inyo mga asawa, kag dili kamo magmapait sa ila."
                },
                "20": {
                    "verse_nr": "20",
                    "verse": "Mga kabataan, tumana ang inyo mga ginikanan sa tanan nga butang, kay ini kalahamut-an sa Ginoo."
                },
                "21": {
                    "verse_nr": "21",
                    "verse": "Mga amay, dili pagpaakiga ang inyo mga kabataan agud nga indi sila mahanusbu."
                },
                "22": {
                    "verse_nr": "22",
                    "verse": "Mga ulipon, tumana ninyo sa tanan nga butang ang inyo dutan-on nga mga agalon, indi sa pag-alagad nga sa mata, subong nga manugpahamuut sa mga tawo, kondi sa kabunayag sang tagiposoon, nga nahadluk sa Ginoo."
                },
                "23": {
                    "verse_nr": "23",
                    "verse": "Bisan ano ang inyo himoon, himoa ninyo sing tinagiposoon, subong nga sa Ginoo kag indi nga sa mga tawo"
                },
                "24": {
                    "verse_nr": "24",
                    "verse": "nga nakahibalo nga magabaton kamo gikan sa Ginoo sang tumbas sang panublion; ginaalagad ninyo ang Ginoong Cristo."
                },
                "25": {
                    "verse_nr": "25",
                    "verse": "Kay ang nagahimo sing dimatarung magabaton liwat sang dimatarung nga iya nahimo, kag walay ginapasulabi sa mga tawo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mga agalon, buhata sa inyo mga ulipon ang matarung kag nagakaangay, sa nahibaloan nga kamo man may Agalon sa langit."
                },
                "2": {
                    "verse_nr": "2",
                    "verse": "Padayon kamo sing malig-on sa pangamuyo, nga nagabantay sa sini nga may pagpasalamat"
                },
                "3": {
                    "verse_nr": "3",
                    "verse": "kag magpangamuyo tungud sa amon man, agud nga ang Dios magbukas sa amon sing ganhaan nga sa polong, sa pagpamolong sang tinago ni Cristo, nga bangud sa iya ako nabilanggo"
                },
                "4": {
                    "verse_nr": "4",
                    "verse": "agud nga mapahayag ko ini, sono sa dapat ko ipamolong."
                },
                "5": {
                    "verse_nr": "5",
                    "verse": "Maggawi sa kaalam ayon sa mga tagaluwas, nga nagahimulus sang tion."
                },
                "6": {
                    "verse_nr": "6",
                    "verse": "Magpamolong kamo sa gihapon nga may bugay, nga naunawan sing asin, agud nga makahibalo kamo kon ano ang dapat nga pagsabat ninyo sa tagsatagsa."
                },
                "7": {
                    "verse_nr": "7",
                    "verse": "Ang tanan ko nga kahimtangan ipahibalo sa inyo ni Tiquico; sia utud nga hinigugma kag matutum nga alagad kag masigkaulipon sa Ginoo."
                },
                "8": {
                    "verse_nr": "8",
                    "verse": "Sia ginpadala ko sa inyo tungud sini gid nga katuyoan, agud nga masayuran ninyo ang amon kahimtangan kag malipay niya ang inyo mga tagiposoon"
                },
                "9": {
                    "verse_nr": "9",
                    "verse": "kag kaupud niya si Onesimo, ang matutum kag hinigugma nga utud, nga isa sa inyo. Sila magapahibalo sa inyo sang tanan nga butang nga nahanabu diri."
                },
                "10": {
                    "verse_nr": "10",
                    "verse": "Si Aristarco nga masigkabinilanggo ko nagaabiabi sa inyo, kag si Marcos nga pakaisa ni Bernabe (nga nahanungud sa iya nagbaton kamo sing mga sogo\u2014kon makara sia sa inyo, batona ninyo sia)"
                },
                "11": {
                    "verse_nr": "11",
                    "verse": "kag si Jesus nga ginatawag si Justo. Ini sila lamang ang mga tawo sang circuncision sa tunga sang akon mga masigkamanugpangabudlay nga sa ginharian sang Dios, kag sila nanginkalipay nakon."
                },
                "12": {
                    "verse_nr": "12",
                    "verse": "Si Epafras, nga isa sa inyo, nga ulipon ni Cristo Jesus, nagaabiabi sa inyo, nga sa gihapon nagapanumdum sa inyo sing hanuut sa iya mga pangamuyo, agud nga magtindug kamo nga hamtong kag napasalig sing bug-os sa tanan nga kabubut-on sang Dios."
                },
                "13": {
                    "verse_nr": "13",
                    "verse": "Kay ginasaksihan ko sia nga nagpangabudlay sia sing daku tungud sa inyo kag sa mga yara sa Laodicea kag sa mga sa Hierapolis."
                },
                "14": {
                    "verse_nr": "14",
                    "verse": "Si Lucas nga manugbulong nga hinigugma kag si Demas nagaabiabi sa inyo."
                },
                "15": {
                    "verse_nr": "15",
                    "verse": "Abiabiha ninyo sa ngalan ko ang mga kauturan sa Laodicea, kag si Ninfa kag ang iglesia nga yara sa iya balay."
                },
                "16": {
                    "verse_nr": "16",
                    "verse": "Kag kon mabasa ining sulat sa tunga ninyo, ipabasa man sa iglesia sang mga taga-Laodicea; kag tatapa ninyo nga mabasa man ninyo ang sulat gikan sa Laodicea."
                },
                "17": {
                    "verse_nr": "17",
                    "verse": "Kag isiling ninyo kay Arquipo, \u201cMagtinguha sa pagtuman sang hilikuton nga nabaton mo sa Ginoo.\u201d"
                },
                "18": {
                    "verse_nr": "18",
                    "verse": "Ako, si Pablo, nagasulat sining pag-abiabi sa akon kaugalingon nga kamut. Dumduma ninyo ang akon mga gapus. Ang bugay manginkaupud ninyo."
                }
            }
        }
    }
}