{
    "version": "ABHIL82",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, nga pinadala ni Cristo Jesus bangud sa kabubut-on sang Dios sono sa saad sang kabuhi nga yara kay Cristo Jesus"
                },
                "2": {
                    "verse_nr": "2",
                    "verse": "Kay Timoteo, nga hinigugma kong anak:\nAng bugay, kalooy, kag paghidait gikan sa Dios nga Amay kag kay Cristo Jesus nga aton Ginoo."
                },
                "3": {
                    "verse_nr": "3",
                    "verse": "Nagapasalamat ako sa Dios nga ginaalagad ko sa putli nga kaisipan, subong sang ginhimo sang akon mga ginikanan, sa ginadumdum ko ikaw sa walay langan sa akon mga pangamuyo."
                },
                "4": {
                    "verse_nr": "4",
                    "verse": "Sa ginapanumdum ko ang imo mga luha, ginahidlaw ako sa adlaw kag gab-i sa pagpakigkita sa imo, agud nga mapun-an ako sing kalipay."
                },
                "5": {
                    "verse_nr": "5",
                    "verse": "Ginapahanumdum ako sang imo pagtoo nga walay kabutigan, nga yara anay sa imo lola nga si Loida kag sa imo iloy nga si Eunice kag karon, nagasalig ako, yara sa imo."
                },
                "6": {
                    "verse_nr": "6",
                    "verse": "Sa sining kabangdanan ginapahanumdum ko ikaw nga padabdabon mo ang hiyas sang Dios nga yara sa imo paagi sa pagtakdung sang akon mga kamut"
                },
                "7": {
                    "verse_nr": "7",
                    "verse": "kay ang Dios wala maghatag sa aton sang espiritu sang katalaw kondi sang gahum kag gugma kag kabut-anan."
                },
                "8": {
                    "verse_nr": "8",
                    "verse": "Niyan dili mo ikahuya ang pagpamatuud nahanungud sa aton Ginoo, ukon sa akon nga iya binilanggo, kondi mag-ambit ka sang imo bahin sang pag-antus tungud sa maayong balita sa gahum sang Dios"
                },
                "9": {
                    "verse_nr": "9",
                    "verse": "nga nagluwas sa aton kag nagtawag sa aton sa balaan nga pagtawag, indi sono sa aton nga mga buhat kondi sono sa iya kaugalingon nga tinutuyo kag bugay nga ginhatag sa aton kay Cristo Jesus sa wala pa ang mga katuigan nga nagligad"
                },
                "10": {
                    "verse_nr": "10",
                    "verse": "kag karon napakita na paagi sa pagpahayag sang aton Manluluwas nga si Cristo Jesus, nga nagwala sang kamatayon kag nagdala sang kabuhi kag pagkadimamalatyon sa kapawa paagi sa maayong balita."
                },
                "11": {
                    "verse_nr": "11",
                    "verse": "Nga sa sini gintangdoan ako nga manugbantala kag pinadala kag manunudlo"
                },
                "12": {
                    "verse_nr": "12",
                    "verse": "kag gani nagaantus man ako sing subong. Apang wala ako mahuya, kay nakilala ko ang akon natuuhan kag ginasaligan ko nga sarang sia makabantay sang akon gintugyan sa iya tubtub sadtong Adlaw."
                },
                "13": {
                    "verse_nr": "13",
                    "verse": "Sonda ang huwaran sang maayong mga polong nga nabatian mo sa akon, sa pagtoo kag paghigugma nga yara kay Cristo Jesus"
                },
                "14": {
                    "verse_nr": "14",
                    "verse": "bantayi ang kamatooran nga gintugyan sa imo paagi sa Espiritu Santo nga nagapuyo sa aton."
                },
                "15": {
                    "verse_nr": "15",
                    "verse": "Nahibaloan mo nga ang tanan nga yara sa Asia nagbulag sa akon, kag sa ila amo si Figelo kag si Hermogenes."
                },
                "16": {
                    "verse_nr": "16",
                    "verse": "Pagkalooyan sang Ginoo ang panimalay ni Onesiforo, kay sa masunsun ginapaumpawan niya ako; wala sia mahuya sang akon mga talikala"
                },
                "17": {
                    "verse_nr": "17",
                    "verse": "kondi sang sia nag-abut sa Roma ginpangita niya ako sing mapisanon kag iya ako nakita"
                },
                "18": {
                    "verse_nr": "18",
                    "verse": "kabay nga tugutan sia sang Ginoo sa pagdangat sang kalooy sang Ginoo sadtong Adlaw\u2014kag nakahibalo ka sing maayo sang tanan nga pag-alagad nga nahimo niya sa Efeso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Niyan ikaw, anak ko, magpakabakud sa bugay nga yara kay Cristo Jesus"
                },
                "2": {
                    "verse_nr": "2",
                    "verse": "kag ang imo nabatian sa akon sa atubangan sang madamu nga saksi itugyan mo sa mga tawo nga matutum nga sarang makapanudlo sa iban man."
                },
                "3": {
                    "verse_nr": "3",
                    "verse": "Mag-ambit ka sang imo bahin sang pag-antus subong nga maayong soldado ni Cristo Jesus."
                },
                "4": {
                    "verse_nr": "4",
                    "verse": "Walay soldado nga yara sa pag-alagdan nga nagapasaw-id sa mga palangitan-an sang pagkabuhi, sanglit nga ang iya katuyoan amo ang pagpahamuut sa naglista sa iya."
                },
                "5": {
                    "verse_nr": "5",
                    "verse": "Ang manughampang sa paindis-indis indi mapurungan kon indi sia magpaindis-indis sono sa pagsolondan."
                },
                "6": {
                    "verse_nr": "6",
                    "verse": "Ang mangunguma nga nagapangabudlay dapat nga mangin-una sa pag-ambit sang mga patubas."
                },
                "7": {
                    "verse_nr": "7",
                    "verse": "Panumduma ang akon ginapamolong, kay ang Ginoo magahatag sa imo sing paghangup sa tanan nga butang."
                },
                "8": {
                    "verse_nr": "8",
                    "verse": "Panumduma si Jesu-Cristo, nga nabanhaw gikan sa kaliwat ni David, sono sa ginwali sa akon maayong balita"
                },
                "9": {
                    "verse_nr": "9",
                    "verse": "ang maayong balita nga tungud sini nagaantus ako kag yara sa mga gapus, kaangay sa malauton. Apang ang polong sang Dios wala magapus."
                },
                "10": {
                    "verse_nr": "10",
                    "verse": "Busa akon ginabatas ang tanan nga butang tungud sa mga pinili, agud nga sila man makaagum sang kaluwasan nga kay Cristo Jesus nagaupud sa himayang dayon."
                },
                "11": {
                    "verse_nr": "11",
                    "verse": "Matuud ang pinamolong:\nKon napatay kita kaupud niya, magakabuhi man kita kaupud niya"
                },
                "12": {
                    "verse_nr": "12",
                    "verse": "kon nagabatas kita, magahari man kita kaupud niya;\nkon ipanghiwala ta sia, sia man magapanghiwala sa aton"
                },
                "13": {
                    "verse_nr": "13",
                    "verse": "kon kita dimatutum, sia nagapadayon nga matutum\u2014\nkay sia indi makapanghiwala sang iya kaugalingon."
                },
                "14": {
                    "verse_nr": "14",
                    "verse": "Pahanumduma sila sini, kag tulini sila sa atubang sang Ginoo, nga dili magbinanggianay nahanungud sa mga polong, nga walay kapuslanan, kondi nagalaglag sang mga nagapamati."
                },
                "15": {
                    "verse_nr": "15",
                    "verse": "Magtinguha sing maayo gid sa pagpakita sang imo kaugalingon sa Dios subong nga pinakamaayo, manugpangabudlay nga indi kinahanglan magkahuya, nga nagagamit sing matadlong sang polong sang kamatooran."
                },
                "16": {
                    "verse_nr": "16",
                    "verse": "Likawi ang dibalaan nga mga pagwakal, kay ini magadala sang mga tawo sa pagkadidiosnon pa gid"
                },
                "17": {
                    "verse_nr": "17",
                    "verse": "kag ang ila polong magaab-ab subong sang kalamayo. Sa ila amo si Himeneo kag si Fileto"
                },
                "18": {
                    "verse_nr": "18",
                    "verse": "nga naglipas sa kamatooran sa pagsiling nga ang pagkabanhaw nagligad na. Sila nagatublag sang pagtoo sang iban."
                },
                "19": {
                    "verse_nr": "19",
                    "verse": "Apang ang malig-on nga sadsaran sang Dios nagapadayon, nga may sini nga pat-in: \u201cAng Ginoo nakakilala sang mga iya,\u201d kag, \u201cAng tagsatagsa nga nagahingalan sang ngalan sang Ginoo maglikaw sa kalautan.\u201d"
                },
                "20": {
                    "verse_nr": "20",
                    "verse": "Sa dakung balay yara indi lamang ang mga suludlan nga bulawan kag pilak kondi man mga suludlan nga kahoy kag lunang, kag ang iban sa paggamit nga dungganon, ang iban sa didungganon."
                },
                "21": {
                    "verse_nr": "21",
                    "verse": "Kon ang bisan sin-o magpaninlo sang iya kaugalingon gikan sa didungganon, niyan manginsuludlan sia nga galamiton sa kadungganan, nga pinakabalaan kag mapuslanon sa agalon sang balay, nga handa sa bisan anong maayong buhat."
                },
                "22": {
                    "verse_nr": "22",
                    "verse": "Gani palagyo ka sa mga kailigbon nga pinamatan-on kag tuyoa ang pagkamatarung, pagtoo, gugma, kag paghidait, kaupud sa mga nagapanawag sa Ginoo gikan sa tagiposoon nga putli."
                },
                "23": {
                    "verse_nr": "23",
                    "verse": "Dumilii ang binuang kag pinakok nga pagsinuay; nahibaloan mo nga sila nagapatubo sang mga pagbinanggianay."
                },
                "24": {
                    "verse_nr": "24",
                    "verse": "Kag ang ulipon sang Ginoo dili dapat magpakigbanggianay kondi magmalolo sa tanan, sampaton sa pagpanudlo, mapinaumuron"
                },
                "25": {
                    "verse_nr": "25",
                    "verse": "nagasaway nga may pagpaubus sang mga kasumpung niya. Ang Dios ayhan magatugut sa ila sa paghinulsul kag sa pagkilala sang kamatooran"
                },
                "26": {
                    "verse_nr": "26",
                    "verse": "kag makapalagyo sila sa siod sang yawa, sa tapus nga napamihag niya sila sa paghimo sang iya kabubut-on."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Apang hangpa ini, nga sa katapusan nga mga adlaw magaabut ang makahalanguyus nga mga tion."
                },
                "2": {
                    "verse_nr": "2",
                    "verse": "Kay ang mga tawo magamahigugmaon sang kaugalingon, mahigugmaon sang cuarta, bugalon, palabilabihon, mapasipalahon, malalison sa mga ginikanan, dimapinasalamaton, dibalaan"
                },
                "3": {
                    "verse_nr": "3",
                    "verse": "walay pasunaid, dimalogpayan, mapatopatoon, dimapinugungon, mabangis, madumut sa kaayohan"
                },
                "4": {
                    "verse_nr": "4",
                    "verse": "maluib, dasodaso, nagahabuk sa pagpadayaw, mahigugmaon sa kinasadya sa baylo sang sa Dios"
                },
                "5": {
                    "verse_nr": "5",
                    "verse": "nga may dagway sang pagkadiosnon apang nagapanghiwala sang gahum sini. Likawi ang subong nga mga tawo."
                },
                "6": {
                    "verse_nr": "6",
                    "verse": "Kay sa ila amo ang mga nagasulud sa mga balay kag nagapamihag sang maluyang mga babayi, nalulanan sang mga sala kag naguyguy sang nagakalainlain nga mga balatyagon"
                },
                "7": {
                    "verse_nr": "7",
                    "verse": "nga nagapamati bisan kay sin-o kag indi gid makadangat sa pagkilala sang kamatooran."
                },
                "8": {
                    "verse_nr": "8",
                    "verse": "Subong nga si Jannes kag si Jambres nagsumpung kay Moises, amo man sila nagasumpung sang kamatooran, mga tawong dunut sing painoino kag butig sing pagtoo"
                },
                "9": {
                    "verse_nr": "9",
                    "verse": "apang indi sila mag-uswag kay ang ila kabuangan magadayag sa tanan, subong sang ila sadtong duha ka tawo."
                },
                "10": {
                    "verse_nr": "10",
                    "verse": "Karon napanilagan mo ang akon pagtolon-an, akon paggawi, akon tinutuyo sa kabuhi, akon pagtoo, akon pagpailub, akon gugma, akon pagkalig-on"
                },
                "11": {
                    "verse_nr": "11",
                    "verse": "mga paghingabut sa akon, mga pag-antus nakon, ang nahanabu sa akon sa Antioquia, sa Iconio, kag sa Listra, ang mga paghingabut nga akon ginbatas; walay sapayan sa ila tanan ginluwas ako sang Ginoo."
                },
                "12": {
                    "verse_nr": "12",
                    "verse": "Sa pagkamatuud ang tanan nga buut magkabuhi sing diosnon kay Cristo Jesus magaantus sing paghingabut"
                },
                "13": {
                    "verse_nr": "13",
                    "verse": "samtang ang malaut nga mga tawo kag mga malimbong magalain kag magalain pa, nga nagadaya kag ginadayaan."
                },
                "14": {
                    "verse_nr": "14",
                    "verse": "Apang padayon ka sa natun-an mo kag nasaligan sing malig-on, nga nakahibalo kon kay sin-o mo natun-an ini"
                },
                "15": {
                    "verse_nr": "15",
                    "verse": "kag kon paano nga kutub sang imo pagkabata nahibaloan mo ang balaan nga mga kasulatan nga makapaalam sa imo sa kaluwasan paagi sa pagtoo kay Cristo Jesus."
                },
                "16": {
                    "verse_nr": "16",
                    "verse": "Ang bug-os nga kasulatan ginbugna sang Dios kag mapuslanon sa pagpanudlo, sa pagsabdong, sa pagsaway, kag sa paghanas sa pagkamatarung"
                },
                "17": {
                    "verse_nr": "17",
                    "verse": "agud nga ang tawo sang Dios mahimpit, nga masangkapan nga sa tagsa ka maayong buhat."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ginatulinan ko ikaw sa atubangan sang Dios kag ni Cristo Jesus nga magahukom sa mga buhi kag mga patay, kag bangud sa iya pagpahayag kag sa iya ginharian"
                },
                "2": {
                    "verse_nr": "2",
                    "verse": "iwali ang polong, mag-ukud sa panag-on kag sa dipanag-on, magsabdong, magbadlong, kag maglaygay, sa bug-os nga pagbatas kag pagpanudlo."
                },
                "3": {
                    "verse_nr": "3",
                    "verse": "Kay nagaabut ang tion nga ang katawohan indi magbatas sang maayong pagtolon-an, kondi sa may nagakalam nga mga dulunggan magatipon sa ila kaugalingon sing mga manunudlo sono sa ila kaugalingon nga mga kaluyag"
                },
                "4": {
                    "verse_nr": "4",
                    "verse": "kag magapahilayo sang ila mga dulunggan sa kamatooran kag magaliso sa patopato nga mga sugilanon."
                },
                "5": {
                    "verse_nr": "5",
                    "verse": "Apang magmalig-on ka sa walay langan, batasa ang pag-antus, himoa ang buluhaton sang evangelista, tumana ang imo pagpang-alagad."
                },
                "6": {
                    "verse_nr": "6",
                    "verse": "Kay ako ginahalad na; ang tion sang akon pagtaliwan nag-abut na."
                },
                "7": {
                    "verse_nr": "7",
                    "verse": "Nakapakig-away ako sang maayong pag-away, natapus ko ang dalaganon, natipigan ko ang pagtoo."
                },
                "8": {
                    "verse_nr": "8",
                    "verse": "Kutub karon natigana sa akon ang purungpurung sang pagkamatarung, nga sa sadtong Adlaw ihatag sa akon sang Ginoo, ang hukom nga matarung, kag indi sa akon lamang kondi man sa tanan nga nagahigugma sang iya pagpahayag."
                },
                "9": {
                    "verse_nr": "9",
                    "verse": "Magtinguha ka gid sa pagkari sing madali sa akon."
                },
                "10": {
                    "verse_nr": "10",
                    "verse": "Kay si Demas nagbiya sa akon, nga nagahigugma sining kalibutan karon, kag nagkadto sa Tesalonica; si Crescente nagkadto sa Galacia, si Tito sa Dalmacia."
                },
                "11": {
                    "verse_nr": "11",
                    "verse": "Si Lucas lamang ang kaupud nakon. Kuhaa si Marcos kag dalha sia kaupud nimu; kay mapuslanon gid sia sa pag-alagad sa akon."
                },
                "12": {
                    "verse_nr": "12",
                    "verse": "Si Tiquico ginpadala ko sa Efeso."
                },
                "13": {
                    "verse_nr": "13",
                    "verse": "Dalha kon magkari ka ang kunup nga akon ginbilin sa Troas kay Carpo, kag ang mga tolon-an, labi na gid ang mga pergamino."
                },
                "14": {
                    "verse_nr": "14",
                    "verse": "Si Alejandro nga manugsalsal sang saway naghimo sa akon sing daku nga kasamaran; ang Ginoo magatumbas sa iya sono sa iya mga buhat."
                },
                "15": {
                    "verse_nr": "15",
                    "verse": "Sa iya mag-andam ka, kay ginsumpung niya sing tama ang amon mga polong."
                },
                "16": {
                    "verse_nr": "16",
                    "verse": "Sa akon nahaunang pangapin walay bisan sin-o nga nagtabang sa akon; ginbayaan ako sang tanan. Kabay nga indi pag-isipon ini batok sa ila!"
                },
                "17": {
                    "verse_nr": "17",
                    "verse": "Apang ang Ginoo nagtupad sa akon kag nagpabakud sa akon sa pagbantala sing bug-os sang polong, agud nga magpamati sini ang tanan nga Gentil. Gani ginluwas ako sa baba sang leon."
                },
                "18": {
                    "verse_nr": "18",
                    "verse": "Ang Ginoo magatabang sa akon sa tagsa ka malaut kag magaluwas sa akon tungud sa iya ginharian nga langitnon. Sa iya ang himaya sa katuigan kag katuigan. Kabay pa."
                },
                "19": {
                    "verse_nr": "19",
                    "verse": "Abiabiha si Prisca kag si Aquila, kag ang panimalay ni Onesiforo."
                },
                "20": {
                    "verse_nr": "20",
                    "verse": "Si Erasto nagpabilin sa Corinto; si Trofimo nga nagamasakit ginbayaan ko sa Mileto."
                },
                "21": {
                    "verse_nr": "21",
                    "verse": "Magtinguha ka gid sa pagkari sa wala pa ang tigtulugnaw. Nagaabiabi sa imo si Eubulo, kag si Pudente kag si Lino kag si Claudia kag ang tanan nga kauturan."
                },
                "22": {
                    "verse_nr": "22",
                    "verse": "Ang Ginoo manginkaupud sa imo espiritu. Ang bugay manginsa inyo."
                }
            }
        }
    }
}