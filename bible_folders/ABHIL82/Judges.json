{
    "version": "ABHIL82",
    "book_name": "Judges",
    "book_nr": "7",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sa tapus sang kamatayon ni Josue ang katawohan sang Israel nagpamangkot sa GINOO, \u201cSin-o bala ang magataklad sing una tungud sa amon batok sa mga Canaanhon, sa pagpakig-away sa ila?\u201d"
                },
                "2": {
                    "verse_nr": "2",
                    "verse": "Ang GINOO nagsiling, \u201cAng Juda magataklad; yari karon, gintugyan ko ang duta sa iya kamut.\u201d"
                },
                "3": {
                    "verse_nr": "3",
                    "verse": "Kag si Juda nagsiling kay Simeon nga iya utud, \u201cTaklad ka kaupud nakon sa akon bahin, agud nga magpakig-away kita sa mga Canaanhon; kag ako man magaupud sa imo sa imo bahin.\u201d Gani si Simeon nag-upud sa iya."
                },
                "4": {
                    "verse_nr": "4",
                    "verse": "Niyan nagtaklad ang Juda kag gintugyan sang GINOO sa ila kamut ang mga Canaanhon kag ang mga Pereznon; kag sa ila ginsamad nila sa Bezec ang napulo ka libo ka lalaki."
                },
                "5": {
                    "verse_nr": "5",
                    "verse": "Sa Bezec nakita nila si Adoni-bezec, kag nagpakig-away sila sa iya, kag gindaug nila ang mga Canaanhon kag ang mga Pereznon."
                },
                "6": {
                    "verse_nr": "6",
                    "verse": "Apang si Adoni-bezec nagpalagyo; kag ginlagas nila sia, kag gindakup sia, kag gin-utud ang mga kumalagku sang iya mga kamut kag sang iya mga tiil."
                },
                "7": {
                    "verse_nr": "7",
                    "verse": "Kag si Adoni-bezec nagsiling, \u201cKapitoan ka hari, nga nautdan sang mga kumalagku sang ila mga kamut kag sang ila mga tiil nagapamolot sang ila kalan-on sa idalum sang akon latok; sono sa nahimo ko, amo ang ginbalus sang Dios sa akon.\u201d Kag gindala nila sia sa Jerusalem, kag napatay sia didto."
                },
                "8": {
                    "verse_nr": "8",
                    "verse": "Kag ang mga anak sang Juda nagpakig-away sa Jerusalem, kag nag-agaw sini, kag ginlaglag ini sa sulab sang espada, kag ginsonog sa kalayo ang banwa."
                },
                "9": {
                    "verse_nr": "9",
                    "verse": "Kag ugaling ang mga anak sang Juda nagdulhog sa pag-away batok sa mga Canaanhon nga nagpuyo sa kabakoloran, sa Bagatnan, kag sa kapatagan."
                },
                "10": {
                    "verse_nr": "10",
                    "verse": "Kag ang Juda naggubat sa mga Canaanhon nga nagpuyo sa Hebron (karon ang ngalan sang Hebron anay amo ang Kiryat-arba); kag ginpatay nila si Sesai kag si Ahiman kag si Talmai."
                },
                "11": {
                    "verse_nr": "11",
                    "verse": "Gikan didto gingubat nila ang mga pumuluyo sang Debir. Ang ngalan sang Debir amo anay ang Kiryat-sefer."
                },
                "12": {
                    "verse_nr": "12",
                    "verse": "Kag si Caleb nagsiling, \u201cAng nagagubat sang Kiryat-sefer kag nagaagaw sini, ipaasawa ko sa iya si Acsa nga akon anak.\u201d"
                },
                "13": {
                    "verse_nr": "13",
                    "verse": "Kag gin-agaw ini ni Otniel nga anak ni Cenaz, lalaki nga manghud ni Caleb; kag ginpaasawa niya sa iya si Acsa nga iya anak."
                },
                "14": {
                    "verse_nr": "14",
                    "verse": "Sang nag-abut sia sa iya, ginbuyuk niya sia nga magpangayo sa iya amay sing latagon; kag nagpanaug si Acsa gikan sa asno, kag si Caleb nagsiling sa iya, \u201cAno bala ang buut mo?\u201d"
                },
                "15": {
                    "verse_nr": "15",
                    "verse": "Nagsiling sia sa iya, \u201cHatagi ako sing pagpakamaayo; kay tungud nga ginbutang mo ako sa duta sang Bagatnan, hatagi man ako sing mga tuburan sang tubig.\u201d Kag ginhatagan sia ni Caleb sang mga tuburan nga naibabaw kag sang mga tuburan nga naubus."
                },
                "16": {
                    "verse_nr": "16",
                    "verse": "Kag ang mga anak sang Cenhanon, lalaki nga bayaw ni Moises, nagtaklad gikan sa banwa sang mga palma kaupud sang katawohan sang Juda pakadto sa kamingawan sang Juda, nga yara sa bagatnan sang Arad; kag nagkadto sila kag nagpuyo kaupud sang katawohan."
                },
                "17": {
                    "verse_nr": "17",
                    "verse": "Kag si Juda nagkadto upud kay Simeon nga iya utud, kag ginsamad nila ang mga Canaanhon nga nagpuyo sa Sefat, kag ginlaglag ini sing bug-os. Gani ginhingalanan ang banwa Horma."
                },
                "18": {
                    "verse_nr": "18",
                    "verse": "Gin-agaw man sang Juda ang Gaza pati ang iya ginsakpan, kag ang Ascalon pati ang iya ginsakpan, kag ang Ecron pati ang iya ginsakpan."
                },
                "19": {
                    "verse_nr": "19",
                    "verse": "Kag ang GINOO nag-upud sa Juda, kag gintabog niya ang mga pumuluyo sang kabakoloran, apang indi sia makatabog sang mga pumuluyo sang nalupyakan, bangud nga sila may mga kangga nga salsalon."
                },
                "20": {
                    "verse_nr": "20",
                    "verse": "Kag ginhatag nila ang Hebron kay Caleb, sono sa napamolong ni Moises; kag gintabog niya gikan didto ang tatlo ka lalaki nga anak ni Anak."
                },
                "21": {
                    "verse_nr": "21",
                    "verse": "Apang ang mga Jebusnon nga nagpuyo sa Jerusalem wala pagtaboga sang mga anak ni Benjamin sa Jerusalem; gani ang mga Jebusnon nagpuyo upud sa mga anak ni Benjamin sa Jerusalem tubtub sini nga adlaw."
                },
                "22": {
                    "verse_nr": "22",
                    "verse": "Ang panimalay ni Jose nagtaklad man batok sa Bet-el; kag nag-upud sa ila ang GINOO."
                },
                "23": {
                    "verse_nr": "23",
                    "verse": "Kag ang panimalay ni Jose nagpalampitaw sang Bet-el. (Karon ang ngalan sang banwa sadto anay amo ang Luz.)"
                },
                "24": {
                    "verse_nr": "24",
                    "verse": "Kag ang mga manugbantay nakakita sing tawo nga naggowa sa banwa, kag nagsiling sila sa iya, \u201cGinaampo namon sa imo, ipakita sa amon ang salamputan pasulud sa banwa, kag magamaayo kami sa imo.\u201d"
                },
                "25": {
                    "verse_nr": "25",
                    "verse": "Kag ginpakita niya sa ila ang salamputan sang banwa; kag ginlaglag nila ang banwa sa sulab sang espada, apang ginpalakat nila ang tawo pati ang bug-os niya nga panimalay."
                },
                "26": {
                    "verse_nr": "26",
                    "verse": "Kag ang tawo nagkadto sa duta sang mga Hethanon kag nagpatindug sing banwa, kag ginhingalanan ini Luz; nga amo ang iya ngalan tubtub sini nga adlaw."
                },
                "27": {
                    "verse_nr": "27",
                    "verse": "Wala pagtaboga sang Manases ang mga pumuluyo sang Bet-sean kag sang iya mga minoro, ukon sang Taanac kag sang iya mga minoro, ukon ang mga pumuluyo sang Dor kag sang iya mga minoro, ukon ang mga pumuluyo sang Ibleam kag sang iya mga minoro, ukon ang mga pumuluyo sang Meguido kag sang iya minoro; apang ang mga Canaanhon buut magpuyo sa sina nga duta."
                },
                "28": {
                    "verse_nr": "28",
                    "verse": "Sang nagbakud ang Israel, ginbutang nila ang mga Canaanhon sa pagpangabudlay sa takay, apang wala sila pagtaboga sing bug-os."
                },
                "29": {
                    "verse_nr": "29",
                    "verse": "Kag wala pagtaboga sang Efraim ang mga Canaanhon nga nagpuyo sa Gezer; kondi ang mga Canaanhon nagpuyo sa tunga nila sa Gezer."
                },
                "30": {
                    "verse_nr": "30",
                    "verse": "Wala pagtaboga sang Zabulon ang mga pumuluyo sang Kitron, ukon ang mga pumuluyo sang Nahalol; kondi ang mga Canaanhon nagpuyo sa tunga nila, kag nanginsakup sa pagpangabudlay sa takay."
                },
                "31": {
                    "verse_nr": "31",
                    "verse": "Wala pagtaboga sang Aser ang mga pumuluyo sang Acco, ukon ang mga pumuluyo sang Sidon, ukon sang Alab, ukon sang Azcib, ukon sang Helba, ukon sang Afec, ukon sang Rehob"
                },
                "32": {
                    "verse_nr": "32",
                    "verse": "kondi ang mga Asernon nagpuyo sa tunga sang mga Canaanhon, ang mga pumuluyo sang duta; kay wala nila pagtaboga sila."
                },
                "33": {
                    "verse_nr": "33",
                    "verse": "Wala pagtaboga sang Neftali ang mga pumuluyo sang Bet-semes, ukon ang mga pumuluyo sang Bet-anat, kondi nagpuyo sia sa tunga sang mga Canaanhon, ang mga pumuluyo sang duta; wala sing sapayan ang mga pumuluyo sang Bet-semes kag sang Bet-anat nanginsakup sa pagpangabudlay sa takay."
                },
                "34": {
                    "verse_nr": "34",
                    "verse": "Ang mga Amornon nagdusdus sang mga anak ni Dan sa kabakoloran, kay indi sila magtugut sa ila sa pagdulhog sa nalupyakan"
                },
                "35": {
                    "verse_nr": "35",
                    "verse": "ang mga Amornon buut magpuyo sa bukid nga Heres, sa Ayalon, kag sa Saalbim, apang ang kamut sang panimalay ni Jose naglandas, sa bagay nga nanginsakup sila sa pagpangabudlay sa takay."
                },
                "36": {
                    "verse_nr": "36",
                    "verse": "Kag ang ginsakpan sang mga Amornon kutub sa taklaran sang Acrabim, kutub sa igang kag pa ibabaw."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Karon ang manugtunda sang GINOO nagtaklad gikan sa Gilgal pa Boquim. Kag nagsiling sia, \u201cGinpataklad ko kamo gikan sa Egipto, kag gindala kamo sa duta nga ginsumpa ko sa inyo mga ginikanan. Nagsiling ako, \u2018Dili ko gid paglalison ang akon katipan sa inyo"
                },
                "2": {
                    "verse_nr": "2",
                    "verse": "kag dili kamo magpakigkatipan sa mga pumuluyo sini nga duta; lumpagon ninyo ang ila mga halaran.\u2019 Apang wala kamo magpamati sang akon tingug. Ngaa bala nga naghimo kamo sini?"
                },
                "3": {
                    "verse_nr": "3",
                    "verse": "Gani karon ako nagasiling, Indi ko sila pagtabogon gikan sa atubangan ninyo; kondi sila manginsubong sa mga tunuk sa inyo mga kilid, kag ang ila mga dios manginsiod sa inyo.\u201d"
                },
                "4": {
                    "verse_nr": "4",
                    "verse": "Sang nagpamolong ang manugtunda sang GINOO sini nga mga polong sa tanan nga katawohan sang Israel, ang katawohan nagbayaw sang ila tingug kag naghibi."
                },
                "5": {
                    "verse_nr": "5",
                    "verse": "Kag ginhingalanan nila yadtong duug Boquim; kag naghalad sila didto sa GINOO."
                },
                "6": {
                    "verse_nr": "6",
                    "verse": "Sang napataliwan ni Josue ang katawohan, ang katawohan sang Israel nagpauli ang tagsa ka tawo sa iya panublion sa pagtag-iya sang duta."
                },
                "7": {
                    "verse_nr": "7",
                    "verse": "Kag ang katawohan nag-alagad sa GINOO sa tanan nga adlaw ni Josue, kag sa tanan nga adlaw sang mga tigulang nga naglawig pa kay Josue, nga nakakita sang bug-os nga buhat nga daku sang GINOO nga iya nahimo tungud sa Israel."
                },
                "8": {
                    "verse_nr": "8",
                    "verse": "Kag si Josue nga anak ni Nun, ang alagad sang GINOO, napatay nga isa ka gatus kag napulo ka tuig."
                },
                "9": {
                    "verse_nr": "9",
                    "verse": "Kag ginlubung nila sia sa dulunan sang iya panublion sa Timnat-heres, sa kabakoloran sang Efraim, sa aminhan sang Bukid sang Gaas."
                },
                "10": {
                    "verse_nr": "10",
                    "verse": "Kag yadtong bug-os man nga kaliwatan ginsimpon sa ila mga ginikanan; kag may nagbangon nga isa pa ka kaliwatan sa olihi nila, nga wala makakilala sa GINOO ukon sang buhat nga iya nahimo tungud sa Israel."
                },
                "11": {
                    "verse_nr": "11",
                    "verse": "Kag ang katawohan sang Israel naghimo sang malaut sa itololok sang GINOO kag nag-alagad sa mga Baal"
                },
                "12": {
                    "verse_nr": "12",
                    "verse": "kag ginbayaan nila ang GINOO, ang Dios sang ila mga ginikanan, nga nagpagowa sa ila sa duta sang Egipto; nagsonod sila sa iban nga dios, sa mga dios sang katawohan sa palibut nila, kag nagyaub sila sa ila; kag ginpaakig nila ang GINOO."
                },
                "13": {
                    "verse_nr": "13",
                    "verse": "Ginbayaan nila ang GINOO, kag nag-alagad sa mga Baal kag sa Astarot."
                },
                "14": {
                    "verse_nr": "14",
                    "verse": "Gani ang kaakig sang GINOO nagdabdab batok sa Israel, kag gintugyan niya sila sa mga kamut sang mga mangangati, nga nag-ati sa ila; kag ginbaligya niya sila sa mga kamut sang ila mga kaaway sa palibut, agud nga indi na sila makatindug sa atubangan sang ila mga kaaway."
                },
                "15": {
                    "verse_nr": "15",
                    "verse": "Bisan diin sila maggowa, ang kamut sang GINOO batok sa ila sa malaut, sono sa napamolong sang GINOO, kag sono sa nasumpa sang GINOO sa ila; kag tama ang ila kapipit-an."
                },
                "16": {
                    "verse_nr": "16",
                    "verse": "Niyan ang GINOO nagbangon sing mga hukom, nga nagluwas sa ila gikan sa kamut sang mga nag-ati sa ila."
                },
                "17": {
                    "verse_nr": "17",
                    "verse": "Kag bisan pa wala sila magpamati sa ila mga hukom; kay nagmakihilawason sila sa pagsonod sa iban nga mga dios kag nagyaub sila sa ila; naglipas sila sing madali gikan sa dalanon nga ginlaktan sang ila mga ginikanan, nga nagtuman sang mga sogo sang GINOO, kag sila wala maghimo sing subong."
                },
                "18": {
                    "verse_nr": "18",
                    "verse": "Sang nagbangon ang GINOO sa ila sing mga hukom, niyan ang GINOO nag-upud sa hukom, kag sia nagluwas sa ila gikan sa kamut sang ila mga kaaway sa tanan nga adlaw sang hukom; kay ini nagpakalisud sa GINOO bangud sang ila mga pag-ugayong tungud sa mga nagpigus sa ila kag nagsakit sa ila."
                },
                "19": {
                    "verse_nr": "19",
                    "verse": "Apang sang napatay ang hukom, nagbalik sila kag naggawi sing labi pa kadunut sa ila mga ginikanan, sa pagsonod sa iban nga mga dios, sa pag-alagad sa ila kag sa pagyaub sa ila; wala sila mag-untat sa ila mga ginahimo ukon sa ila binatinggilan nga mga paagi."
                },
                "20": {
                    "verse_nr": "20",
                    "verse": "Gani ang kaakig sang GINOO nagdabdab batok sa Israel; kag nagsiling sia, \u201cBangud ining katawohan naglapas sang akon katipan nga ginsogo ko sa ila mga ginikanan, kag wala magpamati sa akon tingug"
                },
                "21": {
                    "verse_nr": "21",
                    "verse": "ako man kutub karon indi magtabog gikan sa atubangan nila sang ano sang mga pungsud nga ginbilin ni Josue sang napatay sia"
                },
                "22": {
                    "verse_nr": "22",
                    "verse": "agud nga paagi sa ila matilawan ko ang Israel, kon bala magabantay sila ukon indi sang dalanon sang GINOO sa paglakat sa sini, subong sang pagbantay sini sang ila mga ginikanan.\u201d"
                },
                "23": {
                    "verse_nr": "23",
                    "verse": "Gani ginbilin sang GINOO yadtong mga pungsud, nga wala pagtaboga sila sing madali, kag wala niya sila pag-itugyan sa kamut ni Josue."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Karon amo ini ang mga pungsud nga ginbilin sang GINOO, sa pagtilaw sang Israel paagi sa ila, ang kapid-an sang Israel nga wala makaagi sang tanan nga inaway sa Canaan"
                },
                "2": {
                    "verse_nr": "2",
                    "verse": "lamang nga ang mga kaliwatan sang katawohan sang Israel makakilala, sa pagtudlo sa ila sang inaway sa kubus gid nga kutub sang una wala makakilala sini."
                },
                "3": {
                    "verse_nr": "3",
                    "verse": "Amo ini ang mga pungsud: ang lima ka ginoo sang mga Filistinhon, kag ang tanan nga Canaanhon, kag ang mga Sidonhon, kag ang mga Hevhanon nga nagpuyo sa Bukid nga Libano, kutub sa Bukid nga Baal-hermon tubtub sa salamputan sang Hamat."
                },
                "4": {
                    "verse_nr": "4",
                    "verse": "Sila nabilin sa pagtilaw sang Israel paagi sa ila, sa paghibalo kon bala magapamati ang Israel sa mga sogo sang GINOO, nga iya ginsogo sa ila mga ginikanan paagi kay Moises."
                },
                "5": {
                    "verse_nr": "5",
                    "verse": "Gani ang katawohan sang Israel nagpuyo sa tunga sang mga Canaanhon, sang mga Hethanon, sang mga Amornon, sang mga Pereznon, sang mga Hevhanon, kag sang mga Jebusnon"
                },
                "6": {
                    "verse_nr": "6",
                    "verse": "kag nagpangasawa sila sang ila mga anak nga babayi, kag ginhatag ang ila mga anak nga babayi sa mga anak nga lalaki nila; kag nag-alagad sa ila mga dios."
                },
                "7": {
                    "verse_nr": "7",
                    "verse": "Kag ang katawohan sang Israel naghimo sang malaut sa itololok sang GINOO, kag nalimot sa GINOO nga ila Dios, kag nag-alagad sa mga Baal kag sa Aserot."
                },
                "8": {
                    "verse_nr": "8",
                    "verse": "Busa ang kaakig sang GINOO nagdabdab batok sa Israel, kag ginbaligya niya sila sa kamut ni Cusan-risataim nga hari sang Mesopotamia; kag nag-alagad ang katawohan sang Israel kay Cusan-risataim sing walo ka tuig."
                },
                "9": {
                    "verse_nr": "9",
                    "verse": "Apang sang nagtuaw ang katawohan sang Israel sa GINOO, ang GINOO nagbangon sing manluluwas sa katawohan sang Israel, nga nagluwas sa ila, si Otniel nga anak ni Cenaz, manghud ni Caleb."
                },
                "10": {
                    "verse_nr": "10",
                    "verse": "Ang Espiritu sang GINOO nag-abut sa iya, kag naghukom sia sa Israel; naggowa sia sa pagpakig-away, kag gintugyan sang GINOO sa iya kamut si Cusan-risataim nga hari sang Mesopotamia; kag naglandas ang iya kamut batok kay Cusan-risataim."
                },
                "11": {
                    "verse_nr": "11",
                    "verse": "Gani ang duta nagpahuway sing kap-atan ka tuig. Niyan napatay si Otniel nga anak ni Cenaz."
                },
                "12": {
                    "verse_nr": "12",
                    "verse": "Kag liwat ang katawohan sang Israel naghimo sang malaut sa itololok sang GINOO; kag ginpabaskug sang GINOO si Eglon nga hari sang Moab batok sa Israel, bangud nga nahimo nila ang malaut sa itololok sang GINOO."
                },
                "13": {
                    "verse_nr": "13",
                    "verse": "Gintingub ni Eglon kaupud niya ang mga anak ni Amon kag ni Amalec, kag naglakat sia kag gindaug ang Israel; kag gintag-iyahan ang banwa sang mga palma."
                },
                "14": {
                    "verse_nr": "14",
                    "verse": "Kag nag-alagad ang katawohan sang Israel kay Eglon nga hari sang Moab sing napulo kag walo ka tuig."
                },
                "15": {
                    "verse_nr": "15",
                    "verse": "Apang sang nagtuaw ang katawohan sang Israel sa GINOO, ang GINOO nagbangon sing manluluwas sa ila, si Ehud, nga anak ni Gera, ang Benjaminhon, tawong walis. Ang katawohan sang Israel nagpadala paagi sa iya sing buhis kay Eglon nga hari sang Moab."
                },
                "16": {
                    "verse_nr": "16",
                    "verse": "Kag si Ehud naghimo nga sa iya sing espada nga duha sing sulab, isa ka maniko ang kalaba; kag gintaklus niya ini sa idalum sang iya mga panapton sa iya paa nga too."
                },
                "17": {
                    "verse_nr": "17",
                    "verse": "Kag ginhatag niya ang buhis kay Eglon nga hari sang Moab. Karon si Eglon tawo nga tama katambok."
                },
                "18": {
                    "verse_nr": "18",
                    "verse": "Kag sang nakatapus si Ehud sa pagdolot sang buhis, ginpalakat niya ang mga tawo nga nagdala sang buhis."
                },
                "19": {
                    "verse_nr": "19",
                    "verse": "Apang sia iya nagbalik sa mga batong tinigban sa luyo sang Gilgal, kag nagsiling, \u201cO hari, may balita ako nga tago nga sa imo.\u201d Kag si Eglon nagsiling, \u201cHipus.\u201d Kag naghalin sa iya ang tanan nga nagtindug sa luyo niya."
                },
                "20": {
                    "verse_nr": "20",
                    "verse": "Kag nagkadto si Ehud sa iya, kag sia iya naglingkod nga isa lamang sa matugnaw nga hulut nga naibabaw. Kag si Ehud nagsiling, \u201cMay balita ako gikan sa Dios nga sa imo.\u201d Kag nagtindug sia gikan sa lingkoran niya."
                },
                "21": {
                    "verse_nr": "21",
                    "verse": "Kag ginkuut ni Ehud ang iya kamut nga wala, gingabut ang espada gikan sa iya paa nga too, kag ginbuno ini sa iya lawas"
                },
                "22": {
                    "verse_nr": "22",
                    "verse": "kag ang polo man nagsalup upud sa sulab, kay ang tambok nagtabon sa sulab, kay wala niya paggabuta ang espada sa iya lawas; kag naglapus ini sa likod."
                },
                "23": {
                    "verse_nr": "23",
                    "verse": "Niyan si Ehud naggowa sa balkon, kag gintakpan sa iya ang ganhaan sang hulut nga naibabaw, kag ginpintalan sila."
                },
                "24": {
                    "verse_nr": "24",
                    "verse": "Sang nakagowa na sia, nag-abut ang mga alagad sang hari; kag sang nakita nila ang mga ganhaan sang hulut nga naibabaw nga napintalan, naghunahuna sila, \u201cNagapahuway sia sa hulut nga matugnaw.\u201d"
                },
                "25": {
                    "verse_nr": "25",
                    "verse": "Kag naghulat sila tubtub nga ginbakag sila; apang sang wala pa niya pagbuksi ang mga ganhaan sang hulut nga naibabaw, ginkuha nila ang yabi, kag ginbuksan sila; kag didto ang ila ginoo napukan nga patay sa salog."
                },
                "26": {
                    "verse_nr": "26",
                    "verse": "Sang nagapalantang sila, si Ehud nagpalagyo, kag nag-agi sa unhan sang mga batong tinigban, kag nagpalagyo pa Seira."
                },
                "27": {
                    "verse_nr": "27",
                    "verse": "Sang nag-abut sia, nagpatonog sia sing budyong sa kabakoloran sang Efraim; kag ang katawohan sang Israel nagdulhog kaupud niya gikan sa kabakoloran, kag sia sa una nila."
                },
                "28": {
                    "verse_nr": "28",
                    "verse": "Kag nagsiling sia sa ila, \u201cSonod kamo sa akon; kay gintugyan sang GINOO sa inyo mga kamut ang inyo mga kaaway nga mga Moabnon.\u201d Gani nagdulhog sila sa olihi niya, kag gin-agaw nila ang mga obogan sang Jordan batok sa mga Moabnon, kag wala magtugut nga magtabok ang bisan sin-ong tawo."
                },
                "29": {
                    "verse_nr": "29",
                    "verse": "Kag sa sadtong tion ginpatay nila sa Moab ang napulo ka libo ka lalaki, ang tagsa ka mabakud kag isganan nga lalaki; wala sing bisan isa ka lalaki nga nakapalagyo."
                },
                "30": {
                    "verse_nr": "30",
                    "verse": "Gani ang Moab ginsakup sadtong adlaw sa idalum sang kamut sang Israel. Kag ang duta may pahuway nga kawaloan ka tuig."
                },
                "31": {
                    "verse_nr": "31",
                    "verse": "Sa olihi niya si Samgar nga anaki ni Anat, nagpatay sa mga Filistinhon sing anum ka gatus ka lalaki sa sontok sa baka; kag sia man nagluwas sang Israel."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kag liwat ang katawohan sang Israel naghimo sang malaut sa itololok sang GINOO, sang patay na si Ehud."
                },
                "2": {
                    "verse_nr": "2",
                    "verse": "Kag ginbaligya sila sang GINOO sa kamut ni Jabin nga hari sang Canaan, nga naghari sa Hazor; ang kapitan sang iya kasoldadosan si Sisera, nga nagpuyo sa Haroset sang mga Gentil."
                },
                "3": {
                    "verse_nr": "3",
                    "verse": "Niyan ang katawohan sang Israel nagtuaw sa GINOO; kay sia may siam ka gatus ka kangga nga salsalon, kag ginpigus niya ang katawohan sang Israel sing lakas sa duha ka pulo ka tuig."
                },
                "4": {
                    "verse_nr": "4",
                    "verse": "Karon si Debora, manalagna nga babayi, ang asawa ni Lapidot, naghukom sia sadtong tion sang Israel."
                },
                "5": {
                    "verse_nr": "5",
                    "verse": "Naglingkod sia sa idalum sang palma ni Debora sa hulut sang Rama kag Bet-el sa kabakoloran sang Efraim; kag ang katawohan sang Israel nagtaklad pakadto sa iya nga paghukman."
                },
                "6": {
                    "verse_nr": "6",
                    "verse": "Nagpadala sia kag nagpatawag kay Barak nga anak ni Abinoam gikan sa Cades-neftali, kag nagsiling sa iya, \u201cWala bala nagasogo ang GINOO, ang Dios sang Israel, \u2018Lakat, magpalapit sa Bukid nga Tabor, kag dala ka kaupud nimo sing napulo ka libo ka lalaki sa mga anak sang Neftali kag sa mga anak sang Zabulon?"
                },
                "7": {
                    "verse_nr": "7",
                    "verse": "Kag buyukon ko sa imo sa suba nga Kision, si Sisera, ang pangolo sang hangaway ni Jabin, pati sang iya mga kangga kag sang iya kadam-an; kag itugyan ko sia sa imo kamut.\u2019\u201d"
                },
                "8": {
                    "verse_nr": "8",
                    "verse": "Si Barak nagsiling sa iya, \u201cKon ikaw mag-upud sa akon, niyan ako magalakat; apang kon indi ka mag-upud sa akon, indi ako maglakat.\u201d"
                },
                "9": {
                    "verse_nr": "9",
                    "verse": "Kag nagsiling sia, \u201cMagaupud ako sa imo sa pagkamatuud; wala sing sapayan, indi manginsa kadungganan mo ang imo paglakat, kay ibaligya sang GINOO si Sisera sa kamut sang babayi.\u201d Niyan nagtindug si Debora, kag nag-upud kay Barak pa Cades."
                },
                "10": {
                    "verse_nr": "10",
                    "verse": "Kag ginpatawag sing tingub ni Barak ang Zabulon kag ang Neftali sa Cades; kag nagtaklad sa olihi niya ang napulo ka libo ka lalaki; kag si Debora nagtaklad kaupud niya."
                },
                "11": {
                    "verse_nr": "11",
                    "verse": "Karon si Heber nga Cenhanon nagbulag sa mga Cenhanon, sa anak ni Hobab nga bayaw ni Moises, kag nagpatindug sang iya layanglayang tubtub sa terebinto sa Saananim, nga yara sa luyo sang Cades."
                },
                "12": {
                    "verse_nr": "12",
                    "verse": "Sang ginsugid nila kay Sisera nga si Barak nga anak ni Abinoam nagtaklad sa Bukid nga Tabor"
                },
                "13": {
                    "verse_nr": "13",
                    "verse": "gintipon ni Sisera ang tanan niya nga kangga, siam ka gatus ka kangga nga salsalon, kag ang bug-os nga katawohan kaupud niya, kutub sa Haroset sang mga Gentil tubtub sa suba nga Cison."
                },
                "14": {
                    "verse_nr": "14",
                    "verse": "Kag si Debora nagsiling kay Barak, \u201cTindug ka! Kay amo ini ang adlaw nga si Sisera gintugyan sang GINOO sa imo kamut. Wala bala maggowa ang GINOO sa una nimo?\u201d Gani si Barak nagdulhog sa Bukid nga Tabor pati ang napulo ka libo ka lalaki sa olihi niya."
                },
                "15": {
                    "verse_nr": "15",
                    "verse": "Kag gindaug sang GINOO si Sisera kag ang tanan niyang kangga kag ang bug-os niyang kasoldadosan sa sulab sang espada sa atubangan ni Barak; kag si Sisera nagpanaug sa iya kangga kag nagpalagyo nga nagatiil."
                },
                "16": {
                    "verse_nr": "16",
                    "verse": "Apang ginlagas ni Barak ang mga kangga kag ang kasoldadosan tubtub sa Haroset sang mga Gentil, kag ang bug-os nga kasoldadosan ni Sisera napukan sa sulab sang espada; wala sing lalaki nga nabilin."
                },
                "17": {
                    "verse_nr": "17",
                    "verse": "Apang si Sisera nagpalagyo nga nagatiil sa layanglayang ni Jael, nga asawa ni Heber nga Cenhanon; kay may paghidait sa tunga ni Jabin nga hari sang Hazor kag sang panimalay ni Heber nga Cenhanon."
                },
                "18": {
                    "verse_nr": "18",
                    "verse": "Kag si Jael naggowa sa pagsugata kay Sisera, kag nagsiling sa iya, \u201cSulud ka, ginoo ko, sulud sa akon; dili magkahadluk.\u201d Gani nagsulud sia sa iya layanglayang, kag gintabonan niya sia sing habol."
                },
                "19": {
                    "verse_nr": "19",
                    "verse": "Kag nagsiling sia kay Jael, \u201cGinaampo ko sa imo, paimna ako sing diotay nga tubig; kay ginauhaw ako.\u201d Gani binuksan ni Jael ang isa ka suludlan nga panit nga may gatas kag ginpainum sia kag gintabonan sia."
                },
                "20": {
                    "verse_nr": "20",
                    "verse": "Kag nagsiling sia sa iya, \u201cTindug ka sa ganhaan sang layanglayang, kag kon ang bisan sin-o mag-abut kag mamangkot sa imo, \u2018May lalaki bala diri?\u2019 magsiling ka, Wala.\u201d"
                },
                "21": {
                    "verse_nr": "21",
                    "verse": "Apang si Jael nga asawa ni Heber nagkuha sing palpal sang layanglayang, kag nagkuha sing palo, kag nagkadto sing hinay sa iya kag ginpadulut ang palpal sa iya mga dungandungan, kag naglapus ini sa duta, kay hamook ang tolog niya. Gani nalipong sia kag napatay."
                },
                "22": {
                    "verse_nr": "22",
                    "verse": "Kag yari karon, sang si Barak naglagas kay Sisera, si Jael naggowa sa pagsugata sa iya, kag nagsiling sa iya, \u201cKari, kag ipakita ko sa imo ang lalaki nga imo ginapangita.\u201d Gani nagsulud sia sa iya layanglayang; kag didto si Sisera nagahigda nga patay, nga may palpal nga nagaungut sa iya mga dungandungan."
                },
                "23": {
                    "verse_nr": "23",
                    "verse": "Gani sa sadtong adlaw ginpasakup sang Dios si Jabin nga hari sang Canaan sa atubangan sang katawohan sang Israel."
                },
                "24": {
                    "verse_nr": "24",
                    "verse": "Kag ang kamut sang katawohan sang Israel naglandas sing labi kag labi pa batok kay Jabin nga hari sang Canaan, tubtub nga nalaglag nila si Jabin nga hari sang Canaan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Niyan sa sadtong adlaw nag-amba si Debora kag si Barak nga anak ni Abinoam"
                },
                "2": {
                    "verse_nr": "2",
                    "verse": "\u201cTungud nga ang mga pangolo nagpangolo sa Israel,\ntungud nga ang katawohan nagdolot sang ila kaugalingon sing kinabubut-on,\npakamaayoha ninyo ang GINOO!"
                },
                "3": {
                    "verse_nr": "3",
                    "verse": "\u201cPamati, O kamo nga mga hari; dungga, O kamo nga mga principe;\nako magaamba sa GINOO,\nmagaamba ako sing pagdayaw sa GINOO, ang Dios sang Israel."
                },
                "4": {
                    "verse_nr": "4",
                    "verse": "\u201cGINOO, sang paggowa mo gikan sa Seir,\nsang paglakat mo gikan sa latagon sang Edom,\nang duta nagkurug,\nkag ang mga langit naholog,\nhoo, ang mga gal-um nagholog sing tubig."
                },
                "5": {
                    "verse_nr": "5",
                    "verse": "Ang mga bukid nag-uyug sa atubangan sang GINOO,\nang Sinai sa unhan sa atubangan sang GINOO, ang Dios sang Israel."
                },
                "6": {
                    "verse_nr": "6",
                    "verse": "\u201cSa mga adlaw ni Samgar, anak ni Anat,\nsa mga adlaw ni Jael, ang mga dalan nga daku wala maagihi\nkag ang mga manlalakat naglatas sa mga banas."
                },
                "7": {
                    "verse_nr": "7",
                    "verse": "Ang mga manuggahum nag-untat sa Israel, nag-untat sila\ntubtub nga ikaw, Debora, nagtindug,\nnagtindug subong nga iloy sa Israel."
                },
                "8": {
                    "verse_nr": "8",
                    "verse": "Sang nagpili sila sing mga diosdios nga bag-o,\nniyan may inaway sa mga gawang.\nMay nakit-an bala nga taming ukon bangkaw\nsa tunga sang kap-atan ka libo sa Israel?"
                },
                "9": {
                    "verse_nr": "9",
                    "verse": "Ang akon tagiposoon yara sa mga pangolo-puud sang Israel\nnga nagdolot sang ila kaugalingon sing kinabubut-on sa tunga sang katawohan.\nPakamaayoha ang GINOO."
                },
                "10": {
                    "verse_nr": "10",
                    "verse": "\u201cMagsugid sini, kamo nga nagasakay sa maputi nga mga asno,\nkamo nga nagalingkod sa malahalon nga mga alfombra\nkag kamo nga nagalakat sa dalanon."
                },
                "11": {
                    "verse_nr": "11",
                    "verse": "Malayo sa kagahud sang mga manugpana sa mga duug nga salag-uban sing tubig,\ndidto suliton nila ang matarung nga mga binuhatan sang GINOO,\nang matarung nga mga binuhatan sang iya paggahum sa Israel.\n\u201cNiyan ang katawohan sang GINOO nagdulhog sa mga gawang."
                },
                "12": {
                    "verse_nr": "12",
                    "verse": "\u201cBangon, bangon, Debora!\nBangon, bangon, mitlang sing ambahanon!\nTindug, Barak, kag dalha ang imo mga bihag,\nO anak ni Abinoam."
                },
                "13": {
                    "verse_nr": "13",
                    "verse": "Niyan nagdulhog ang nabilin sang mga dungganon;\nang katawohan sang GINOO nagdulhog tungud sa akon batok sa gamhanan."
                },
                "14": {
                    "verse_nr": "14",
                    "verse": "Gikan sa Efraim nagdulhog sila nga ang ila gamut sa Amalec,\nsa olihi mo, Benjamin, sa tunga sang imo mga katawohan;\ngikan sa Maquir nagdulhog ang mga punoan,\nkag gikan sa Zabulon ang mga nagadala sang baston sang pangolo"
                },
                "15": {
                    "verse_nr": "15",
                    "verse": "ang mga principe sang Isacar upud kay Debora,\nkag si Isacar matutum kay Barak;\npasulud sa nalupyakan nagdinaguso sila sa iya tiilan.\nSa mga iligan sang tubig ni Ruben\nmay dalagkung mga pagtapat sang tagiposoon."
                },
                "16": {
                    "verse_nr": "16",
                    "verse": "Ngaa bala naglingkod ka sa tunga sang mga toril sang carnero,\nsa pagpamati sang mga panglantoy sa mga panong?\nSa mga iligan sang tubig ni Ruben\nmay dalagkung mga pangusisa sang tagiposoon."
                },
                "17": {
                    "verse_nr": "17",
                    "verse": "Si Galaad nagpabilin sa tabok sang Jordan;\nkag si Dan, ngaa bala nagpabilin sia sa mga sakayan?\nSi Aser naglingkod sing malinong sa dungkaan sang dagat,\nnagpabilin sa ubay sang iya mga sapa."
                },
                "18": {
                    "verse_nr": "18",
                    "verse": "Ang Zabulon katawohan nga nagpakatalagman sang ila kabuhi tubtub sa kamatayon;\nsi Neftali man, sa mataas nga mga duug sang latagon."
                },
                "19": {
                    "verse_nr": "19",
                    "verse": "\u201cAng mga hari nag-abut, sila nag-away;\nniyan nag-away ang mga hari sang Canaan,\nsa Taanac, sa ubay sang mga tubig sang Meguido;\nwala sila magkuha sing daug nga cuarta."
                },
                "20": {
                    "verse_nr": "20",
                    "verse": "Gikan sa langit nagpakig-away ang mga bitoon,\ngikan sa ila sa mga alagyan nagpakig-away sila batok kay Sisera."
                },
                "21": {
                    "verse_nr": "21",
                    "verse": "Ang suba nga Cison nag-anud sa ila,\nyadto nga dumaan nga suba, ang suba nga Cison.\nO kalag ko, lakat nga may kusug!"
                },
                "22": {
                    "verse_nr": "22",
                    "verse": "\u201cNiyan nagalapaklapak ang mga koko sang kabayo\ntungud sa mga pagpaso, mga pagpaso sang iya mga makusug."
                },
                "23": {
                    "verse_nr": "23",
                    "verse": "\u201cPakamalauta ninyo ang Meroz, nagsiling ang manugtunda sang GINOO,\npakamalauta ninyo sing mapait ang iya mga pumuluyo,\nbangud nga wala sila magbulig sa GINOO,\nsa pagbulig sa GINOO batok sa gamhanan."
                },
                "24": {
                    "verse_nr": "24",
                    "verse": "\u201cPakabulahanon labaw sa mga babayi si Jael,\nang asawa ni Heber nga Cenhanon,\npakabulahanon sia labaw sa mga babayi sa layanglayang."
                },
                "25": {
                    "verse_nr": "25",
                    "verse": "Nangayo si Sisera sing tubig kag ginhatagan niya sia sing gatas,\ngindalhan niya sia sing latab sa harianon nga pinggan."
                },
                "26": {
                    "verse_nr": "26",
                    "verse": "Ang iya kamut nagkaput sa palpal sang layanglayang\nkag ang iya too sa palo sang mga panday;\nginpalpag niya si Sisera sang palo,\nginpalpag niya lapus sa iya olo,\nginpadutlan niya kag ginpalapsan ang iya mga dungandungan."
                },
                "27": {
                    "verse_nr": "27",
                    "verse": "Sa iya tiilan nagduko sia, napukan sia, naghigda sia;\nsa iya tiilan nagduko sia, napukan sia;\ndiin nagduko sia, didto sia napukan nga patay."
                },
                "28": {
                    "verse_nr": "28",
                    "verse": "\u201cGikan sa galawahan naglantaw sia, kag nagtiabaw,\nsa lipud sang balatibat nagtiabaw ang iloy ni Sisera:\n\u2018Ngaa bala nagdugay ang iya kangga sa pag-abut?\nNgaa bala nagalantang ang mga aliling sang iya mga kangga?\u2019"
                },
                "29": {
                    "verse_nr": "29",
                    "verse": "Ang iya maalam nga mga babayi nga halangdon nagsabat sa iya,\nhoo, nagsabat sia sa iya kaugalingon"
                },
                "30": {
                    "verse_nr": "30",
                    "verse": "\u2018Wala bala sila makakita kag wala bala sila makabahinbahin sang inagaw?\u2014\nIsa ka dalaga ukon duha ka dalaga sa tagsa ka lalaki;\nsa kay Sisera ang inagaw nga mga panapton nga linugum,\nang inagaw nga linugum nga mga panapton nga nabordahan,\nnga linugum nga mga panapton nga nabordahan sa pihak kag pihak sa mga liog sang inagaw?\u2019"
                },
                "31": {
                    "verse_nr": "31",
                    "verse": "\u201cGani magmawala ang tanan mo nga kaaway, O GINOO!\nApang ang mga nagahigugma sa iya manginsubong sang adlaw sa nagapadayon sia sa iya gahum.\u201d\nKag ang duta may pahuway nga kap-atan ka tuig."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang katawohan sang Israel naghimo sang malaut sa itololok sang GINOO; kag gintugyan sila sang GINOO sa kamut sang Midian sing pito ka tuig."
                },
                "2": {
                    "verse_nr": "2",
                    "verse": "Kag ang kamut sang Midian naglandas batok sa Israel; kag bangud sang Midian ang katawohan sang Israel naghimo nga sa ila sing mga gikab sa mga bukid, kag sa mga lungib kag sa mga pamakud."
                },
                "3": {
                    "verse_nr": "3",
                    "verse": "Kay kon magsab-ug ang katawohan sang Israel nagtaklad ang mga Midianhon kag ang mga Amalecnon kag ang katawohan sang Sidlangan nagtaklad sila batok sa ila"
                },
                "4": {
                    "verse_nr": "4",
                    "verse": "nagpahamtang sila sing dologan batok sa ila kag ginlaglag ang patubas sang duta, tubtub nga maglambut ka sa Gaza, kag wala magbilin sing pangabuhian sa Israel, bisan carnero ukon baka ukon asno."
                },
                "5": {
                    "verse_nr": "5",
                    "verse": "Kay nagtaklad sila pati ang ila kahayupan kag ang ila mga layanglayang, nag-abut sila nga madamu subong sang mga apan; sila kag ang ila mga camelyo indi maisip; kag nag-abut sila sa duta sa paglaglag sini."
                },
                "6": {
                    "verse_nr": "6",
                    "verse": "Kag ang Israel nag-ipoipo bangud sang Midian; kag ang katawohan sang Israel nagtuaw sa GINOO."
                },
                "7": {
                    "verse_nr": "7",
                    "verse": "Sang nagtuaw ang katawohan sang Israel sang GINOO bangud sang Midian"
                },
                "8": {
                    "verse_nr": "8",
                    "verse": "ang GINOO nagpadala sing manalagna sa katawohan sang Israel; kag nagsiling sia sa ila, \u201cAmo ini ang ginasiling sang GINOO, ang Dios sang Israel: \u2018Ako nagpataklad sa inyo gikan sa Egipto, kag ginpagowa ko kamo sa balay sang kahiolipnan"
                },
                "9": {
                    "verse_nr": "9",
                    "verse": "kag ako nagluwas sa inyo sa kamut sang mga Egiptohanon, kag sa kamut sang tanan nga nagpigus sa inyo, kag gintabog sila gikan sa atubangan ninyo, kag ginhatag sa inyo ang ila kuta"
                },
                "10": {
                    "verse_nr": "10",
                    "verse": "kag nagsiling ako sa inyo, \u2018Ako amo ang GINOO nga inyo Dios; dili kamo magkahadluk sa mga dios sang mga Amornon, nga sa ila duta nagapuyo kamo.\u2019 Apang wala kamo magpamati sa akon tingug.\u201d"
                },
                "11": {
                    "verse_nr": "11",
                    "verse": "Karon nag-abut ang manugtunda sang GINOO kag naglingkod sa idalum sang terebinto nga yara sa Ofra, nga naigo kay Joas nga Abiezernon, kag ang iya anak nga si Gideon nagawaswas sang trigo sa linasan sang uvas, sa pagtago sini sa mga Midianhon."
                },
                "12": {
                    "verse_nr": "12",
                    "verse": "Kag ang manugtunda sang GINOO nagpahayag sa iya kag nagsiling sa iya, \u201cAng GINOO nagaupud sa imo, ikaw nga isganan nga lalaki.\u201d"
                },
                "13": {
                    "verse_nr": "13",
                    "verse": "Kag si Gideon nagsiling sa iya, \u201cO ginoo, kon ang GINOO nagaupud sa amon, ngaa bala niyan nahanabu ini tanan sa amon? Kag diin na bala ang tanan niya nga kalatingalahan nga mga binuhatan nga ginsugid sa amon sang amon mga ginikanan, nga nagasiling, \u2018Wala bala kami pagpataklara sang GINOO gikan sa Egipto?\u2019 Apang karon ginsikway kami sang GINOO kag gintugyan kami sa kamut sang Midian.\u201d"
                },
                "14": {
                    "verse_nr": "14",
                    "verse": "Kag gintolok sia sang GINOO kag nagsiling, \u201cLakat sa sini nga imo kusug kag luwasa ang Israel sa kamut sang Midian; wala ko bala ikaw pag-ipadala?\u201d"
                },
                "15": {
                    "verse_nr": "15",
                    "verse": "Kag nagsiling sia sa iya, \u201cO Ginoo, paano bala nga pagluwas ko sang Israel? Yari karon, ang akon panimalay amo ang labi gid kaimol sa Manases, kag ako amo ang kubus gid sa panimalay sang akon amay.\u201d"
                },
                "16": {
                    "verse_nr": "16",
                    "verse": "Kag ang GINOO nagsiling sa iya, \u201cApang ako magaupud sa imo, kag laglagon mo ang mga Midianhon subong sang isa ka tawo.\u201d"
                },
                "17": {
                    "verse_nr": "17",
                    "verse": "Kag nagsiling sia sa iya, \u201cKon karon nakapahamuut ako sa imo itololok, niyan pakitai ako sing tanda nga amo ikaw ang nagapakighambal sa akon."
                },
                "18": {
                    "verse_nr": "18",
                    "verse": "Ginaampo ko sa imo, indi ka maghalin diri tubtub nga ako magbalik sa imo, kag magdala sang akon dolot, kag magbutang sini sa atubangan mo.\u201d Kag sia nagsiling, \u201cAko magahulat tubtub nga magbalik ka.\u201d"
                },
                "19": {
                    "verse_nr": "19",
                    "verse": "Gani nagsulud si Gideon kag naghiwat sing tinday nga kanding, kag kalan-onon nga wala sing tapay nga isa ka efa nga harina; ang pataw ginbutang niya sa alat, kag ginbutang niya ang sabaw sa kolon, kag gindala ini sa iya sa idalum sang terebinto kag gindolot ini."
                },
                "20": {
                    "verse_nr": "20",
                    "verse": "Kag ang manugtunda sang Dios nagsiling sa iya, \u201cKuhaa ang pataw kag ang mga kalan-onon nga wala sing tapay, kag itungtung sila sa sini nga igang, kag boboan sang sabaw.\u201d Kag ginhimo niya ang amo."
                },
                "21": {
                    "verse_nr": "21",
                    "verse": "Niyan ang manugtunda sang GINOO nagbayaw sang ukbung sang sungkud nga yara sa iya kamut, kag nagtandug sang pataw kag sang mga kalan-onon nga wala sing tapay; kag may naggowa nga kalayo gikan sa igang kag naglamon sang pataw kag kalan-onon nga wala sing tapay; kag ang manugtunda sang GINOO nadula sa iya itololok."
                },
                "22": {
                    "verse_nr": "22",
                    "verse": "Niyan nakita ni Gideon nga sia manugtunda sang GINOO; kag si Gideon nagsiling, \u201cKailo, O Ginoong Dios! Kay karon nakita ko ang manugtunda sang GINOO sa nawung kag nawung.\u201d"
                },
                "23": {
                    "verse_nr": "23",
                    "verse": "Apang ang GINOO nagsiling sa iya, \u201cAng paghidait manginsa imo; dili ka magkahadluk, dili ka mapatay.\u201d"
                },
                "24": {
                    "verse_nr": "24",
                    "verse": "Niyan nagtukud didto si Gideon sing halaran sa GINOO, kag ginhingalanan ini, Ang GINOO paghidait. Tubtub sini nga adlaw yara pa ini sa Ofra, sang mga Abiezernon."
                },
                "25": {
                    "verse_nr": "25",
                    "verse": "Sa amo nga gab-i nagsiling sa iya ang GINOO, \u201cKuhaa ang lalaki nga baka nga iya sang imo amay, ang ikaduha nga baka nga pito ka tuig, kag lumpaga ang halaran ni Baal nga iya sang imo amay, kag pudla ang Ashera nga yara sa luyo niya"
                },
                "26": {
                    "verse_nr": "26",
                    "verse": "kag tukud ka sing halaran sa GINOO nga imo Dios sa putokputokan sini nga pamakud, sa nagakaigo nga bagay; niyan kuhaa ang ikaduha nga baka nga lalaki, kag magdolot sing halad-nga-sinonog upud sang kahoy sang Ashera nga imo pudlon.\u201d"
                },
                "27": {
                    "verse_nr": "27",
                    "verse": "Gani si Gideon nagkuha sing napulo ka lalaki sa iya mga sologoon, kag naghimo sono sa napamolong sang GINOO sa iya; apang bangud nga nahadluk sia sa panimalay sang iya amay kag sa mga tawo sang banwa sa bagay nga indi makahimo sini sa adlaw, ginhimo niya ini sa gab-i."
                },
                "28": {
                    "verse_nr": "28",
                    "verse": "Sang pagkabangon sang mga tawo sang banwa sa kaagahon, yari karon, ang halaran ni Baal nalumpag na, kag napulud na ang Ashera nga yara sa luyo niya, kag nahalad ang ikaduha nga baka nga lalaki sa ibabaw sang halaran nga gintukud."
                },
                "29": {
                    "verse_nr": "29",
                    "verse": "Kag nagsilingay sila, \u201cSin-o bala ang naghimo sini?\u201d Kag sang nagpakiana sila kag namangkot, nagsiling sila, \u201cSi Gideon nga anak ni Joas ang naghimo sini nga butang.\u201d"
                },
                "30": {
                    "verse_nr": "30",
                    "verse": "Niyan ang mga tawo sang banwa nagsiling kay Joas, \u201cPagowaa ang imo anak, agud nga mapatay sia, bangud nga ginlumpag niya ang halaran ni Baal kag bangud nga ginpulud niya ang Ashera nga yara sa luyo sini.\u201d"
                },
                "31": {
                    "verse_nr": "31",
                    "verse": "Apang si Joas nagsiling sa tanan nga nagatindug batok sa iya, \u201cMagapakigsumpung bala kamo tungud kay Baal? Ukon magaluwas bala kamo sa iya? Ang magpakigsumpung tungud sa iya patyon sia sa aga pa. Kon dios sia, magpakigsumpung sia tungud sa iya kaugalingon, bangud nga ang isa naglumpag sang iya halaran.\u201d"
                },
                "32": {
                    "verse_nr": "32",
                    "verse": "Busa sa sadto nga adlaw gintawag niya si Gideon Jerubbaal, nga nagasiling, \u201cMagpakigsumpung si Baal sa iya,\u201d bangud nga ginlumpag niya ang iya halaran."
                },
                "33": {
                    "verse_nr": "33",
                    "verse": "Niyan ang tanan nga Midianhon kag ang mga Amalecnon kag ang katawohan sang Sidlangan nagtipon sila sing tingub, kag nagtabok sila kag nagpahamtang sing dologan sa Nalupyakan sang Jezreel."
                },
                "34": {
                    "verse_nr": "34",
                    "verse": "Apang ang Espiritu sang GINOO nag-abut kay Gideon; kag nagpatonog sia sing budyong, kag ang Abiezer nagtipon sing tingub sa olihi niya."
                },
                "35": {
                    "verse_nr": "35",
                    "verse": "Kag nagpadala sia sing mga manugbalita sa bug-os nga Manases; kag sila man nagtipon sing tingub sa olihi niya. Kag nagpadala sia sing mga manugbalita sa Aser, sa Zabulon, kag sa Neftali; kag sila nagtaklad sa pagsugata sa ila."
                },
                "36": {
                    "verse_nr": "36",
                    "verse": "Niyan si Gideon nagsiling sa Dios, \u201cKon buut ka magluwas sang Israel tungud sa akon kamut, sono sa napamolong mo"
                },
                "37": {
                    "verse_nr": "37",
                    "verse": "yari karon, ako magabutang sing panit nga may bulbul sa linasan; kon may ton-og sa panit lamang, kag mamala ang bug-os nga duta, niyan makahibalo ako nga buut mo luwason ang Israel tungud sa akon kamut, sono sa napamolong mo.\u201d"
                },
                "38": {
                    "verse_nr": "38",
                    "verse": "Kag nahanabu sing subong. Sang nagbangon sia sing aga pa kag ginpuga ang panit, ginlubag nga nagtubud ang ton-og gikan sa panit isa ka yahong nga puno sang tubig."
                },
                "39": {
                    "verse_nr": "39",
                    "verse": "Niyan si Gideon nagsiling sa Dios, \u201cIndi magdabdab ang imo kaakig batok sa akon, kag magapamolong ako sini nga makaisa lamang; ginaampo ko, patilawa ako sini nga makaisa lamang sa panit; magmamala karon sa panit lamang, kag may ton-og sa ibabaw sang bug-os nga duta.\u201d"
                },
                "40": {
                    "verse_nr": "40",
                    "verse": "Kag sa sadto nga gab-i ginhimo sang Dios ang subong; kay mamala sa panit lamang, kag sa bug-os nga duta may ton-og."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Niyan si Jerubbaal (nga amo, si Gideon) kag ang tanan nga katawohan kaupud niya nagbangon sing aga pa kag nagpahamtang sing dologan sa luyo sang tuburan sang Harod; kag ang dologan sang Midian yara sa aminhan nga kilid nila, sa luyo sang bakolod sang More, sa nalupyakan."
                },
                "2": {
                    "verse_nr": "2",
                    "verse": "Ang GINOO nagsiling kay Gideon, \u201cAng katawohan nga kaupud nimo tama kadamu sa akon sa pagtugyan sang Midianhon sa ila kamut, basi nga ang Israel magpabugal sila batok sa akon, nga nagasiling, \u2018Ang akon kamut nagluwas sa akon.\u2019"
                },
                "3": {
                    "verse_nr": "3",
                    "verse": "Busa karon ibantala sa mga idulungug sang katawohan, nga nagasiling, \u2018Ang bisan sin-o nga mahadlukon kag nagakurug, magpauli sia kag magtaliwan gikan sa bukid nga Galaad.\u2019\u201d Kag may nagpauli sang katawohan nga duha ka pulo kag duha ka libo, kag may nagpabilin nga napulo ka libo."
                },
                "4": {
                    "verse_nr": "4",
                    "verse": "Kag ang GINOO nagsiling kay Gideon, \u201cTama pa gid kadamu ang katawohan; padulhoga sila sa tubig kag didto tilawan ko sila nga sa imo; kag ang bisan sin-o nga isiling ko sa imo, \u2018Ini magaupud sa imo,\u2019 ang amo magaupud sa imo; kag ang bisan sin-o nga isiling ko sa imo, \u2018Ini indi mag-upud sa imo,\u2019 ang amo indi mag-upud sa imo.\u201d"
                },
                "5": {
                    "verse_nr": "5",
                    "verse": "Gani ginpadulhog niya ang katawohan sa tubig; kag ang GINOO nagsiling kay Gideon, \u201cAng tagsatagsa nga nagalaklak sang tubig sang iya dila, subong sang paglaklak sang ido, painon mo sia; subong man ang tagsatagsa nga nagaduko nga nagaluhud sa pag-inum.\u201d"
                },
                "6": {
                    "verse_nr": "6",
                    "verse": "Kag ang kadamuon sang mga naglaklak, nga nagabutang sang ila kamut sa baba nila, tatlo ka gatus ka lalaki; apang ang tanan nga nabilin sang katawohan nagduko nga nagaluhud sa pag-inum sang tubig."
                },
                "7": {
                    "verse_nr": "7",
                    "verse": "Kag ang GINOO nagsiling kay Gideon, \u201cPaagi sa tatlo ka gatus ka lalaki nga naglaklak luwason ko kamo, kag itugyan ang Midianhon sa imo kamut; kag papauli-a ang bug-os nga katawohan ang tagsa ka tawo sa iya duug.\u201d"
                },
                "8": {
                    "verse_nr": "8",
                    "verse": "Gani ang katawohan nagdala sing mga balon sa ila mga kamut, kag sang ila mga budyong; kag ginpapauli ni Gideon ang tanan nga lalaki sang Israel ang tagsa ka tawo sa iya layanglayang, apang ginhawiran ang tatlo ka gatus ka lalaki; kag ang dologan sang Midian yara sa ubus niya sa nalupyakan."
                },
                "9": {
                    "verse_nr": "9",
                    "verse": "Sa amo nga gab-i ang GINOO nagsiling sa iya, \u201cTindug ka, dulhog ka sa dologan; kay natugyan ko ini sa imo kamut."
                },
                "10": {
                    "verse_nr": "10",
                    "verse": "Apang kon nahadluk ka sa pagdulhog, dulhog ka sa dologan kaupud ni Pura nga imo sologoon"
                },
                "11": {
                    "verse_nr": "11",
                    "verse": "kag mabatian mo ang ginasiling nila, kag ugaling ang imo mga kamut magabaskug sa pagdulhog sa dologan.\u201d Niyan sia nagdulhog upud si Pura nga iya sologoon sa nahigad gid nga bahin sang mga lalaki nga lupit sa hinganiban nga yara sa dologan."
                },
                "12": {
                    "verse_nr": "12",
                    "verse": "Kag ang mga Midianhon kag ang mga Amalecnon kag ang tanan nga katawohan sang Sidlangan nahamtang sa nalupyakan kaangay sa kadamuon sang apan; kag ang ila mga camelyo dimaisip, subong sang balas nga yara sa baybayon sa kadamuon."
                },
                "13": {
                    "verse_nr": "13",
                    "verse": "Sang nag-abut si Gideon, yari karon may tawo nga nagsugid sing damgo sa iya kaupud; kag nagsiling sia, \u201cYari karon, ako nagdamgo sing damgo; yari karon, ang isa ka bilog nga tinapay nga sebada nagligid pakadto sa dologan sang Midian, kag naglambut sa layanglayang, kag nagbunggo sini sa bagay nga napukan ini, kag nagbaliskad sini, sa bagay nga ang layanglayang naghaplak.\u201d"
                },
                "14": {
                    "verse_nr": "14",
                    "verse": "Kag ang iya kaupud nagsabat, \u201cIni indi liwan kondi ang espada ni Gideon nga anak ni Joas, lalaki sang Israel; gintugyan sang Dios sa iya kamut ang Midian kag ang bug-os nga kasoldadosan.\u201d"
                },
                "15": {
                    "verse_nr": "15",
                    "verse": "Sang si Gideon nakabati sang pagsugid sang damgo kag sang iya kasaysayan, nagsimba sia; kag nagbalik sia sa dologan sang Israel, kag nagsiling sia, \u201cTindug kamo; kay natugyan sang GINOO sa inyo kamut ang kasoldadosan sang Midian.\u201d"
                },
                "16": {
                    "verse_nr": "16",
                    "verse": "Kag ginbahinbahin niya ang tatlo ka gatus ka lalaki sa tatlo ka kabon, kag nagbutang sia sa kamut nila nga tanan sing mga budyong kag mga tibud nga wala sing sulud, nga may mga sulo sa sulud sang mga tibud."
                },
                "17": {
                    "verse_nr": "17",
                    "verse": "Kag nagsiling sia sa ila, \u201cTolok kamo sa akon, kag maghimo sing subong; kon ako maglambut sa nahigad nga bahin sang dologan, sono sa himoon ko amo ang himoon ninyo."
                },
                "18": {
                    "verse_nr": "18",
                    "verse": "Kon ako magpatonog sang budyong, ako kag ang tanan nga upud sa akon, niyan kamo magpatonog sang mga budyong man sa tagsa ka kilid sang bug-os nga dologan, kag magsiling, \u2018Tungud sa GINOO kag kay Gideon.\u2019\u201d"
                },
                "19": {
                    "verse_nr": "19",
                    "verse": "Gani si Gideon kag ang isa ka gatus ka lalaki nga upud sa iya nag-abut sa nahigad gid nga bahin sang dologan sa pagpamuno sang natunga nga pagpulaw, sang bag-o pa lamang mabutang nila ang mga bantay; kag ginpatonog nila ang mga budyong kag ginbuka ang mga tibud nga yara sa ila mga kamut."
                },
                "20": {
                    "verse_nr": "20",
                    "verse": "Kag ang tatlo ka kabon nagpatonog sang mga budyong kag nagbuka sang mga tibud, kag ginkaptan sa ila mga kamut nga wala ang mga sulo, kag sa ila mga kamut nga too ang mga budyong sa pagpatonog; kag nagsinggit sila, \u201cAng espada sang GINOO kag ni Gideon!\u201d"
                },
                "21": {
                    "verse_nr": "21",
                    "verse": "Nagtindug ang tagsa ka lalaki sa iya duug sa palibut sang dologan, kag ang bug-os nga kasoldadosan nagdalagan; kag nagsinggit sila kag ginpatal-as sila."
                },
                "22": {
                    "verse_nr": "22",
                    "verse": "Sang ginpatonog nila ang tatlo ka gatus ka budyong, ginbutang sang GINOO ang espada sang tagsa ka lalaki batok sa iya kaupud kag batok sa bug-os nga kasoldadosan; kag ang kasoldadosan nagpalagyo tubtub sa Bet-sita nayon sa Cerera, tubtub sa dulunan sang Abel-mehola, sa luyo sang Tabat."
                },
                "23": {
                    "verse_nr": "23",
                    "verse": "Kag nagtipon sing tingub ang mga lalaki sang Israel gikan sa Neftali kag gikan sa Aser kag gikan sa bug-os nga Manases, kag naglagas sang Midian."
                },
                "24": {
                    "verse_nr": "24",
                    "verse": "Kag si Gideon nagpadala sing mga manugbalita sa bug-os nga kabakoloran sang Efraim, nga nagasiling, \u201cDulhog kamo batok sa Midian kag agawa ninyo sing una sa ila ang mga tubig, tubtub sa Bet-bara, kag ang Jordan man.\u201d Gani ang tanan nga lalaki sang Efraim gintipon sing tingub, kag gin-agaw ang mga tubig tubtub sa Bet-bara, kag ang Jordan man."
                },
                "25": {
                    "verse_nr": "25",
                    "verse": "Kag gindakup nila ang duha ka principe sang Midian, si Oreb kag si Zeeb; kag ginpatay nila si Oreb sa igang sang Oreb, kag si Zeeb ginpatay nila sa linasan sang uvas sang Zeeb, kag ginlagas ang Midian; kag gindala nila ang mga olo ni Oreb kag Zeeb kay Gideon sa tabok sang Jordan."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Kag ang mga tawo sang Efraim nagsiling sa iya, \u201cNgaa bala nga ginhimoan mo kami sing subong, nga wala mo kami pagtawga sang pagkadto mo sa pag-away batok sa Midian?\u201d Kag ginbasol nila sia sing matigdas."
                },
                "2": {
                    "verse_nr": "2",
                    "verse": "Kag nagsiling sia sa ila, \u201cAno bala ang nahimo ko karon nga ipaanggid sa inyo? Indi bala ang sinaghaw sang uvas sang Efraim maayo pa sa patubas sang uvas sang Abiezer?"
                },
                "3": {
                    "verse_nr": "3",
                    "verse": "Gintugyan sang Dios sa inyo mga kamut ang mga principe sang Midian, si Oreb kag si Zeeb; ano bala ang nasarangan ko sa paghimo nga ipaanggid sa inyo?\u201d Niyan ang kaakig nila batok sa iya nalugpayan, sang pagsiling niya sina."
                },
                "4": {
                    "verse_nr": "4",
                    "verse": "Kag nag-abut si Gideon sa Jordan kag nagtabok, sia kag ang tatlo ka gatus ka lalaki kaupud niya, nga lapyo apang nagalagas."
                },
                "5": {
                    "verse_nr": "5",
                    "verse": "Gani nagsiling sia sa mga tawo sa Sucot, \u201cGinaampo ko sa inyo, hatagi ninyo sing mga binilog sang tinapay ang katawohan nga nagasonod sa akon; kay ginalapyo sila, kag ako nagalagas kay Zeba kag kay Zalmuna, ang mga hari sang Midian.\u201d"
                },
                "6": {
                    "verse_nr": "6",
                    "verse": "Kag ang mga principe sang Sucot nagsiling, \u201cYara na bala ang mga kamut ni Zeba kag ni Zalmuna sa imo kamut, agud nga maghatag kami sing tinapay sa imo hangaway?\u201d"
                },
                "7": {
                    "verse_nr": "7",
                    "verse": "Kag si Gideon nagsiling, \u201cBusa kon itugyan sang GINOO sa akon kamut si Zeba kag Zalmuna, niyan gision ko ang inyo unud sa mga talongon sang kamingawan kag sa mga tunuk.\u201d"
                },
                "8": {
                    "verse_nr": "8",
                    "verse": "Kag gikan didto nagtaklad sia sa Penuel, kag nagpamolong sa ila sa amo nga bagay; kag ang mga lalaki sang Penuel nagsabat sa iya subong sang ginsabat sang mga lalaki sang Sucot."
                },
                "9": {
                    "verse_nr": "9",
                    "verse": "Kag sia nagpamolong man sa mga lalaki sang Penuel, \u201cKon ako magbalik sa paghidait, lumpagon ko ini nga torre.\u201d"
                },
                "10": {
                    "verse_nr": "10",
                    "verse": "Karon si Zeba kag Zalmuna didto sa Carcor kag upud sa ila ang ila mga kasoldadosan, mga napulo kag lima ka libo ka lalaki, ang tanan nga nabilin sang bug-os nga kasoldadosan sang katawohan sang Sidlangan; kay may napukan nga isa ka gatus kag duha ka pulo ka libo ka lalaki nga naggabut sing espada."
                },
                "11": {
                    "verse_nr": "11",
                    "verse": "Kag si Gideon nagtaklad sa dalan sang mga nagpuyo sa mga layanglayang sa sidlangan sang Noba kag sang Jogbea, kag naglaglag sang kasoldadosan; kay ang kasoldadosan naghinalig."
                },
                "12": {
                    "verse_nr": "12",
                    "verse": "Kag si Zeba kag si Zalmuna nalagyo; kag ginlagas sila niya kag gindakup niya ang duha ka hari sang Midian, si Zeba kag si Zalmuna, kag ginpahanguyusan ang bug-os nga kasoldadosan."
                },
                "13": {
                    "verse_nr": "13",
                    "verse": "Niyan si Gideon nga anak ni Joas nagpauli gikan sa inaway gikan sa taklaran sang Heres."
                },
                "14": {
                    "verse_nr": "14",
                    "verse": "Kag gindakup niya ang isa ka pamatan-on nga lalaki sang mga lalaki sang Sucot, kag nagpamangkot sa iya; kag ginsulat niya sa iya ang mga principe sang Sucot, kag ang iya mga tigulang, kapitoan kag pito ka lalaki."
                },
                "15": {
                    "verse_nr": "15",
                    "verse": "Kag nag-abut sia sa mga lalaki sang Sucot, kag nagsiling, \u201cYari si Zeba kag si Zalmuna, nga tungud sa ila gin-uligyat ako ninyo, nga nagasiling, \u2018Yara na bala ang mga kamut ni Zeba kag ni Zalmuna sa imo kamut, agud nga maghatag kami sing tinapay sa imo mga tawo nga luya?\u2019\u201d"
                },
                "16": {
                    "verse_nr": "16",
                    "verse": "Kag nagkuha sia sang mga tigulang sang banwa kag sang mga talongon sang kamingawan kag mga tunuk, kag sa ila gintudloan niya ang mga lalaki sang Sucot."
                },
                "17": {
                    "verse_nr": "17",
                    "verse": "Kag ginlumpag niya ang torre sang Penuel, kag ginpatay ang mga lalaki sang banwa."
                },
                "18": {
                    "verse_nr": "18",
                    "verse": "Niyan nagsiling sia kay Zeba kag kay Zalmuna, \u201cAno bala nga bagay sang mga lalaki ang ginpatay ninyo sa Tabor?\u201d Sila nagsabat, \u201cKon ano ikaw, amo sila, ang tagsatagsa kaangay sa mga anak sang hari.\u201d"
                },
                "19": {
                    "verse_nr": "19",
                    "verse": "Kag nagsiling sia, \u201cMga utud ko sila nga lalaki, mga anak sang akon iloy; sa nagakabuhi ang GINOO, kon ginluwas ninyo sila nga buhi, indi ko kamo pagpatyon.\u201d"
                },
                "20": {
                    "verse_nr": "20",
                    "verse": "Kag nagsiling sia kay Jeter nga iya panganay, \u201cTindug ka, kag patya sila.\u201d Apang ang pamatan-on wala maggabut sang iya espada; kay nahadluk sia, tungud nga sia pamatan-on pa."
                },
                "21": {
                    "verse_nr": "21",
                    "verse": "Niyan nagsiling si Zeba kag si Zalmuna, \u201cTindug ka, kag magdamhag sa amon; kay kon ano ang lalaki, amo ang iya kusug.\u201d Kag si Gideon nagtindug, kag nagpatay kay Zeba kag kay Zalmuna; kag nagkuha sang mga latilati sa mga liog sang ila mga camelyo."
                },
                "22": {
                    "verse_nr": "22",
                    "verse": "Niyan ang mga lalaki sang Israel nagsiling kay Gideon, \u201cPangolo ka sa amon, ikaw kag ang imo anak nga lalaki kag ang imo man apo nga lalaki; kay naluwas mo kami gikan sa kamut sang Midian.\u201d"
                },
                "23": {
                    "verse_nr": "23",
                    "verse": "Si Gideon nagsiling sa ila, \u201cIndi gid ako magpangolo sa inyo, kag indi man ang akon anak nga lalaki magpangolo sa inyo; ang GINOO magpangolo sa inyo.\u201d"
                },
                "24": {
                    "verse_nr": "24",
                    "verse": "Kag si Gideon nagsiling sa ila, \u201cBuut ako magpangabay sa inyo; ang tagsa ka tawo sa inyo maghatag sa akon sang mga aritos gikan sa iya inagaw.\u201d (Kay may mga aritos nga bulawan sila, bangud nga mga Ismaelnon sila.)"
                },
                "25": {
                    "verse_nr": "25",
                    "verse": "Kag nagsabat sila, \u201cIhatag namon sila sing kinabubut-on.\u201d Kag naghumlad sila sing panapton, kag nagpilak didto ang tagsa ka tawo sang mga aritos gikan sa iya inagaw."
                },
                "26": {
                    "verse_nr": "26",
                    "verse": "Kag ang kabug-aton sang mga aritos nga bulawan nga iya ginpangayo isa ka libo kag pito ka gatus ka siclo nga bulawan; luwas sang mga latilati kag sang mga pindanti, kag sang panapton nga purpura nga yara sa mga hari sang Midian, kag luwas sang mga baliog nga mga talikala nga yara sa mga liog sang ila mga camelyo."
                },
                "27": {
                    "verse_nr": "27",
                    "verse": "Kag naghimo si Gideon sing efod sini nga ginbutang ini sa iya banwa, sa Ofra; kag ang bug-os nga Israel nagmakihilawason sa pagsonod sini didto, kag ini nanginsiod kay Gideon kag sa iya panimalay."
                },
                "28": {
                    "verse_nr": "28",
                    "verse": "Gani ang Midian gindaug sa atubangan sang katawohan sang Israel, kag wala na sila makautwas sang ila mga olo. Kag ang duta may pahuway nga kap-atan ka tuig sa mga adlaw ni Gideon."
                },
                "29": {
                    "verse_nr": "29",
                    "verse": "Si Jerubbaal nga anak ni Joas naglakat kag nagpuyo sa iya balay nga kaugalingon."
                },
                "30": {
                    "verse_nr": "30",
                    "verse": "Karon si Gideon may kapitoan ka anak nga lalaki gikan sa iya lawas, kay madamu sia sing asawa."
                },
                "31": {
                    "verse_nr": "31",
                    "verse": "Kag ang iya babayi nga didto sa Siquem nag-anak man sia nga sa iya sing lalaki, kag ginhingalanan niya sia nga Abimelec."
                },
                "32": {
                    "verse_nr": "32",
                    "verse": "Kag si Gideon nga anak ni Joas napatay sa maayong katigulangon, kag ginlubung sa lulubngan sang iya amay nga si Joas, sa Ofra sang mga Abiezernon."
                },
                "33": {
                    "verse_nr": "33",
                    "verse": "Sa gilayon sang napatay si Gideon, ang katawohan sang Israel nagbalik liwat kag nagmakihilawason sa pagsonod sa mga Baal, kag naghimo sang Baal-berit nga ila dios."
                },
                "34": {
                    "verse_nr": "34",
                    "verse": "Kag wala magdumdum ang katawohan sang Israel sa GINOO nga ila Dios, nga nagluwas sa ila gikan sa kamut sang tanan nilang kaaway sa tagsa ka luyo"
                },
                "35": {
                    "verse_nr": "35",
                    "verse": "kag wala sila magpakita sing kalolo sa panimalay ni Jerubbaal (nga amo, si Gideon) sono sa tanan nga pagkaayo nga napakita niya sa Israel."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Karon si Abimelec nga anak ni Jerubbaal nagkadto sa Siquem sa mga utud sang iya iloy kag nagpakighambal sa ila kag sa bug-os nga panimalay sang balay sang amay sang iya iloy"
                },
                "2": {
                    "verse_nr": "2",
                    "verse": "\u201cIsiling sa mga idulungug sang tanan nga tawo sang Siquem, \u2018Kon labi pa bala kaayo sa inyo, nga ang tanan nga anak nga lalaki ni Jerubbaal nga kapitoan ka tawo magpangolo sa inyo, ukon nga ang isa magpangolo sa inyo?\u2019 Dumduma man nga ako inyo tul-an kag inyo unud.\u201d"
                },
                "3": {
                    "verse_nr": "3",
                    "verse": "Kag ang mga utud sang iya iloy nagpamolong nahanungud sa iya sa mga idulungug sang tanan nga tawo sang Siquem sini tanan nga polong; kag ang ila mga tagiposoon nabuyuk sa pagsonod kay Abimelec, kay nagsiling sila, \u201cAton utud sia.\u201d"
                },
                "4": {
                    "verse_nr": "4",
                    "verse": "Kag ginhatagan nila sia sing kapitoan ka bilog nga pilak gikan sa balay ni Baal-berit nga ginhinakay ni Abimelec sa mga tawo nga kulangkulang kag hanginon, nga nagsonod sa iya."
                },
                "5": {
                    "verse_nr": "5",
                    "verse": "Kag nagkadto sia sa balay sang iya amay sa Ofra, kag ginpatay ang iya mga utud nga mga anak ni Jerubbaal, nga kapitoan ka tawo, sa isa ka bato; apang nabilin si Jotam nga kamanghuran nga anak ni Jerubbaal, kay nanago sia."
                },
                "6": {
                    "verse_nr": "6",
                    "verse": "Kag ang tanan nga tawo sang Siquem nagtilipon sing tingub, kag ang bug-os nga panimalay ni Milo, kag nagkadto kag naghimo kay Abimelec nga hari, sa luyo sang terebinto sang haligi nga yara sa Siquem."
                },
                "7": {
                    "verse_nr": "7",
                    "verse": "Sang ginsugid nila ini kay Jotam, nagkadto sia kag nagtindug sa putokputokan sang Bukid nga Gerizim, kag nagbayaw sang iya tingug kag nagsinggit kag nagsiling sa ila, \u201cPamatii ninyo ako, kamo nga mga tawo sang Siquem, agud nga ang Dios magpamati sa inyo."
                },
                "8": {
                    "verse_nr": "8",
                    "verse": "Ang mga kahoy nagkadto sa isa ka tion sa paghaplas sing hari sa ibabaw nila; kag nagsiling sila sa kahoy nga olivo, \u2018Gahum ka sa amon.\u2019"
                },
                "9": {
                    "verse_nr": "9",
                    "verse": "Apang ang kahoy nga olivo nagsiling sa ila, \u2018Bayaan ko bala ang akon katambok, nga tungud sa akon ginapadunggan nila ang Dios kag ang tawo, kag magkadto sa paghapayhapay sa ibabaw sang mga kahoy?\u2019"
                },
                "10": {
                    "verse_nr": "10",
                    "verse": "Kag ang mga kahoy nagsiling sa higuera, \u2018Kari ka, kag maggahum sa amon.\u2019"
                },
                "11": {
                    "verse_nr": "11",
                    "verse": "Apang ang higuera nagsiling sa ila, \u2018Bayaan ko bala ang akon katam-is kag ang akon maayong bunga, kag magkadto sa paghapayhapay sa ibabaw sang mga kahoy?\u2019"
                },
                "12": {
                    "verse_nr": "12",
                    "verse": "Kag ang mga kahoy nagsiling sa balagon, \u2018Kari ka, kag maggahum sa amon.\u2019"
                },
                "13": {
                    "verse_nr": "13",
                    "verse": "Kag ang balagon nagsiling sa ila, \u2018Bayaan ko bala ang akon bag-ong alak nga nagalipay sang Dios kag sang tawo, kag magkadto sa paghapayhapay sa ibabaw sang mga kahoy?\u2019"
                },
                "14": {
                    "verse_nr": "14",
                    "verse": "Niyan ang tanan nga kahoy nagsiling sa talongon, \u2018Kari ka, kag maggahum sa amon.\u2019"
                },
                "15": {
                    "verse_nr": "15",
                    "verse": "Kag ang talongon nagsiling sa mga kahoy, \u2018Kon sa pagkamatuud ginahaplas ako ninyo nga hari sa inyo, niyan kari kag pasilong kamo sa idalum sang akon landong; apang kon indi, maggowa ang kalayo sa talongon kag maglamon sang mga cedro sang Libano.\u2019"
                },
                "16": {
                    "verse_nr": "16",
                    "verse": "\u201cBusa karon, kon naghisayo kamo sing matuud kag matarung nga ginhimo ninyo nga hari si Abimelec, kag kon naghisayo kamo sing maayo kay Jerubbaal kag sa iya panimalay, kag nakahimo sa iya sono sa nagakaigo sa iya mga kamut"
                },
                "17": {
                    "verse_nr": "17",
                    "verse": "kay ang akon amay nagpakig-away tungud sa inyo, kag nagpasimpalad sang iya kabuhi, kag nagluwas sa inyo sa kamut sang Midian"
                },
                "18": {
                    "verse_nr": "18",
                    "verse": "kag kamo nagtindug batok sa panimalay sang akon amay sining adlaw, kag nagpatay sang iya mga anak, nga kapitoan ka tawo, sa isa ka bato, kag naghimo kay Abimelec, ang anak sang iya alagad nga babayi, nga hari sa mga tawo sang Siquem, bangud nga inyo utud sia"
                },
                "19": {
                    "verse_nr": "19",
                    "verse": "kon kamo niyan nakahisayo sing matuud kag matarung kay Jerubbaal kag sa iya panimalay sining adlaw, niyan magkalipay kamo kay Abimelec, kag sia man magkalipay sa inyo"
                },
                "20": {
                    "verse_nr": "20",
                    "verse": "apang kon wala, maggowa ang kalayo gikan kay Abimelec, kag maglamon sang mga tawo sang Siquem, kag sang panimalay ni Milo; kag maggowa ang kalayo gikan sa mga tawo sang Siquem, kag gikan sa panimalay ni Milo, kag maglamon kay Abimelec.\u201d"
                },
                "21": {
                    "verse_nr": "21",
                    "verse": "Kag si Jotam nagdalagan kag nagpalagyo, kag nagkadto sa Beer, kag nagpuyo didto, sa kahadluk kay Abimelec nga iya utud."
                },
                "22": {
                    "verse_nr": "22",
                    "verse": "Si Abimelec nagprincipe sa Israel sing tatlo ka tuig."
                },
                "23": {
                    "verse_nr": "23",
                    "verse": "Kag ang Dios nagpadala sing espiritu nga malaut sa tunga ni Abimelec kag sa mga tawo sang Siquem; kag ang mga tawo sang Siquem nagluib kay Abimelec"
                },
                "24": {
                    "verse_nr": "24",
                    "verse": "agud nga ang pagpintas nga nahimo sa kapitoan ka anak ni Jerubbaal mag-abut kag ang dugo nila maholog kay Abimelec nga ila utud, nga nagpatay sa ila, kag sa mga tawo sang Siquem, nga nagpabakud sang iya mga kamut sa pagpatay sang iya mga utud."
                },
                "25": {
                    "verse_nr": "25",
                    "verse": "Kag ang mga tawo sang Siquem nagbutang sing mga manugpuut sa iya sa mga putokputokan sang mga bukid, kag ginbuyong nila ang tanan nga nag-agi sa sadtong dalanon sa luyo nila; kag ginsugid ini kay Abimelec."
                },
                "26": {
                    "verse_nr": "26",
                    "verse": "Kag si Gaal nga anak ni Ebed nag-abut upud ang iya mga utud kag nagkadto sa Siquem; kag ang mga tawo sang Siquem nagsalig sa iya."
                },
                "27": {
                    "verse_nr": "27",
                    "verse": "Kag nagkadto sila sa latagon, kag nagpamupo sa ila mga ulubasan kag naglinas sang mga uvas, kag naghiwat sing piesta, kag nagsulud sa balay sang ila dios, kag nagkaon kag nag-inum kag nagpakamalaut kay Abimelec."
                },
                "28": {
                    "verse_nr": "28",
                    "verse": "Kag si Gaal nga anak ni Ebed nagsiling, \u201cSin-o bala si Abimelec, kag sin-o bala si Siquem, nga mag-alagad kita sa iya? Wala bala ang anak ni Jerubbaal kag si Zebul nga iya manugdumala nag-alagad sa mga tawo ni Hamor nga amay ni Siquem? Ngaa bala niyan mag-alagad kita sa iya?"
                },
                "29": {
                    "verse_nr": "29",
                    "verse": "Kabay pa kuntani nga ining katawohan yari sa idalum sang akon kamut! niyan pahalinon ko si Abimelec. Kag nagsiling sia kay Abimelec, \u2018Dugangi ang imo hangaway, kag gowa ka.\u2019\u201d"
                },
                "30": {
                    "verse_nr": "30",
                    "verse": "Sang si Zebul nga pangolo sang banwa nakabati sang mga polong ni Gaal nga anak ni Ebed, nagdabdab ang iya kaakig."
                },
                "31": {
                    "verse_nr": "31",
                    "verse": "Kag nagpadala sia sing mga manugbalita sing tago kay Abimelec sa Aruma, nga nagasiling, \u201cYari karon, si Gaal nga anak ni Ebed kag ang iya mga utud nag-abut sa Siquem, kag ginapilit nila ang banwa batok sa imo."
                },
                "32": {
                    "verse_nr": "32",
                    "verse": "Busa karon, tindug ka sa kagab-ihon, ikaw kag ang katawohan nga kaupud nimo, kag magpuut kamo sa latagon."
                },
                "33": {
                    "verse_nr": "33",
                    "verse": "Niyan sa kaagahon, sa pagbutlak sang adlaw, magbangon ka sing aga pa kag gubaton ang banwa; kag kon si Gaal kag ang katawohan kaupud niya maggowa batok sa imo, niyan himoon mo sa ila sono sa imo kahigayonan.\u201d"
                },
                "34": {
                    "verse_nr": "34",
                    "verse": "Kag si Abimelec nagtindug sa kagab-ihon kag ang bug-os nga katawohan kaupud niya, kag nagpuut sila batok sa Siquem sa apat ka hut-ong."
                },
                "35": {
                    "verse_nr": "35",
                    "verse": "Kag si Gaal nga anak ni Ebed naggowa kag nagtindug sa salamputan sang gawang sang banwa; kag si Abimelec kag ang bug-os nga katawohan kaupud niya nagtindug gikan sa pulut-an."
                },
                "36": {
                    "verse_nr": "36",
                    "verse": "Kag sang nalantawan ni Gaal ang katawohan, nagsiling sia kay Zebul, \u201cYari karon, may nagadulhog nga mga tawo gikan sa mga putokputokan sang mga bukid!\u201d Kag si Zebul nagsiling sa iya, \u201cGinatolok mo ang landong sang mga bukid subong nga daw mga tawo.\u201d"
                },
                "37": {
                    "verse_nr": "37",
                    "verse": "Si Gaal nagpomolong liwat kag nagsiling, \u201cTan-awa, may mga tawo nga nagadulhog paagi sa tunga sang duta, kag ang isa ka hut-ong nagapakari sa dalanon sang terebinto sang Meonenim."
                },
                "38": {
                    "verse_nr": "38",
                    "verse": "Niyan si Zebul nagsiling sa iya, \u201cDiin na bala karon ang imo baba, nga nagsiling ka, \u2018Sin-o bala si Abimelec, nga mag-alagad kita sa iya?\u2019 Indi bala ini ang katawohan nga gintamay mo? Gowa ka karon, kag awayon sila.\u201d"
                },
                "39": {
                    "verse_nr": "39",
                    "verse": "Kag si Gaal naggowa sa atubangan sang mga tawo sang Siquem, kag nagpakig-away kay Abimelec."
                },
                "40": {
                    "verse_nr": "40",
                    "verse": "Kag ginlagas sia ni Abimelec, kag nagpalagyo sia sa atubangan niya; kag may napukan nga madamu nga pilason, tubtub sa salamputan sang gawang."
                },
                "41": {
                    "verse_nr": "41",
                    "verse": "Kag si Abimelec nagpuyo sa Aruma; kag gintabog ni Zebul si Gaal kag ang iya mga utud, agud nga indi sila magpuyo sa Siquem."
                },
                "42": {
                    "verse_nr": "42",
                    "verse": "Sa madason nga adlaw ang katawohan nagkadto sa latagon. Kag nagsugid sila kay Abimelec."
                },
                "43": {
                    "verse_nr": "43",
                    "verse": "Ginkuha niya ang iya katawohan kag ginbahinbahin sila sa tatlo ka kabon, kag nagpuut sa latagon; kag naglantaw sia kag nakita ang katawohan nga nagagowa sa banwa, kag nagtindug sia batok sa ila kag ginpatay sila."
                },
                "44": {
                    "verse_nr": "44",
                    "verse": "Si Abimelec kag ang mga kabon kaupud niya nagsolong kag nagtindug sa salamputan sang gawang sang banwa, samtang ang duha ka kabon nagdamhag sa tanan nga yadto sa latagon kag ginpatay sila."
                },
                "45": {
                    "verse_nr": "45",
                    "verse": "Kag si Abimelec nag-away batok sa banwa sa bug-os sadtong adlaw; gin-agaw niya ang banwa, kag ginpatay ang katawohan nga yadto didto; kag ginlaglag niya ang banwa kag ginsab-ugan ini sing asin."
                },
                "46": {
                    "verse_nr": "46",
                    "verse": "Sang nakabati sini ang tanan nga tawo sa Torre sang Siquem, nagsulud sila sa kuta sang balay ni El-berit."
                },
                "47": {
                    "verse_nr": "47",
                    "verse": "Ginsugid kay Abimelec nga nagtilipon sing tingub ang tanan nga tawo sang Torre sang Siquem."
                },
                "48": {
                    "verse_nr": "48",
                    "verse": "Kag si Abimelec nagtaklad sa Bukid nga Salmon, sia kag ang bug-os nga katawohan kaupud niya; kag si Abimelec nagdala sing wasay sa iya kamut, kag nagtapas sing sanga gikan sa kakahoyan, kag nagkuha sini kag ginpas-an ini sa iya abaga. Kag nagasiling sia sa katawohan nga kaupud niya, \u201cAng nakita ninyo nga ginahimo ko, dalidali kamo kag maghimo subong sang nahimo ko.\u201d"
                },
                "49": {
                    "verse_nr": "49",
                    "verse": "Gani sa among bagay ang bug-os nga katawohan nagtapas ang tagsa ka tawo sang mga sanga kag nagsonod kay Abimelec. Kag ginbutang sila sa kuta, kag gintutdan sing kalayo ang kuta sa ibabaw nila, sa bagay nga ang tanan nga tawo sang Torre sa Siquem nagkalamatay man, mga isa ka libo ka lalaki kag mga babayi."
                },
                "50": {
                    "verse_nr": "50",
                    "verse": "Niyan si Abimelec nagkadto sa Tebes, kag nagpatindug sing dologan batok sa Tebes, kag gin-agaw ini."
                },
                "51": {
                    "verse_nr": "51",
                    "verse": "Apang sa tunga sang banwa may torre nga malig-on, kag nagpalagyo didto ang tanan nga lalaki kag babayi, kag ang tanan sa banwa, kag nagpangtakup sila sa sulud; kag nagsaka sila sa atop sang torre."
                },
                "52": {
                    "verse_nr": "52",
                    "verse": "Kag nagkadto si Abimelec sa torre, kag nagpakig-away batok sini, kag nagpalapit sa ganhaan sang torre sa pagtutud sini sa kalayo."
                },
                "53": {
                    "verse_nr": "53",
                    "verse": "Kag ginholog sang isa ka babayi ang naibabaw nga bato sang galingan sa ibabaw sang olo ni Abimelec, kag naboong ang iya bagol."
                },
                "54": {
                    "verse_nr": "54",
                    "verse": "Niyan gintawag niya sing madali ang iya pamatan-on nga manugdala sang hinganiban, kag nagsiling sa iya, \u201cGabuta ang imo espada kag patya ako, agud nga ang mga tawo indi magsiling nahanungud sa akon, \u2018Isa ka babayi nagpatay sa iya.\u2019\u201d Kag ginbuno sia sang iya pamatan-on nga lalaki, kag napatay sia."
                },
                "55": {
                    "verse_nr": "55",
                    "verse": "Kag sang nakita sang mga tawo sang Israel nga patay na si Abimelec, nagpauli ang tagsa ka tawo sa iya duug."
                },
                "56": {
                    "verse_nr": "56",
                    "verse": "Sa amo ginbalusan sang Dios ang pagkamalaut ni Abimelec, nga iya ginhimo sa iya amay sa pagpatay sang iya kapitoan ka utud"
                },
                "57": {
                    "verse_nr": "57",
                    "verse": "kag ang bug-os nga pagkamalaut sang mga tawo sang Siquem ginbalus sang Dios sa ibabaw sang ila mga olo, kag nag-abut sa ila ang pagpakamalaut ni Jotam nga anak ni Jerubbaal."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Madason kay Abimelec may nagtindug sa pagluwas sang Israel nga si Tola nga anak ni Pua, ang anak ni Dodo, lalaki sang Isacar; kag nagpuyo sia sa Samir sa kabakoloran sang Efraim."
                },
                "2": {
                    "verse_nr": "2",
                    "verse": "Kag naghukom sia sa Israel sing duha ka pulo kag tatlo ka tuig. Niyan sia napatay, kag ginlubung sa Samir."
                },
                "3": {
                    "verse_nr": "3",
                    "verse": "Kag madason sa iya nagtindug si Jair nga Galaadnon, kag naghukom sia sa Israel sing duha ka pulo kag duha ka tuig."
                },
                "4": {
                    "verse_nr": "4",
                    "verse": "Kag may katloan ka anak nga lalaki sia nga nagsakay sa katloan ka polyino nga asno; kag may katloan sila ka banwa, nga ginahingalanan Havot-jair tubtub sining adlaw, nga yara sa duta sang Galaad."
                },
                "5": {
                    "verse_nr": "5",
                    "verse": "Kag napatay si Jair, kag ginlubung sa Kamon."
                },
                "6": {
                    "verse_nr": "6",
                    "verse": "Kag ang katawohan sang Israel liwat naghimo sang malaut sa itololok sang GINOO, kag nag-alagad sa mga Baal kag sa Astarot, sa mga dios sang Siria, sa mga dios sang Sidon, sa mga dios sang Moab, sa mga dios sang mga anak ni Amon, kag sa mga dios sang mga Filistinhon; kag ginbayaan nila ang GINOO, kag wala mag-alagad sa iya."
                },
                "7": {
                    "verse_nr": "7",
                    "verse": "Kag nagdabdab ang kaakig sang GINOO batok sa Israel, kag ginbaligya niya sila sa kamut sang mga Filistinhon kag sa kamut sang mga anak ni Amon"
                },
                "8": {
                    "verse_nr": "8",
                    "verse": "kag gintublag kag ginpigus nila ang mga anak sang Israel sadtong tuig. Sa napulog walo ka tuig ginpigus nila ang tanan nga katawohan sang Israel sa tabok sang Jordan sa duta sang mga Amornon, nga yara sa Galaad."
                },
                "9": {
                    "verse_nr": "9",
                    "verse": "Kag ang mga anak ni Amon nagtabok sang Jordan sa pagpakig-away sa Juda kag batok sa Benjamin kag sa panimalay ni Efraim; sa bagay nga ang Israel nagkalisud sing tama."
                },
                "10": {
                    "verse_nr": "10",
                    "verse": "Kag ang katawohan sang Israel nagtuaw sa GINOO, nga nagasiling, \u201cKami nakasala batok sa imo, bangud nga amon ginbayaan ang amon Dios kag nag-alagad sa mga Baal.\u201d"
                },
                "11": {
                    "verse_nr": "11",
                    "verse": "Kag ang GINOO nagsiling sa katawohan sang Israel, \u201cWala ko bala pagluwasa kamo sa mga Egiptohanon kag sa mga Amornon, sa mga anak ni Amon kag sa mga Filistinhon?"
                },
                "12": {
                    "verse_nr": "12",
                    "verse": "Ang mga Sidonhon man, ang mga Amalecnon, kag ang mga Maonhon nagpigus sa inyo; kag nagtuaw kamo sa akon, kag ginluwas ko kamo gikan sa ila kamut."
                },
                "13": {
                    "verse_nr": "13",
                    "verse": "Apang kamo nagbiya sa akon kag nag-alagad sa iban nga mga dios; busa indi na ako magluwas sa inyo."
                },
                "14": {
                    "verse_nr": "14",
                    "verse": "Lakat kamo kag magtuaw sa mga dios nga ginpili ninyo; magluwas sila sa inyo sa tion sang inyo kalisdanan.\u201d"
                },
                "15": {
                    "verse_nr": "15",
                    "verse": "Kag ang katawohan sang Israel nagsiling sa GINOO, \u201cNakasala kami; himoa sa amon ang bisan anong maayo sa imo; lamang luwasa kami, ginaampo namon sa imo, sining adlaw.\u201d"
                },
                "16": {
                    "verse_nr": "16",
                    "verse": "Gani ginsikway nila sa ila ang mga dios nga dumuloong kag nag-alagad sa GINOO; kag ang iya kalag nagkasakit bangud sang pagkakailo sang Israel."
                },
                "17": {
                    "verse_nr": "17",
                    "verse": "Niyan ang mga anak ni Amon nagtipon sing tingub, kag nagpahamtang sing dologan sa Galaad; kag ang katawohan sang Israel nagtipon sing tingub, kag nagpahamtang sing dologan sa Mizpa."
                },
                "18": {
                    "verse_nr": "18",
                    "verse": "Kag ang katawohan, ang mga principe sang Galaad, nagsilingay, \u201cSin-o bala sia nga tawo nga magasugud sa pagpakig-away batok sa mga anak ni Amon? Sia manginpangolo sa tanan nga pumuluyo sang Galaad.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Karon si Jefte nga Galaadnon gamhanan nga tawo nga isganan, apang anak sia sang babaying makihilawason. Si Galaad amay ni Jefte."
                },
                "2": {
                    "verse_nr": "2",
                    "verse": "Kag ang asawa ni Galaad nag-anak nga sa iya sing mga lalaki; kag sang nagdaku ang mga anak sang iya asawa, gintabog nila si Jefte, kag nagsiling sa iya, \u201cDili ka magpanubli sa balay sang amon amay; kay anak ka sang iban nga babayi.\u201d"
                },
                "3": {
                    "verse_nr": "3",
                    "verse": "Niyan si Jefte nagpalagyo gikan sa iya mga utud, kag nagpuyo sa duta sang Tob; kag nagtipon kay Jefte ang mga tawong kulangkulang, kag naggowa sila upud sa iya."
                },
                "4": {
                    "verse_nr": "4",
                    "verse": "Sa wala madugay ang mga anak ni Amon nagpakig-away sa Israel."
                },
                "5": {
                    "verse_nr": "5",
                    "verse": "Kag sang nagpakig-away batok sa Israel ang mga anak ni Amon, ang mga tigulang sang Galaad nagkuha kay Jefte gikan sa duta sang Tob"
                },
                "6": {
                    "verse_nr": "6",
                    "verse": "kag nagsiling sila kay Jefte, \u201cKari ka kag manginpuno namon, agud nga makapakig-away kita sa mga anak ni Amon.\u201d"
                },
                "7": {
                    "verse_nr": "7",
                    "verse": "Apang si Jefte nagsiling sa mga tigulang sang Galaad, \u201cWala bala ninyo ako pagdumti, kag pagtaboga sa balay sang akon amay? Ngaa bala nga nagakari kamo sa akon nga yara kamo sa kalisdanan?\u201d"
                },
                "8": {
                    "verse_nr": "8",
                    "verse": "Kag ang mga tigulang sang Galaad nagsiling kay Jefte, \u201cBusa nagbalik kami sa imo karon, agud nga mag-upud ka sa amon kag magpakig-away sa mga anak ni Amon, kag manginpangolo ka namon sa tanan nga pumuluyo sang Galaad.\u201d"
                },
                "9": {
                    "verse_nr": "9",
                    "verse": "Si Jefte nagsiling sa mga tigulang sang Galaad, \u201cKon papaulion ninyo ako liwat sa pagpakig-away sa mga anak ni Amon, kag itugyan sila sang GINOO sa atubangan nakon, manginpangolo bala ako ninyo?\u201d"
                },
                "10": {
                    "verse_nr": "10",
                    "verse": "Kag ang mga tigulang sang Galaad nagsiling kay Jefte, \u201cAng GINOO manginsaksi sa tunga naton; sa pagkamatuud himoon namon sono sa imo polong.\u201d"
                },
                "11": {
                    "verse_nr": "11",
                    "verse": "Gani si Jefte nag-upud sa mga tigulang sang Galaad, kag ang katawohan naghimo sa iya nga pangolo kag punoan sa ila; kag si Jefte nagmitlang sang tanan niya nga polong sa atubangan sang GINOO sa Mizpa."
                },
                "12": {
                    "verse_nr": "12",
                    "verse": "Niyan si Jefte nagpadala sing mga manugbalita sa hari sang mga anak ni Amon kag nagsiling, \u201cAno bala ang imo himoon sa akon, nga nagkari ka sa akon sa pagpakig-away sa akon duta?\u201d"
                },
                "13": {
                    "verse_nr": "13",
                    "verse": "Kag ang hari sang mga anak ni Amon nagsabat sa mga manugbalita ni Jefte, \u201cBangud nga gin-agaw sang Israel ang akon duta sang pagtaklad niya gikan sa Egipto, kutub sa Arnon tubtub sa Jaboc kag tubtub sa Jordan; busa karon iuli mo liwat yadtong mga duta sa paghidait.\u201d"
                },
                "14": {
                    "verse_nr": "14",
                    "verse": "Kag liwat si Jefte nagpadala sing mga manugbalita sa hari sang mga anak ni Amon"
                },
                "15": {
                    "verse_nr": "15",
                    "verse": "kag nagsiling sia sa iya, \u201cAmo ini ang ginasiling ni Jefte: Ang Israel wala mag-agaw sang duta sang Moab ukon sang duta sang mga anak ni Amon"
                },
                "16": {
                    "verse_nr": "16",
                    "verse": "apang sang nagtaklad sila gikan sa Egipto, ang Israel naglatas sang kamingawan tubtub sa Dagat nga Mapula kag nag-abut sa Cades."
                },
                "17": {
                    "verse_nr": "17",
                    "verse": "Niyan ang Israel nagpadala sing mga manugbalita sa hari sang Edom, nga nagasiling, \u2018Ginaampo ko sa imo, paagiha ako sa imo duta\u2019; apang wala magpamati ang hari sang Edom. Kag sa among bagay ang Israel nagpadala sa hari sang Moab, apang indi sia buut. Gani nagpuyo ang Israel sa Cades."
                },
                "18": {
                    "verse_nr": "18",
                    "verse": "Niyan naglatas sila sa kamingawan, kag naglibut sa duta sang Edom kag sa duta sang Moab, kag nag-abut sa luyo sang sidlangan nga kilid sang duta sang Moab, kag nagpahamtang sila sing dologan sa tabok sang Arnon; apang wala sila magsulud sa dulunan sang Moab, kay ang Arnon amo ang dulunan sang Moab."
                },
                "19": {
                    "verse_nr": "19",
                    "verse": "Niyan nagpadala ang Israel sing mga manugbalita kay Sihon nga hari sang mga Amornon, ang hari sang Hesbon; kag nagsiling sa iya ang Israel, \u2018Ginaampo namon sa imo, paagiha kami sa imo duta pakadto sa akon duug.\u2019"
                },
                "20": {
                    "verse_nr": "20",
                    "verse": "Apang si Sihon wala magsalig sa Israel sa pagpaagi sa iya sa iya dulunan; gani gintipon sing tingub ni Sihon ang bug-os niyang katawohan, kag nagpahamtang sing dologan sa Jahaz, kag nagpakig-away sa Israel."
                },
                "21": {
                    "verse_nr": "21",
                    "verse": "Kag ang GINOO, ang Dios sang Israel, nagtugyan kay Sihon kag sang bug-os niyang katawohan sa kamut sang Israel, kag gindaug nila sila; gani ginpanag-iyahan sang Israel ang bug-os nga duta sang mga Amornon, ang mga pumuluyo sadtong duta."
                },
                "22": {
                    "verse_nr": "22",
                    "verse": "Kag ginpanag-iyahan nila ang bug-os nga ginsakpan sang mga Amornon kutub sa Arnon tubtub sa Jaboc kag kutub sa kamingawan tubtub sa Jordan."
                },
                "23": {
                    "verse_nr": "23",
                    "verse": "Gani karon gin-agawan sang GINOO, ang Dios sang Israel, ang mga Amornon sa atubangan sang Israel nga iya katawohan; kag buut mo bala panag-iyahan sila?"
                },
                "24": {
                    "verse_nr": "24",
                    "verse": "Indi mo bala pagpanag-iyahan ang ginahatag ni Cemos nga imo dios sa imo pagpanag-iya? Gani ang bisan sin-o nga gin-agawan sang GINOO nga amon Dios sa atubangan namon, sila amon panag-iyahan."
                },
                "25": {
                    "verse_nr": "25",
                    "verse": "Karon labi ka pa bala kaayo kay Balac nga anak ni Zepor, hari sang Moab? Nagsumpung bala sia sa Israel, ukon nagpakig-away bala sia sa ila?"
                },
                "26": {
                    "verse_nr": "26",
                    "verse": "Samtang ang Israel nagpuyo sing tatlo ka gatus ka tuig sa Hesbon kag sa iya mga minoro, kag sa Aroer kag sa iya mga minoro, kag sa tanan nga kabanwaanan nga yara sa ubay sang Arnon, ngaa bala nga wala ninyo pagbawi-a sa sulud sadtong tion?"
                },
                "27": {
                    "verse_nr": "27",
                    "verse": "Busa ako wala makasala batok sa imo, kondi ginahimoan mo ako sing sayup sa pagpakig-away sa akon; ang GINOO, ang Hukom, maghukom sining adlaw sa tunga sang katawohan sang Israel kag sang mga anak ni Amon.\u201d"
                },
                "28": {
                    "verse_nr": "28",
                    "verse": "Apang ang hari sang mga anak ni Amon wala magpamati sang mga polong ni Jefte nga ginpadala niya sa iya."
                },
                "29": {
                    "verse_nr": "29",
                    "verse": "Niyan ang Espiritu sang GINOO nag-abut kay Jefte, kag naglatas sia sa Galaad kag sa Manases, kag naglatas sa Mizpa sang Galaad, kag gikan sa Mizpa sang Galaad naglatas sia pakadto sa mga anak ni Amon."
                },
                "30": {
                    "verse_nr": "30",
                    "verse": "Kag si Jefte nagsaad sa GINOO, kag nagsiling, \u201cKon itugyan mo sa akon kamut ang mga anak ni Amon"
                },
                "31": {
                    "verse_nr": "31",
                    "verse": "niyan ang bisan ano nga maggowa sa mga ganhaan sang akon balay sa pagsugata sa akon, kon magpauli ako sa paghidait gikan sa mga anak ni Amon, ini mangin-iya sang GINOO, kag idolot ko ining halad-nga-sinonog.\u201d"
                },
                "32": {
                    "verse_nr": "32",
                    "verse": "Gani si Jefte naglatas pagkadto sa mga anak ni Amon sa pagpakig-away sa ila; kag gintugyan sila sang GINOO sa iya kamut."
                },
                "33": {
                    "verse_nr": "33",
                    "verse": "Kag ginlaglag sila niya sa dakung kamatay kutub sa Aroer tubtub nga mag-abut sa Minit, duha ka pulo ka banwa, kag tubtub sa Abel-queramim. Gani ang mga anak ni Amon gindaug sa atubangan sang katawohan sang Israel."
                },
                "34": {
                    "verse_nr": "34",
                    "verse": "Niyan nag-abut si Jefte sa Mizpa sa iya balay; kag yari karon, ang iya anak nga babayi naggowa sa pagsugata sa iya nga may pandaritas kag may mga sinaut; sia bugtong niyang anak; luwas sa iya wala na sia sing anak nga lalaki ukon anak nga babayi."
                },
                "35": {
                    "verse_nr": "35",
                    "verse": "Kag sang nakita sia ni Jefte, ginkusnit niya ang iya mga panapton, kag nagsiling, \u201cAbaw, anak ko! ginpapaubus mo gid ako, kag ikaw isa sang mga nagapakalisud sa akon; kay nakabungat ako sang akon baba sa GINOO, kag indi na ako makaisul.\u201d"
                },
                "36": {
                    "verse_nr": "36",
                    "verse": "Kag sia nagsiling sa iya, \u201cAmay ko, nabungat mo ang imo baba sa GINOO, himoa sa akon ang sono sa naggowa sa imo baba, sa bagay nga ang GINOO nakatimalus tungud sa imo mga kaaway, sa mga anak ni Amon.\u201d"
                },
                "37": {
                    "verse_nr": "37",
                    "verse": "Kag nagsiling sia sa iya amay, \u201cHimoa sa akon ini; pabayai ako sing duha ka bulan, agud nga magtaliwan ako kag magdulhog sa mga bukid, kag maghaya sang akon pagkaulay, ako kag ang akon kaupdanan.\u201d"
                },
                "38": {
                    "verse_nr": "38",
                    "verse": "Kag nagsiling sia, \u201cLakat ka.\u201d Kag ginpahilayo sia niya sing duha ka bulan; kag nagtaliwan sia kag ang iya kaupdanan, kag naghaya sang iya pagkaulay sa mga bukid."
                },
                "39": {
                    "verse_nr": "39",
                    "verse": "Kag sa tapus ang duha ka bulan, nagbalik sia sa iya amay, nga naghimo sa iya sono sa saad nga nahimo niya. Wala sia makakilala sing lalaki. Kag ini kinabatasan sa Israel"
                },
                "40": {
                    "verse_nr": "40",
                    "verse": "nga ang babayi nga mga anak sang Israel nagakadto tuigtuig sa pagsaolog sang babayi nga anak ni Jefte nga Galaadnon sing apat ka adlaw sa tuig."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Nagtilipon sing tingub ang mga lalaki sang Efraim, kag nag-alagi nayon sa Aminhan kag nagsiling sila kay Jefte, \u201cNgaa bala nga naglatas ka sa pagpakig-away sa mga anak ni Amon, kag wala magtawag sa amon sa paglakat upud sa imo? Sonogon namon sa kalayo ang imo balay sa ibabaw nimo.\u201d"
                },
                "2": {
                    "verse_nr": "2",
                    "verse": "Kag si Jefte nagsiling sa ila, \u201cAko kag ang akon katawohan yara sa dakung pagpakigsumpung sa mga anak ni Amon; kag sang nagtawag ako sa inyo, wala ako ninyo pagluwasa sa ila kamut."
                },
                "3": {
                    "verse_nr": "3",
                    "verse": "Kag sang nakita ko nga wala ako ninyo pagluwasa, ginpasimpalaran ko ang akon kabuhi, kag naglatas batok sa mga anak ni Amon, kag gintugyan sila sang GINOO sa akon kamut; ngaa bala niyan nagtaklad kamo sa akon sining adlaw, sa pagpakig-away sa akon?\u201d"
                },
                "4": {
                    "verse_nr": "4",
                    "verse": "Niyan gintipon sing tingub ni Jefte ang tanan nga lalaki sang Galaad kag nagpakig-away sa Efraim; kag ang mga lalaki sang Galaad nagdaug sang Efraim, bangud nga nagsiling sila, \u201cKamo nga mga Galaadnon, mga laaslaas sang Efraim, sa tunga sang Efraim kag sa tunga sang Manases.\u201d"
                },
                "5": {
                    "verse_nr": "5",
                    "verse": "Kag gin-agaw sang mga Galaadnon ang mga obogan sang Jordan batok sa mga Efraimnon. Kag kon ang bisan sin-o sang mga laaslaas sang Efraim magsiling, \u201cPataboka ako,\u201d ang mga lalaki sang Galaad nagsiling sa iya, \u201cEfraimnon bala ikaw?\u201d Kon magsiling sia, \u201cIndi,\u201d"
                },
                "6": {
                    "verse_nr": "6",
                    "verse": "nagsiling sila sa iya, \u201cKaron siling ka Shibolet,\u201d kag nagsiling sia \u201cSibolet,\u201d kay indi sia makahimo magmitlang sini sing nagakaigo; niyan gindakup nila sia kag ginpatay sa mga obogan sang Jordan. Kag may napukan sadtong tion sang Efraim nga kap-atan kag duha ka libo."
                },
                "7": {
                    "verse_nr": "7",
                    "verse": "Si Jefte naghukom sang Israel sing anum ka tuig. Niyan napatay si Jefte nga Galaadnon, kag ginlubung sa isa sang mga banwa sang Galaad."
                },
                "8": {
                    "verse_nr": "8",
                    "verse": "Madason sa iya si Ibzan sang Bet-lehem naghukom sang Israel."
                },
                "9": {
                    "verse_nr": "9",
                    "verse": "Sia may katloan ka anak nga lalaki; kag katloan ka anak nga babayi nga ginpadala niya sa luwas, kag gindala niya gikan sa luwas ang katloan ka anak nga babayi nga sa iya mga anak nga lalaki. Kag naghukom sia sa Israel sing pito ka tuig."
                },
                "10": {
                    "verse_nr": "10",
                    "verse": "Niyan napatay si Ibzan, kag ginlubung sa Bet-lehem."
                },
                "11": {
                    "verse_nr": "11",
                    "verse": "Madason sa iya naghukom sa Israel si Elon nga Zabulonhon; kag naghukom sia sa Israel sing napulo ka tuig."
                },
                "12": {
                    "verse_nr": "12",
                    "verse": "Niyan napatay si Elon nga Zabulonhon, kag ginlubung sa Ayalon sa duta sang Zabulon."
                },
                "13": {
                    "verse_nr": "13",
                    "verse": "Madason sa iya naghukom sa Israel si Abdon nga anak ni Hilel nga Piratonhon."
                },
                "14": {
                    "verse_nr": "14",
                    "verse": "Sia may kap-atan ka anak nga lalaki kag katloan ka apo nga lalaki, nga nagsakay sa kapitoan ka polyino nga asno; kag naghukom sia sa Israel sing walo ka tuig."
                },
                "15": {
                    "verse_nr": "15",
                    "verse": "Niyan napatay si Abdon nga anak ni Hilel nga Piratonhon, kag ginlubung sa Piraton sa duta sang Efraim, sa kabakoloran sang mga Amalecnon."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Kag ang katawohan sang Israel naghimo liwat sang malaut sa itololok sang GINOO; kag gintugyan sila sang GINOO sa kamut sang mga Filistinhon sing kap-atan ka tuig."
                },
                "2": {
                    "verse_nr": "2",
                    "verse": "Kag may isa sadto ka lalaki sang Zora, gikan sa panimalay sang mga Danhanon, nga ginahingalanan Manoa; kag ang iya asawa baw-as kag wala mag-anak."
                },
                "3": {
                    "verse_nr": "3",
                    "verse": "Kag ang manugtunda sang GINOO nagpahayag sa babayi kag nagsiling sa iya, \u201cYari karon, ikaw baw-as kag wala nagaanak; apang magapanamkon ka kag magaanak sing lalaki."
                },
                "4": {
                    "verse_nr": "4",
                    "verse": "Busa karon mag-andam, kag dili mag-inum sing alak ukon masingkal nga ilimnon, kag dili magkaon sing butang nga mahigko"
                },
                "5": {
                    "verse_nr": "5",
                    "verse": "kay yari karon, ikaw magapanamkon kag magaanak sing lalaki. Wala sing inugkiskis nga mag-agi sa iya olo, kay ang bata mangin-Nazareo sa Dios kutub sa tiyan; kag magasugud sia sa pagluwas sang Israel gikan sa kamut sang mga Filistinhon.\u201d"
                },
                "6": {
                    "verse_nr": "6",
                    "verse": "Niyan ang babayi nagkadto kag nagsugid sa iya bana, \u201cIsa ka tawo sang Dios nag-abut sa akon, kag ang iya dagway kaangay sang dagway sang manugtunda sang Dios, makahalanguyus gid; kag wala ako magpamangkot sa iya kon diin sia maghalin, kag wala sia magsugid sa akon sang iya ngalan"
                },
                "7": {
                    "verse_nr": "7",
                    "verse": "apang nagsiling sia sa akon, \u2018Yari karon, ikaw magapanamkon kag magaanak sing lalaki; kag karon dili mag-inum sing alak ukon masingkal nga ilimnon, kag dili magkaon sing butang nga mahigko, kay ang bata mangin-Nazareo sa Dios kutub sa tiyan tubtub sa adlaw sang iya kamatayon.\u2019\u201d"
                },
                "8": {
                    "verse_nr": "8",
                    "verse": "Niyan nagpakilooy si Manoa sa GINOO kag nagsiling, \u201cO, GINOO, ginaampo ko sa imo, pabalika sa amon ang tawo sang Dios nga ginpadala mo, kag magtudlo sa amon kon ano ang amon himoon sa bata nga matawo.\u201d"
                },
                "9": {
                    "verse_nr": "9",
                    "verse": "Kag ang Dios nagpamati sa tingug ni Manoa, kag ang manugtunda sang Dios nagbalik liwat sa babayi sang nagalingkod sia sa latagon; apang ang iya bana nga si Manoa wala upud sa iya."
                },
                "10": {
                    "verse_nr": "10",
                    "verse": "Kag ang babayi nagdalidali kag nagdalagan kag nagsugid sa iya bana, \u201cYari karon, nagpahayag sa akon ang lalaki nga nag-abut sa akon sang isa ka adlaw.\u201d"
                },
                "11": {
                    "verse_nr": "11",
                    "verse": "Kag nagtindug si Manoa kag nagsonod sa iya asawa, kag nagkadto sa lalaki kag nagsiling sa iya, \u201cIkaw bala ang lalaki nga nagpamolong sa babayi?\u201d Kag nagsiling sia, \u201cAmo ako.\u201d"
                },
                "12": {
                    "verse_nr": "12",
                    "verse": "Kag si Manoa nagsiling, \u201cKaron pahanabua ang imo polong, ano bala ang pagpatubo sang bata, kag ano ang himoon namon sa iya?\u201d"
                },
                "13": {
                    "verse_nr": "13",
                    "verse": "Kag ang manugtunda sang GINOO nagsiling kay Manoa, \u201cAng babayi mag-andam sa tanan nga ginsiling ko sa iya."
                },
                "14": {
                    "verse_nr": "14",
                    "verse": "Dili sia makakaon sang bisan ano nga butang nga nagagikan sa balagon nga uvas, kag dili pagpaimnon sing alak ukon masingkal nga ilimnon, ukon magkaon sang bisan ano nga butang nga dimatinlo; magbantay sia sang tanan nga ginsogo ko sa iya.\u201d"
                },
                "15": {
                    "verse_nr": "15",
                    "verse": "Si Manoa nagsiling sa manugtunda sang GINOO, \u201cGinaampo ko sa imo, magpahawid ka sa amon, agud nga makahiwat kami sing tinday nga kanding nga sa imo.\u201d"
                },
                "16": {
                    "verse_nr": "16",
                    "verse": "Kag ang manugtunda sang GINOO nagsiling kay Manoa, \u201cKon hawiran mo ako, indi ako magkaon sang imo kalan-on; kag kon maghanda ka sing halad-nga-sinonog, kinahanglan ihalad mo ini sa GINOO.\u201d (Kay wala kahibalo si Manoa nga sia manugtunda sang GINOO.)"
                },
                "17": {
                    "verse_nr": "17",
                    "verse": "Kag si Manoa nagsiling sa manugtunda sang GINOO, \u201cSin-o bala ang imo ngalan, agud nga, kon matuman ang imo polong, pasidunggan ka namon?\u201d"
                },
                "18": {
                    "verse_nr": "18",
                    "verse": "Kag ang manugtunda sang GINOO nagsiling sa iya, \u201cNgaa bala nagapamangkot ka sang akon ngalan, sa ginatan-aw nga ini makatilingala?\u201d"
                },
                "19": {
                    "verse_nr": "19",
                    "verse": "Gani nagkuha si Manoa sing isa ka diotay nga kanding pati ang halad-nga-kalan-on, kag ginhalad niya ini sa ibabaw sang igang sa GINOO, sa iya nga nagahimo sing mga kalatingalahan."
                },
                "20": {
                    "verse_nr": "20",
                    "verse": "Kag sang nagpaibabaw ang dabdab gikan sa halaran pa langit, ang manugtunda sang GINOO nagsaka sa dabdab sang halaran sang si Manoa kag ang iya asawa nagtolok; kag naghapa sila sa duta."
                },
                "21": {
                    "verse_nr": "21",
                    "verse": "Ang manugtunda sang GINOO wala na gid magpahayag kay Manoa ukon sa iya asawa. Niyan nahibal-an ni Manoa nga sia manugtunda sang GINOO."
                },
                "22": {
                    "verse_nr": "22",
                    "verse": "Kag si Manoa nagsiling sa iya asawa, \u201cSa pagkamatuud mapatay kita, bangud nga nakita naton ang Dios.\u201d"
                },
                "23": {
                    "verse_nr": "23",
                    "verse": "Apang ang iya asawa nagsiling sa iya, \u201cKon buut kita patyon sang GINOO, wala sia kuntani magbaton sa aton mga kamut sang halad-nga-sinonog kag sang halad-nga-kalan-on, kag wala sia kuntani magpakita sa aton sini tanan nga butang, ukon magsugid sa sini nga tion sang subong sini nga butang.\u201d"
                },
                "24": {
                    "verse_nr": "24",
                    "verse": "Kag ang babayi nag-anak sing lalaki, kag ginhingalanan sia Samson; kag ang bata nagtubo, kag ginpakamaayo sia sang GINOO."
                },
                "25": {
                    "verse_nr": "25",
                    "verse": "Kag ang Espiritu sang GINOO nagpamuno sa pagdaldal sa iya sa Mahane-dan, sa ulut sang Zora kag Estaol."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Nagdulhog si Samson pa Timna, kag nakakita sa Timna sing isa ka babayi sa mga anak sang mga Filistinhon."
                },
                "2": {
                    "verse_nr": "2",
                    "verse": "Niyan nagtaklad sia, kag nagsugid sa iya amay kag sa iya iloy, \u201cAko nakakita sa Timna sing babayi sa mga anak sang mga Filistinhon; busa karon ipaasawa ninyo sia sa akon.\u201d"
                },
                "3": {
                    "verse_nr": "3",
                    "verse": "Apang ang iya amay kag ang iya iloy nagsiling sa iya, \u201cWala na gid bala sing babayi sa babayi nga mga anak sang imo mga utud, ukon sa tunga sang bug-os ko nga katawohan, nga nagalakat ka sa pagkuha sang asawa gikan sa mga Filistinhon nga wala macircuncidar?\u201d Apang si Samson nagsiling sa iya amay, \u201cIpaasawa sia sa akon; kay sia nagapahamuut sa akon sing maayo.\u201d"
                },
                "4": {
                    "verse_nr": "4",
                    "verse": "Ang iya amay kag ang iya iloy wala makahibalo nga ini nagikan sa GINOO; kay sia nagpangita sing kahigayonan batok sa mga Filistinhon. Sa sadto nga tion ang mga Filistinhon naggahum sa Israel."
                },
                "5": {
                    "verse_nr": "5",
                    "verse": "Niyan si Samson nagdulhog upud ang iya amay kag ang iya iloy sa Timna, kag nag-abut sa mga ulubasan sang Timna. Kag yari karon, isa ka bataon nga leon nagngurub batok sa iya"
                },
                "6": {
                    "verse_nr": "6",
                    "verse": "kag ang Espiritu sang GINOO nag-abut sing gamhanan sa iya, kag ginkusnit niya ang leon subong sang magkusnit sia sang tinday nga kanding; kag wala sia sing bisan ano sa iya kamut. Apang wala sia magsugid sa iya amay ukon sa iya iloy sang iya nahimo."
                },
                "7": {
                    "verse_nr": "7",
                    "verse": "Niyan nagdulhog sia kag nagpakighambal sa babayi; kag nagpahamuut sia sing maayo kay Samson."
                },
                "8": {
                    "verse_nr": "8",
                    "verse": "Kag sa wala madugay nagbalik sia sa pagpangasawa sa iya; kag naglipas sia sa pagtan-aw sang lawas nga patay sang leon, kag yari karon, sa lawas sang leon may nagpungyot nga mga putyokan, kag dugus."
                },
                "9": {
                    "verse_nr": "9",
                    "verse": "Gindala niya ini sa iya kamut, kag nagpadayon sa paglakat, nga nagakaon sa nagalakat sia; kag nag-abut sia sa iya amay kag sa iya iloy, kag ginhatagan sila, kag nagkaon sila. Apang wala niya sila pagsugiri nga iya nakuha ang dugus gikan sa lawas sang leon."
                },
                "10": {
                    "verse_nr": "10",
                    "verse": "Kag nagdulhog ang iya amay pakadto sa babayi, kag si Samson naghimo didto sing sinalusalo; kay amo ini ang kinabatasan nga himoon sang mga pamatan-on."
                },
                "11": {
                    "verse_nr": "11",
                    "verse": "Kag sang nakita nila sia, nagdala sila sing katloan ka kaupdanan nga magaupud sa iya."
                },
                "12": {
                    "verse_nr": "12",
                    "verse": "Kag si Samson nagsiling sa ila, \u201cKaron matugma ako sa inyo sing paktakon; kon sa sulud sang pito ka adlaw sang sinalusalo mapatpat ini ninyo sa akon, kag mapakot ini, niyan ako magahatag sa inyo sing katloan ka bayo nga lino kag mga ilislan nga panapton"
                },
                "13": {
                    "verse_nr": "13",
                    "verse": "apang kon indi ninyo mapatpat ini sa akon, niyan kamo magahatag sa akon sing katloan ka bayo nga lino kag katloan ka ilislan nga panapton.\u201d Kag sila nagsiling sa iya, \u201cItugma ang imo paktakon, agud nga mabatian namon.\u201d"
                },
                "14": {
                    "verse_nr": "14",
                    "verse": "Kag nagsiling sia sa ila,\n\u201cGikan sa manugkaon naggowa ang kalan-on.\n\u201cGikan sa makusug naggowa ang katam-is.\u201d\nKag indi sila makapatpat sang paktakon sa tatlo ka adlaw."
                },
                "15": {
                    "verse_nr": "15",
                    "verse": "Sa ikapito nga adlaw nagsiling sila sa asawa ni Samson, \u201cOloolohi ang imo bana agud nga mapatpat niya sa amon ang paktakon, basi sonogon ka namon kag ang balay sang imo amay sa kalayo. Gin-agda bala kami ninyo sa pagpaimol sa amon? Indi bala?\u201d"
                },
                "16": {
                    "verse_nr": "16",
                    "verse": "Kag naghibi ang asawa ni Samson sa atubangan niya, kag nagsiling, \u201cNagadumut ka lamang sa akon, kag wala nagahigugma sa akon; nagtugma ka sing paktakon sa mga anak sang akon banwa, kag wala magsugid sa akon.\u201d Kag sia nagsiling sa iya, \u201cYari karon, wala ko ini masugid sa akon amay ukon sa akon iloy, kag isugid ko bala sa imo?\u201d"
                },
                "17": {
                    "verse_nr": "17",
                    "verse": "Naghibi sia sa atubangan niya sa pito ka adlaw tubtub natapus ang ila sinalusalo; kag sa ikapito nga adlaw ginsugiran niya sia, bangud nga ginpilit sia niya sing tama. Niyan ginsugid niya sa mga anak sang iya banwa ang paktakon."
                },
                "18": {
                    "verse_nr": "18",
                    "verse": "Kag sa ikapito nga adlaw sa wala pa magsalup ang adlaw ang mga lalaki sang banwa nagsiling sa iya,\n\u201cAno bala ang matam-is pa sa dugus?\nAno bala ang makusug pa sa leon?\u201d\nKag nagsiling sia sa ila:\n\u201cKon wala ninyo pag-iarado ang akon bakiya,\nWala ninyo masapwi ang akon paktakon.\u201d"
                },
                "19": {
                    "verse_nr": "19",
                    "verse": "Kag ang Espiritu sang GINOO nag-abut sing gamhanan sa iya, kag nagdulhog sia pa Ascalon kag ginsamad niya ang katloan ka lalaki sa ila, kag ginkuha ang bayo nila kag ginhatag ang mga ilislan nga bayo sa mga nagpahayag sang paktakon. Nagdabdab ang iya kaakig kag nagtaklad sia sa balay sang iya amay."
                },
                "20": {
                    "verse_nr": "20",
                    "verse": "Kag ang asawa ni Samson ginhatag sa iya kaupud, nga abyan niya anay."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Sa wala madugay nga tion, sa tig-alani sang trigo, si Samson nga may tinday nga kanding nagduaw sa iya asawa; kag nagsiling sia, \u201cMagasulud ako sa hulut sa akon asawa.\u201d Apang ang amay indi magtugut sa iya sa pagsulud."
                },
                "2": {
                    "verse_nr": "2",
                    "verse": "Kag nagsiling ang iya amay, \u201cNaghunahuna gid ako nga gindumtan mo sia sing totoo; gani ginhatag ko sia sa imo kaupud. Indi bala ang iya manghud nga babayi maayoayo pa sa iya? Ginaampo ko sa imo pangasaw-a sia sa tal-us niya.\u201d"
                },
                "3": {
                    "verse_nr": "3",
                    "verse": "Kag si Samson nagsiling sa ila, \u201cSa sini nga tion manginwala ako sing kabasolanan nahanungud sa mga Filistinhon, kon himoan ko sila sing malain.\u201d"
                },
                "4": {
                    "verse_nr": "4",
                    "verse": "Gani naglakat si Samson kag nagdakup sing tatlo ka gatus ka ido nga talonon, kag nagkuha sing mga sulo; kag gintabid ang ikog sa ikog, kag ginbutangan sing sulo sa ulut sang tagsa ka duha ka ikog."
                },
                "5": {
                    "verse_nr": "5",
                    "verse": "Kag sang nasindihan niya sing kalayo ang mga sulo, ginbuhian niya sila sa alanyon nga uyas sang mga Filistinhon, kag nasonog sing tingub ang mga tumpi kag mga alanyon nga uyas, kag ang mga katamnan sang olivo man."
                },
                "6": {
                    "verse_nr": "6",
                    "verse": "Niyan nagsiling ang mga Filistinhon, \u201cSin-o bala ang naghimo sini?\u201d Kag nagsiling sila, \u201cSi Samson, ang umagad sang Timnahanon, bangud nga ginkuha niya sa iya ang iya asawa kag ginhatag sia sa iya kaupud.\u201d Kag nagtaklad ang mga Filistinhon, kag ginsonog sa kalayo ang babayi kag ang iya amay."
                },
                "7": {
                    "verse_nr": "7",
                    "verse": "Kag si Samson nagsiling sa ila, \u201cKon subong sini nga bagay ang himoon ninyo, sa pagkamatuud magatimalus ako sa inyo, kag ugaling magauntat ako.\u201d"
                },
                "8": {
                    "verse_nr": "8",
                    "verse": "Kag ginsamad niya sila sa hawak kag balikawang sa daku nga kamatay; kag nagdulhog sia kag nagpuyo sa litik sang igang sang Etam."
                },
                "9": {
                    "verse_nr": "9",
                    "verse": "Niyan ang mga Filistinhon nagtaklad kag nagpahamtang sing dologan sa Juda, kag naglapta sila sa Lehi."
                },
                "10": {
                    "verse_nr": "10",
                    "verse": "Kag ang mga lalaki sang Juda nagsiling sa ila, \u201cNgaa bala nagtaklad kamo batok sa amon?\u201d Nagsiling sila, \u201cSa paggapus kay Samson nagtaklad kami, sa paghimo sa iya subong sang nahimo niya sa amon.\u201d"
                },
                "11": {
                    "verse_nr": "11",
                    "verse": "Niyan nagdulhog ang tatlo ka libo ka lalaki sang Juda pakadto sa litik sang igang sang Etam, kag nagsiling kay Samson, \u201cWala ka bala makahibalo nga ang mga Filistinhon mga manuggahum naton? Ano bala niyan ini nga nahimo mo sa amon?\u201d Kag nagsiling sia sa ila, \u201cSono sa nahimo nila sa akon, amo ang nahimo ko sa ila.\u201d"
                },
                "12": {
                    "verse_nr": "12",
                    "verse": "Kag nagsiling sila sa iya, \u201cKami nagdulhog sa paggapus sa imo, agud nga matugyan ka namon sa kamut sang mga Filistinhon.\u201d Kag si Samson nagsiling sa ila, \u201cSumpa kamo sa akon nga indi kamo inyo magdamhag sa akon.\u201d"
                },
                "13": {
                    "verse_nr": "13",
                    "verse": "Nagpamolong sila sa iya, \u201cIndi; kondi gapuson ka namon sing malig-on kag itugyan ka sa ila kamut; apang indi gid kami magpatay sa imo.\u201d Gani gingapus nila sia sang duha ka lubid nga bag-o, kag ginpataklad sia gikan sa igang."
                },
                "14": {
                    "verse_nr": "14",
                    "verse": "Sang nag-abut sia sa Lehi, ang mga Filistinhon nagsinggit sang nasugata nila sia; kag ang Espiritu sang GINOO nag-abut sing gamhanan sa iya, kag ang mga lubid nga yara sa iya mga butkon nanginsubong sang lino nga nasonog sa kalayo, kag ang iya mga gapus nataktak gikan sa iya mga kamut."
                },
                "15": {
                    "verse_nr": "15",
                    "verse": "Kag nakakita sia sang bag-o nga sulang nga tul-an sang asno, kag gin-untay ang iya kamut kag ginkuha ini, kag ginsamad niya sini ang isa ka libo ka lalaki."
                },
                "16": {
                    "verse_nr": "16",
                    "verse": "Kag si Samson nagsiling,\n\u201cSa sulang nga tul-an sang asno, tinumpok sa mga tinumpok,\nSa sulang nga tul-an sang asno ginsamad ko ang isa ka libo ka lalaki.\u201d"
                },
                "17": {
                    "verse_nr": "17",
                    "verse": "Sang nakatapus sia sa pagpamolong, ginpilak niya ang sulang gikan sa iya kamut; kag ginhingalanan yadto nga duug Ramat-lehi."
                },
                "18": {
                    "verse_nr": "18",
                    "verse": "Kag gin-uhaw siya sing tama, kag nagtuaw sia sa GINOO, kag nagsiling, \u201cIkaw naghatag sini nga daku nga pagluwas paagi sa kamut sang imo alagad; kag karon mapatay ako sa kauhaw, kag maholog sa kamut sang mga wala macircuncidar?\u201d"
                },
                "19": {
                    "verse_nr": "19",
                    "verse": "Kag ginpalitik sang Dios ang yuhob nga yara sa Lehi, kag naggowa didto ang tubig; kag sang nakainum sia, nag-uli ang iya espiritu, kag naumpawan sia. Busa ginhingalanan ini nga En-hakore; nga yara sa Lehi tubtub sini nga adlaw."
                },
                "20": {
                    "verse_nr": "20",
                    "verse": "Kag naghukom sia sa Israel sa mga adlaw sang mga Filistinhon sing duha ka pulo ka tuig."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Si Samson nagkadto sa Gaza, kag nakakita didto sing babayi nga makihilawason, kag naghiusa sa iya."
                },
                "2": {
                    "verse_nr": "2",
                    "verse": "Ginsugid ini sa mga Gazanhon, \u201cSi Samson nag-abut diri,\u201d kag ginlikupan nila sia kag ginput-an sia sa bug-os nga gab-i sa gawang sang banwa. Nagtinong sila sa bug-os nga gab-i, nga nagasiling, \u201cHulaton ta tubtub mag-aga; niyan patyon ta sia.\u201d"
                },
                "3": {
                    "verse_nr": "3",
                    "verse": "Apang si Samson naghigda tubtub sa tunga ang gab-i, kag nagbangon sia sa tunga ang gab-i kag ginkaptan ang mga takup sang gawang sang banwa kag ang duha ka haligi, kag gingabut sila, ang pintal kag tanan, kag ginpas-an sila kag gindala sila sa putokputokan sang bukid nga yara sa tampad sang Hebron."
                },
                "4": {
                    "verse_nr": "4",
                    "verse": "Sang olihi sini naghigugma sia sing isa ka babayi sa nalupyakan sang Sorec, nga ginhingalanan Delila."
                },
                "5": {
                    "verse_nr": "5",
                    "verse": "Kag ang mga ginoo sang mga Filistinhon nagtaklad pakadto sa iya kag nagsiling sa iya, \u201cOloolohi sia, kag tan-awa kon diin nagagikan ang iya daku nga kusug, kag kon ano nga paagi nga madaug namon sia, agud nga magapus namon sia sa pagpaubus sa iya; kag ang tagsatagsa sa amon magahatag sa imo sing napulo ka isa ka gatus ka bilog nga pilak.\u201d"
                },
                "6": {
                    "verse_nr": "6",
                    "verse": "Kag si Delila nagsiling kay Samson, \u201cGinaampo ko sa imo sugiri ako kon diin nagagikan ang imo daku nga kusug, kag ano ang ikagapus sa imo, sa pagpaubus sa imo.\u201d"
                },
                "7": {
                    "verse_nr": "7",
                    "verse": "Kag nagsiling sa iya si Samson, \u201cKon gapuson nila ako sing pito ka hilaw nga banting sang pana nga wala mabulad, niyan magamaluya ako, kag manginsubong sa iban nga tawo.\u201d"
                },
                "8": {
                    "verse_nr": "8",
                    "verse": "Niyan ang mga ginoo sang mga Filistinhon nagdala sa iya sing pito ka hilaw nga banting sang pana nga wala pa mabulad, kag gingapus niya sia sini."
                },
                "9": {
                    "verse_nr": "9",
                    "verse": "Karon may mga manugpuut sia nga nagapabilin sa nasulud nga hulut. Kag si Delila nagsiling sa iya, \u201cAng mga Filistinhon, yara sa imo, Samson!\u201d Apang ginbugras niya ang mga banting sang pana, subong sang pagbugto sang nahot sang kable kon makasindot sa kalayo. Gani wala mahibal-i ang iya kusug."
                },
                "10": {
                    "verse_nr": "10",
                    "verse": "Kag si Delila nagsiling kay Samson, \u201cYari karon, natiawtiawan mo ako, kag ginbutigan mo ako; ginaampo ko sa imo sugiri ako kon ano ang ikagapus sa imo.\u201d"
                },
                "11": {
                    "verse_nr": "11",
                    "verse": "Kag nagsiling sia sa iya, \u201cKon gapuson lamang nila ako sing mga lubid nga bag-o nga wala pa magamit, niyan magaluya ako, kag manginsubong sa iban nga tawo.\u201d"
                },
                "12": {
                    "verse_nr": "12",
                    "verse": "Gani si Delila nagkuha sing bag-o nga mga lubid kag gingapus sia sini, kag nagsiling sa iya, \u201cAng mga Filistinhon yara sa imo, Samson!\u201d Kag ang mga manugpuut yara sa hulut nga nasulud. Apang ginbugto niya sila sa iya mga butkon kaangay sang hilo."
                },
                "13": {
                    "verse_nr": "13",
                    "verse": "Kag si Delila nagsiling kay Samson, \u201cTubtub karon gintiawtiawan mo ako, kag ginbutigan ako; sugiri ako ano bala ang ikagapus sa imo.\u201d Kag nagsiling sia sa iya, \u201cKon ihabol mo ang pito ka salapid nga bohok sang akon olo sa hablon.\u201d"
                },
                "14": {
                    "verse_nr": "14",
                    "verse": "Kag ginhigot niya ini sa palpal, kag nagsiling sa iya, \u201cAng mga Filistinhon yara sa imo, Samson!\u201d Apang sia nagmata sa iya katologon, kag gingabut niya ang palpal, ang tiral, kag ang hablon."
                },
                "15": {
                    "verse_nr": "15",
                    "verse": "Kag nagsiling sia sa iya, \u201cPaano bala nga pagsiling mo, \u2018Ako nahagugma sa imo,\u2019 kon ang imo tagiposoon wala sa akon? Sa makatlo gintiawtiawan mo ako, kag wala makasugid sa akon kon diin nagagikan ang imo dakung kusug.\u201d"
                },
                "16": {
                    "verse_nr": "16",
                    "verse": "Kag sang ginpuga sia niya adlawadlaw sa iya mga polong, kag ginpilit sia, ang iya kalag gingamohan sa ikamatay."
                },
                "17": {
                    "verse_nr": "17",
                    "verse": "Kag ginsugiran niya sia sang bug-os niyang tagiposoon, kag nagsiling sa iya, \u201cWala gid sing inugkiskis nga nag-agi sa akon olo; kay ako Nazareo sa Dios kutub pa sa tiyan sang akon iloy. Kon kiskisan ako, niyan ang akon kusug magataliwan sa akon, kag magaluya ako, kag manginkaangay sa iban nga tawo.\u201d"
                },
                "18": {
                    "verse_nr": "18",
                    "verse": "Sang nakita ni Delila nga ginsugid niya sa iya ang bug-os niyang tagiposoon, nagpadala sia kag nagpatawag sang mga ginoo sang mga Filistinhon, nga nagasiling, \u201cTaklad kamo sining makaisa na lamang, kay ginsugid niya sa akon ang bug-os niyang tagiposoon.\u201d Niyan ang mga ginoo sang mga Filistinhon nagtaklad pakadto sa iya, kag nagdala sa ila kamut sang cuarta."
                },
                "19": {
                    "verse_nr": "19",
                    "verse": "Ginpatolog niya sia sa ibabaw sang iya mga tuhud; kag nagpatawag sia sing isa ka tawo, kag ginkiskis ang pito ka salapid nga bohok sang iya olo. Niyan ginsugdan niya sa pagsakit sa iya, kag ang iya kusug nagtaliwan sa iya."
                },
                "20": {
                    "verse_nr": "20",
                    "verse": "Kag nagsiling sia, \u201cAng mga Filistinhon yara sa imo, Samson!\u201d Kag nagmata sia sa iya katologon, kag nagsiling, \u201cMagagowa ako subong sang sa iban nga mga tion, kag magapanginpalus.\u201d Apang wala sia makahibalo nga ang GINOO nagtaliwan sa iya."
                },
                "21": {
                    "verse_nr": "21",
                    "verse": "Kag gindakup sia sang mga Filistinhon kag ginlukat ang iya mga mata, kag gindulhog nila sia sa Gaza, kag gingapus sia sing mga grillos nga saway; kag naggaling sia sa balay nga bilanggoan."
                },
                "22": {
                    "verse_nr": "22",
                    "verse": "Apang ang bohok sang iya olo nagsugud sa pagtubo liwat sa tapus nakiskisan sia."
                },
                "23": {
                    "verse_nr": "23",
                    "verse": "Karon ang mga ginoo sang mga Filistinhon nagtipon sa ila sing tingub sa pagdolot sing dakung halad kay Dagon nga ila dios, kag sa pagkasadya; kay nagsiling sila, \u201cAng aton dios nagtugyan sa aton kamut kay Samson nga aton kaaway.\u201d"
                },
                "24": {
                    "verse_nr": "24",
                    "verse": "Kag sang nakita sia sang katawohan, nagdayaw sila sa ila dios; kay nagsiling sila, \u201cAng aton dios nagtugyan sa aton kamut sang aton kaaway, ang manuglaglag sang aton duta, nga nakapatay sang madamu sa aton.\u201d"
                },
                "25": {
                    "verse_nr": "25",
                    "verse": "Kag sang malipayon ang tagiposoon nila, nagsiling sila, \u201cTawga ninyo si Samson, agud nga maghimo sia sa aton sing kalingawan.\u201d Gani tinawag nila si Samson gikan sa bilanggoan, kag naghimo sia sing kalingawan sa atubangan nila. Ginbutang nila sia sa ulut sang mga haligi"
                },
                "26": {
                    "verse_nr": "26",
                    "verse": "kag si Samson nagsiling sa pamatan-on nga nagtuytuy sa iya sa kamut, \u201cTuguti ako sa paghikap sang mga haligi diin nagatindug ang balay, agud nga magsandig ako sa ila.\u201d"
                },
                "27": {
                    "verse_nr": "27",
                    "verse": "Karon ang balay napuno sang mga lalaki kag mga babayi; ang tanan nga ginoo sang mga Filistinhon yadto didto, kag sa ibabaw sang atup may mga tatlo ka libo ka mga lalaki kag mga babayi, nga nagtan-aw sang kalingawan nga ginhimo ni Samson."
                },
                "28": {
                    "verse_nr": "28",
                    "verse": "Niyan si Samson nagpanawag sa GINOO, kag nagsiling, \u201cO Ginoong Dios, dumduma ako, ginaampo ko sa imo, kag pabaskuga ako, ginaampo ko sa imo, sini lamang nga makaisa, O Dios, agud nga sa makaisa makatimalus ako sa mga Filistinhon bangud sang akon duha ka mata.\u201d"
                },
                "29": {
                    "verse_nr": "29",
                    "verse": "Kag nagkaput si Samson sa duha ka haligi nga natunga nga ginatungtungan sang balay, kag ginduso sila, ang isa sang iya kamut nga too, kag ang isa sang iya kamut nga wala."
                },
                "30": {
                    "verse_nr": "30",
                    "verse": "Kag si Samson nagsiling, \u201cPakamatya ako kaupud sang mga Filistinhon.\u201d Niyan nagduko sia sa bug-os niyang kusug; kag nalusud ang balay sa ibabaw sang mga ginoo kag sa ibabaw sang bug-os nga katawohan nga didto sa sulud sini. Gani ang mga patay nga napatay niya sa iya kamatayon labi pa kadamu sa mga ginpatay niya sa iya kinabuhi."
                },
                "31": {
                    "verse_nr": "31",
                    "verse": "Niyan nagdulhog ang iya mga utud kag ang bug-os nga panimalay sang iya amay kag nagkuha sa iya kag gindala sia pataklad kag ginlubung sia sa ulut sang Zora kag Estaol sa lulubngan ni Manoa nga iya amay. Naghukom sia sang Israel sing duha ka pulo ka tuig."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "May isa ka lalaki sa kabakoloran sang Efraim, nga ginhingalanan Mica."
                },
                "2": {
                    "verse_nr": "2",
                    "verse": "Kag nagsiling sia sa iya iloy, \u201cAng napulog isa ka gatus ka bilog nga pilak nga nakuha sa imo, nga nahanungud sa ila nagmitlang ka sing pagpakamalaut, kag ginpamolong man sa akon idulungug, yari karon, ang pilak yari sa akon; ako nagkuha sini.\u201d Kag ang iya iloy nagsiling, \u201cPakamaayohon sang GINOO ang anak ko.\u201d"
                },
                "3": {
                    "verse_nr": "3",
                    "verse": "Kag gin-uli niya sa iya iloy ang napulog isa ka gatus ka bilog nga pilak; kag ang iya iloy nagsiling, \u201cGinahalad ko sing totoo sa GINOO ang pilak gikan sa akon kamut tungud sa akon anak, sa paghimo sing larawan nga tinigban kag larawan nga tinunaw; busa karon iuli ko ina sa imo.\u201d"
                },
                "4": {
                    "verse_nr": "4",
                    "verse": "Gani sang nauli niya sa iya iloy ang cuarta, nagkuha ang iya iloy sing duha ka gatus ka bilog nga pilak, kag ginhatag sila sa manugtunaw, nga naghimo sini nga larawan nga tinigban kag larawan nga tinunaw; kag ini yara sa balay ni Mica."
                },
                "5": {
                    "verse_nr": "5",
                    "verse": "Kag ang tawo nga si Mica may balay sang mga dios, kag naghimo sia sing efod kag mga terafim, kag ginhalad ang isa sang iya mga anak nga lalaki, nga nanginsacerdote niya."
                },
                "6": {
                    "verse_nr": "6",
                    "verse": "Sadtong mga adlaw wala sing hari sa Israel; ang tagsa ka tawo naghimo sang matarung sa iya kaugalingon nga mga mata."
                },
                "7": {
                    "verse_nr": "7",
                    "verse": "Karon may isa ka pamatan-on gikan sa Bet-lehem-juda, sa panimalay ni Juda, nga Levinhon; kag nagpanlugayaw sia didto."
                },
                "8": {
                    "verse_nr": "8",
                    "verse": "Kag ang lalaki naghalin sa banwa sang Bet-lehem-juda, sa pagpanlugayaw kon diin sia makakita sing duug; kag nag-abut sia sa kabakoloran sang Efraim sa balay ni Mica, sang nagpanlakatan sia."
                },
                "9": {
                    "verse_nr": "9",
                    "verse": "Kag si Mica nagsiling sa iya, \u201cDiin ka bala maghalin?\u201d Kag sia nagsiling sa iya, \u201cAko Levinhon sang Bet-lehem-juda, kag nagakadto ako sa pagpanlugayaw diin makakita ako sing duug.\u201d"
                },
                "10": {
                    "verse_nr": "10",
                    "verse": "Kag si Mica nagsiling sa iya, \u201cPuyo ka upud sa akon, kag manginsubong nga amay kag sacerdote sa akon, kag hatagan ko ikaw sing napulo ka bilog nga pilak sa tinuig, kag isa ka ilislan nga bayo, kag sang imo pagkaon.\u201d Gani ang Levinhon nagpabilin."
                },
                "11": {
                    "verse_nr": "11",
                    "verse": "Kag ang Levinhon nakauyon sa pagpuyo upud sa lalaki; kag ang pamatan-on nanginsubong sang isa sang iya mga anak."
                },
                "12": {
                    "verse_nr": "12",
                    "verse": "Kag ginhalad ni Mica ang Levinhon, kag ang pamatan-on nangin-iya sacerdote, kag didto sa balay ni Mica."
                },
                "13": {
                    "verse_nr": "13",
                    "verse": "Niyan si Mica nagsiling, \u201cKaron nahibaloan ko nga ang GINOO magahimo sa akon sing maayo, sa ginatan-aw nga may akon ako nga Levinhon nga akon sacerdote.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Sa sadtong mga adlaw walay hari sa Israel. Kag sadtong mga adlaw ang kabikahan sang mga Danhanon nagpangita nga sa ila sing panublion nga mapuy-an; kay tubtub sadtong adlaw ang ila panublion wala pa maholog sa ila sa tunga sang mga kabikahan sang Israel."
                },
                "2": {
                    "verse_nr": "2",
                    "verse": "Gani ang mga anak ni Dan nagpadala gikan sa ila panimalay sing lima ka lalaki gikan sa bug-os nila nga kadamuon, mga lalaking isganan, kutub sa Zora kag sa Estaol, sa paglampitaw sang duta kag sa pag-usisa sini; kag nagsiling sila sa ila, \u201cLakat kamo, usisaon ninyo ang duta.\u201d Kag nag-abut sila sa kabakoloran sang Efraim, sa balay ni Mica, kag nagdayon didto."
                },
                "3": {
                    "verse_nr": "3",
                    "verse": "Sang didto sila sa luyo sang balay ni Mica, nakilala nila ang tingug sang pamatan-on nga Levinhon; kag naghapit sila didto kag nagsiling sa iya, \u201cSin-o bala ang nagdala sa imo diri? Ano bala ang ginahimo mo sining duug? Maano ka bala diri?\u201d"
                },
                "4": {
                    "verse_nr": "4",
                    "verse": "Kag nagsiling sia sa ila, \u201cAmo ini kag amo ini ang paghisayo sa akon ni Mica: ginsoholan ako niya, kag nahimo ako nga sacerdote niya.\u201d"
                },
                "5": {
                    "verse_nr": "5",
                    "verse": "Kag sila nagsiling sa iya, \u201cPakiana ka sa Dios, ginaampo namon sa imo, agud nga amon mahibaloan kon manginmauswagon ang amon dalanon nga ginalaktan namon.\u201d"
                },
                "6": {
                    "verse_nr": "6",
                    "verse": "Kag ang sacerdote nagsiling sa ila, \u201cLakat kamo sa paghidait. Ang dalanon nga ginalaktan ninyo yara sa atubangan sang GINOO.\u201d"
                },
                "7": {
                    "verse_nr": "7",
                    "verse": "Niyan ang lima ka lalaki nagtaliwan, kag nag-abut sa Lais, kag nakakita sang katawohan didto, kon paano nga pagpuyo nila sa kalig-onan, sono sa pamatasan sang mga Sidonhon, malinong kag malig-on, walay bisan sin-o sa duta, nga may gahum, nga makapakahuya sa ila sa bisan anong butang, kag malayo sila sa mga Sidonhon kag wala sila sing mga paghisayo sa bisan kay sin-ong tawo."
                },
                "8": {
                    "verse_nr": "8",
                    "verse": "Kag sang nag-abut sila sa ila mga utud sa Zora kag sa Estaol, ang ila mga utud nagsiling sa ila, \u201cAno bala sa inyo?\u201d"
                },
                "9": {
                    "verse_nr": "9",
                    "verse": "Sila nagsiling, \u201cTindug, kag magtaklad kita batok sa ila; kay nakita namon ang duta, kag yari karon, maayo gid. Kag ngaa bala nagadolog pa kamo? Dili kamo magpabuyanbuyan sa paglakat, kag sa pagsulud sa pagtag-iya sang duta."
                },
                "10": {
                    "verse_nr": "10",
                    "verse": "Kon maglakat kamo, magaabut kamo sa katawohan nga malig-on. Ang duta malapad; kay ang Dios naghatag sini sa inyo kamut, duug nga wala makulangi sang bisan anong yara sa duta.\u201d"
                },
                "11": {
                    "verse_nr": "11",
                    "verse": "Kag may nagtaliwan gikan sa Zora kag sa Estaol, sang panimalay sang mga Danhanon, nga anum ka gatus ka lalaki nga nagtaklus sang mga hinganiban sa inaway"
                },
                "12": {
                    "verse_nr": "12",
                    "verse": "kag nagtaklad sila kag nagpahamtang sing dologan sa Kiryat-jearim sa Juda. Tungud sini ginhingalanan nila yadtong duug Mahane-dan tubtub sining adlaw; yari karon, ini yara sa likod sang Kiryat-jearim."
                },
                "13": {
                    "verse_nr": "13",
                    "verse": "Kag gikan didto nag-agi sila sa kabakoloran sang Efraim, kag nag-abut sa balay ni Mica."
                },
                "14": {
                    "verse_nr": "14",
                    "verse": "Niyan ang lima ka lalaki nga nagkadto sa paglampitaw sang duta sang Lais, nagsiling sa ila mga utud, \u201cWala bala kamo makahibalo nga sa sining mga balay may efod kag terafim, kag larawan nga tinigban, kag larawan nga tinunaw? Busa karon, patugsilingi kon ano ang himoon ninyo.\u201d"
                },
                "15": {
                    "verse_nr": "15",
                    "verse": "Kag naghapit sila didto, kag nag-abut sa balay sang pamatan-on nga lalaki nga Levinhon, sa balay ni Mica, kag ginpamangkot sia kon maanoano sia."
                },
                "16": {
                    "verse_nr": "16",
                    "verse": "Karon ang anum ka gatus ka lalaki nga nagtaklus sing mga hinganiban sa inaway, nga gikan sa mga anak ni Dan, nagtindug sa salamputan sang gawang"
                },
                "17": {
                    "verse_nr": "17",
                    "verse": "kag ang lima ka lalaki nga nagkadto sa paglampitaw sang duta nagsaka, kag nagsulud, kag nagkuha sang larawan nga tinigban, sang efod, sang terafim, kag sang larawan nga tinunaw, samtang ang sacerdote nagtindug sa luyo sang salamputan sang gawang upud sa anum ka gatus ka tawo nga nagtaklus sang mga hinganiban sa inaway."
                },
                "18": {
                    "verse_nr": "18",
                    "verse": "Kag sang nagsulud ini sila sa balay ni Mica kag nagkuha sang larawan nga tinigban, sang efod, sang terafim, kag sang larawan nga tinunaw, ang sacerdote nagsiling sa ila, \u201cAno bala ang ginahimo ninyo?\u201d"
                },
                "19": {
                    "verse_nr": "19",
                    "verse": "Kag sila nagsiling sa iya, \u201cHipus ka, itakup ang imo kamut sa imo baba, kag mag-upud sa amon, kag magmangin-amay ka namon kag magmanginsacerdote. Maayo pa bala sa imo ang magsacerdote sa panimalay sang isa ka tawo, ukon magsacerdote sa isa ka kabikahan kag isa ka panimalay sa Israel?\u201d"
                },
                "20": {
                    "verse_nr": "20",
                    "verse": "Kag nalipay ang tagiposoon sang sacerdote; ginkuha niya ang efod, kag ang terafim, kag ang larawan nga tinigban, kag nagpatunga sa katawohan."
                },
                "21": {
                    "verse_nr": "21",
                    "verse": "Gani nagtalikod sila kag nagtaliwan, nga nagabutang sang mga magamay kag sang kahayupan kag sang mga pagkabutang sa una nila."
                },
                "22": {
                    "verse_nr": "22",
                    "verse": "Sang malayo na sila sa balay ni Mica, ang mga lalaki sa mga balay nga malapit sa balay ni Mica nagtipon sing tingub, kag nag-apas sa mga anak ni Dan."
                },
                "23": {
                    "verse_nr": "23",
                    "verse": "Kag nagsinggit sila sa mga anak ni Dan, nga nagbalikid kag nagsiling kay Mica, \u201cAno bala ang ginahinakitan mo nga nagakari ka upud sa among panong?\u201d"
                },
                "24": {
                    "verse_nr": "24",
                    "verse": "Kag nagsiling sia, \u201cGinkuha ninyo ang akon mga dios nga ginhimo ko, kag ang sacerdote, kag nagtaliwan, kag ano pa ang akon? Kag paano bala niyan nga nagasiling kamo sa akon, \u2018Ano bala ang ginahinakitan mo?\u2019\u201d"
                },
                "25": {
                    "verse_nr": "25",
                    "verse": "Kag ang mga anak ni Dan nagsiling sa iya, \u201cDili pag-ipabati ang imo tingug sa tunga namon, basi magdamhag sa inyo ang mga tawo nga maakigon, kag madula mo ang imo kabuhi pati ang mga kabuhi sang imo panimalay.\u201d"
                },
                "26": {
                    "verse_nr": "26",
                    "verse": "Niyan ang mga anak ni Dan nagpadayon sa ila dalanon; kag sang nakita ni Mica nga sila tama kakusug sa iya, nagbalik sia kag nagpauli sa iya balay."
                },
                "27": {
                    "verse_nr": "27",
                    "verse": "Kag ginkuha nila ang ginhimo ni Mica, kag ang sacerdote niya, kag nag-abut sa Lais, sa katawohan nga malinong kag malig-on, kag ginpatay sila sa sulab sang espada, kag ginsonog nila ang banwa sa kalayo."
                },
                "28": {
                    "verse_nr": "28",
                    "verse": "Kag wala sing manluluwas bangud nga malayo ini sa Sidon, kag wala sila sing paghisayo sa bisan kay sin-o nga tawo. Ini yara sa nalupyakan nga nahamtang sa Bet-rehob. Kag gintukud nila ang banwa, kag nagpuyo didto."
                },
                "29": {
                    "verse_nr": "29",
                    "verse": "Kag ginhingalanan nila ang banwa Dan, sono sa ngalan ni Dan nga ila amay, nga natawo kay Israel; apang sadto anay ang ngalan sang banwa Lais."
                },
                "30": {
                    "verse_nr": "30",
                    "verse": "Kag ang mga anak ni Dan nagpatindug sa ila kaugalingon sing larawan nga tinigban; kag si Jonatan nga anak ni Gersom, nga anak ni Moises, kag ang iya mga anak nga lalaki mga sacerdote sa kabikahan sang mga Danhanon tubtub sa adlaw sang pagbihag sang duta."
                },
                "31": {
                    "verse_nr": "31",
                    "verse": "Gani ginpatindug nila ang larawan nga tinigban ni Mica nga ginhimo niya, sa bug-os nga tion nga ang balay sang Dios didto sa Silo."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Sa sadto nga mga adlaw, sang wala sing hari sa Israel, may isa ka Levinhon nga nagapanlugayaw sa unhan nga kabakoloran sang Efraim, nga nagkuha sing isa ka babayi gikan sa Bet-lehem-juda."
                },
                "2": {
                    "verse_nr": "2",
                    "verse": "Kag ang iya babayi nagmakihilawason batok sa iya, kag naghalin sa iya pakadto sa balay sang iya amay sa Bet-lehem-juda, kag didto sia sing apat ka bulan."
                },
                "3": {
                    "verse_nr": "3",
                    "verse": "Niyan nagtindug ang iya bana kag nag-apas sa iya, sa pag-oloolo sa iya sa pagpabalik sa iya. Ang iya alagad upud sa iya kag ang duha ka asno. Kag gindala sia niya sa balay sang iya amay; kag sang nakita sia sang amay sang pamatan-on nga babayi, nalipay sia sa pagpakigkita sa iya."
                },
                "4": {
                    "verse_nr": "4",
                    "verse": "Kag ang iya ugangan nga lalaki, ang amay sang babayi nga pamatan-on, naghawid sa iya, kag nagpabilin sia kaupud niya sing tatlo ka adlaw; gani nagkaon sila kag nag-inum, kag nagpabilin didto."
                },
                "5": {
                    "verse_nr": "5",
                    "verse": "Kag sa ikap-at nga adlaw nagbangon sila sing aga pa, kag nagtindug sia sa pagtaliwan; apang ang amay sang pamatan-on nga babayi nagsiling sa iya umagad nga lalaki, \u201cPabaskuga ang imo tagiposoon sa isa ka hungit nga tinapay, kag ugaling maglakat kamo sa inyo dalanon.\u201d"
                },
                "6": {
                    "verse_nr": "6",
                    "verse": "Gani naglingkod sila nga duha kag nagkaon kag nag-inum sila sing tingub; kag ang amay sang pamatan-on nga babayi nagsiling sa lalaki, \u201cGinaampo ko sa imo magkahamuut ka sa pagpabilin sa bug-os nga gab-i, kag magkalipay ang imo tagiposoon.\u201d"
                },
                "7": {
                    "verse_nr": "7",
                    "verse": "Kag sang nagtindug ang lalaki sa pagtaliwan, ang iya ugangan nga lalaki nagpilit sa iya, kag nagpabilin pa sia didto."
                },
                "8": {
                    "verse_nr": "8",
                    "verse": "Kag sa ikalima nga adlaw nagbangon sia sing aga pa sa pagtaliwan; kag nagsiling ang amay sang pamatan-on nga babayi, \u201cPabaskuga ang imo tagiposoon, kag pabilin ka tubtub nga malisding ang adlaw.\u201d Gani nagkaon sila nga duha."
                },
                "9": {
                    "verse_nr": "9",
                    "verse": "Kag sang nagtindug ang lalaki sa pagtaliwan kag ang iya babayi kag ang iya alagad, ang iya ugangan, ang amay sang pamatan-on nga babayi, nagsiling sa iya, \u201cYari karon, ang adlaw nagapalapit sa kagab-ihon; ginaampo ko sa imo pabilin kamo sa bug-os nga gab-i. Yari karon, ang adlaw nagahingapus; pabilin ka diri agud nga magkalipay ang imo tagiposoon; kag buwas bugtaw kamo sa inyo dalanon, agud nga makapauli ka.\u201d"
                },
                "10": {
                    "verse_nr": "10",
                    "verse": "Apang ang lalaki indi buut magpabilin sa sadto nga gab-i; nagtindug sia kag nagtaliwan, kag nag-abut sa atubang sang Jebus (nga amo, ang Jerusalem). Kaupud niya ang duha ka asno nga nasiyahan, kag ang iya babayi man upud niya."
                },
                "11": {
                    "verse_nr": "11",
                    "verse": "Sang malapit sila sa Jebus, ang adlaw hapon na, kag nagsiling ang alagad sa iya agalon, \u201cKari ka, maghapit sa sini nga banwa sang mga Jebusnon, kag magpabilin sa sini.\u201d"
                },
                "12": {
                    "verse_nr": "12",
                    "verse": "Kag ang iya agalon nagsiling sa iya, \u201cDili kita maghapit sa banwa sang dumuloong, nga indi sa katawohan sang Israel; kondi magapadayon kita sa Gabaa.\u201d"
                },
                "13": {
                    "verse_nr": "13",
                    "verse": "Kag nagsiling sia sa iya alagad, \u201cKari kag magpalapit kita sa isa sini nga mga duug, kag magdayon kita sa Gabaa ukon sa Rama.\u201d"
                },
                "14": {
                    "verse_nr": "14",
                    "verse": "Gani nagpadayon sila kag naglakat sa ila dalanon; kag natunuran sila sang adlaw sa malapit sa Gabaa, nga iya sang Benjamin"
                },
                "15": {
                    "verse_nr": "15",
                    "verse": "kag naghapit sila didto, sa pagsulud sa pagdayon sa Gabaa. Kag nagsulud sia kag naglingkod sa dalan sang banwa; kay wala sing bisan sin-o nga tawo nga nagbaton sa ila sa iya balay sa pagpadayon."
                },
                "16": {
                    "verse_nr": "16",
                    "verse": "Kag yari karon, may isa ka lalaki nga tigulang nga nagpauli gikan sa iya hilikuton sa latagon sa kahaponon; ang lalaki taga-kabakoloran sang Efraim, kag nagpanlugayaw sia sa Gabaa; ang mga tawo sang duug mga Benjaminhon."
                },
                "17": {
                    "verse_nr": "17",
                    "verse": "Kag ginbayaw niya ang iya mga mata, kag nakita ang manlalakat sa dalan sang banwa; kag nagsiling ang tigulang, \u201cDiin ka makadto? kag diin ka maghalin?\u201d"
                },
                "18": {
                    "verse_nr": "18",
                    "verse": "Kag nagsiling sia sa iya, \u201cNagaagi kami gikan sa Bet-lehem-juda pakadto sa unhan nga kabakoloran sang Efraim, taga-didto ako. Nagkadto ako sa Bet-lehem-juda; kag nagakadto ako sa balay sang GINOO; kag wala sing bisan sin-o nga tawo nga nagbaton sa akon sa iya balay."
                },
                "19": {
                    "verse_nr": "19",
                    "verse": "May dagami kag kompay ako nga sa amon mga asno, nga may kalan-on kag alak man nga sa akon kag sa imo alagad nga babayi kag sa pamatan-on nga lalaki nga upud sa imo mga alagad; wala sing nakulang sa bisan ano nga butang.\u201d"
                },
                "20": {
                    "verse_nr": "20",
                    "verse": "Kag ang tigulang nagsiling, \u201cAng paghidait manginsa imo; sa wala sing ano man ang tanan mo nga kinahanglanon manginsa akon; lamang, indi ka magdayon sa dalan.\u201d"
                },
                "21": {
                    "verse_nr": "21",
                    "verse": "Gani gindala niya sia sa iya balay, kag ginhatagan sing kompay ang mga asno; kag nagpanghinaw sila sang ila mga tiil, kag nagkaon kag nag-inum."
                },
                "22": {
                    "verse_nr": "22",
                    "verse": "Sang nagakinasadya sila sa ila mga tagiposoon, yari karon, ang mga lalaki sang banwa, pila ka mga huroshuros, naglibut sa balay, nga nagapulpog sa ganhaan; kag nagpamolong sila sa tagbalay, ang tigulang nga lalaki, \u201cPagowaa ang lalaki nga nagsulud sa imo balay, agud nga makilala namon sia.\u201d"
                },
                "23": {
                    "verse_nr": "23",
                    "verse": "Kag ang lalaki, ang tagbalay, naggowa sa ila kag nagsiling sa ila, \u201cDili, mga utud ko, dili kamo maghimo sang among pagkalaut; sa ginatan-aw nga ining lalaki nagsulud sa akon balay, dili kamo maghimo sining kabuangan."
                },
                "24": {
                    "verse_nr": "24",
                    "verse": "Yari karon, yari ang akon anak nga babayi nga ulay kag ang babayi niya; pagowaon ko sila karon. Paubsa ninyo sila kag himoa sa ila ang maayo sa inyo; apang sa sining lalaki dili kamo maghimo sang among kabuangan.\u201d"
                },
                "25": {
                    "verse_nr": "25",
                    "verse": "Apang ang mga lalaki indi buut magpamati sa iya. Gani ginkaptan sang lalaki ang iya babayi, kag ginpagowa sia sa ila; kag sila naghiusa sa iya, kag ginhimuslan nila sia sa bug-os nga gab-i tubtub sa aga. Kag ginbuhian nila sia sang nagpamanagbanag na."
                },
                "26": {
                    "verse_nr": "26",
                    "verse": "Niyan sang pagpamanagbanag nag-abut ang babayi, kag napukan sa ganhaan sang balay sang lalaki diin ang iya ginoo, tubtub nga nagsanag."
                },
                "27": {
                    "verse_nr": "27",
                    "verse": "Kag nagbangon sa aga ang iya ginoo, kag nagbukas sang mga ganhaan sang balay kag naggowa sa pagpadayon sa iya dalanon, yari karon ang iya babayi napukan sa ganhaan sang balay, nga ang iya mga kamut sa atangan."
                },
                "28": {
                    "verse_nr": "28",
                    "verse": "Nagsiling sia sa iya, \u201cTindug ka, kag maglakat na kita.\u201d Apang wala sing nagsabat. Niyan ginpahamtang niya sia sa ibabaw sang asno; kag nagtindug ang lalaki kag nagpauli sa iya duug."
                },
                "29": {
                    "verse_nr": "29",
                    "verse": "Kag sang nag-abut sia sa iya balay, nagkuha sia sing sundang, kag ginkaptan ang iya babayi kag ginhiwahiwa sia, sono sa iya mga tul-an, sa napulog duha ka bahin, kag ginpadala sia sa bug-os nga ginsakpan sang Israel."
                },
                "30": {
                    "verse_nr": "30",
                    "verse": "Kag ang tanan nga nakakita sini nagsiling, \u201cWala nga mas-a sing subong nga buhat nga nahimo ukon nakita kutub sang adlaw nga ang katawohan sang Israel nagtaklad gikan sa duta sang Egipto tubtub sining adlaw; patugsilingi ini, magkasugut, kag magpamolong.\u201d"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Niyan naggowa ang tanan nga katawohan sang Israel, kag ang katilingban sang Israel nagtipon subong sang isa ka tawo, kutub sa Dan tubtub sa Beer-seba, pati ang duta sang Galaad, sa GINOO sa Mizpa."
                },
                "2": {
                    "verse_nr": "2",
                    "verse": "Kag ang mga pangolo sang bug-os nga katawohan, sang tanan nga kabikahan sang Israel, nag-atubang sila sa pagtipon sang mga tawo sang Dios, apat ka gatus ka libo ka lalaki nga nagalakat nga naggabut sing espada."
                },
                "3": {
                    "verse_nr": "3",
                    "verse": "(Karon ang mga anak sang Benjamin nakabati nga ang katawohan sang Israel nagtaklad sa Mizpa.) Kag nagsiling ang katawohan sang Israel, \u201cSugiri kami, paano bala ang pagkahanabu sining pagkamalaut?\u201d"
                },
                "4": {
                    "verse_nr": "4",
                    "verse": "Kag nagsabat ang Levinhon, ang bana sang babayi nga ginpatay, kag nagsiling, \u201cAko nag-abut sa Gabaa, nga sakup sang Benjamin, ako kag ang akon babayi, sa pagdayon."
                },
                "5": {
                    "verse_nr": "5",
                    "verse": "Kag ang mga lalaki sang Gabaa nagtindug batok sa akon, kag naglibut sa akon sa balay sa kagab-ihon; naghunahuna sila sa pagpatay sa akon, kag ang akon babayi ginlugus nila, kag napatay sia."
                },
                "6": {
                    "verse_nr": "6",
                    "verse": "Kag gindala ko ang akon babayi kag ginhiwahiwa sia, kag ginpadala sia sa bug-os nga duta sang panublion sang Israel; kay nakahimo sila sing hinigal kag kabuangan sa Israel."
                },
                "7": {
                    "verse_nr": "7",
                    "verse": "Yari karon, kamo nga katawohan sang Israel, tanan sa inyo, ihatag ninyo diri ang inyo laygay kag kasugtanan.\u201d"
                },
                "8": {
                    "verse_nr": "8",
                    "verse": "Kag ang tanan nga katawohan nagtindug subong sang isa ka tawo, nga nagasiling, \u201cWala sing bisan sin-o sa amon nga magkadto sa iya layanglayang, kag wala sing bisan sin-o sa amon nga magpauli sa iya balay."
                },
                "9": {
                    "verse_nr": "9",
                    "verse": "Apang karon amo ini ang butang nga himoon namon sa Gabaa: magataklad kami batok sa iya paagi sa papalad"
                },
                "10": {
                    "verse_nr": "10",
                    "verse": "kag magakuha kami sing napulo ka tawo sa isa ka gatus sa bug-os sang tanan nga kabikahan sang Israel, kag isa ka gatus sa isa ka libo, kag isa ka libo gikan sa isa ka laksa, sa pagkuha sing mga kalan-on nga sa katawohan, agud nga mahimo nila kon mag-abut sila sa Gabaa sang Benjamin, ang sono sa tanan nga kabuangan nga ginhimo nila sa Israel.\u201d"
                },
                "11": {
                    "verse_nr": "11",
                    "verse": "Gani ang tanan nga mga lalaki sang Israel nagtipon batok sa banwa, nga naghiusa sing tingub subong sang isa ka tawo."
                },
                "12": {
                    "verse_nr": "12",
                    "verse": "Kag ang mga kabikahan sang Israel nagpadala sing mga lalaki sa bug-os nga kabikahan ni Benjamin, nga nagasiling, \u201cAno bala ini nga pagkamalaut nga nahanabu sa tunga ninyo?"
                },
                "13": {
                    "verse_nr": "13",
                    "verse": "Busa karon itugyan ninyo ang mga lalaki, ang mga huroshuros nga yara sa Gabaa, agud nga mapatay namon sila, kag masikway ang malaut gikan sa Israel.\u201d Apang ang Benjamin indi buut magpamati sa tingug sang ila mga utud, ang katawohan sang Israel."
                },
                "14": {
                    "verse_nr": "14",
                    "verse": "Kag ang mga anak sang Benjamin nagtipon sila sing tingub sa Gabaa gikan sa mga banwa, sa paggowa sa pagpakig-away sa katawohan sang Israel."
                },
                "15": {
                    "verse_nr": "15",
                    "verse": "Kag ang mga anak sang Benjamin gikan sa kabanwaanan naisipan sadto nga adlaw nga duha ka pulo kag anum ka libo ka lalaki nga naggabut sing espada, luwas sang pumuluyo sang Gabaa, nga naisipan nga pito ka gatus ka lalaki nga pinili."
                },
                "16": {
                    "verse_nr": "16",
                    "verse": "Sa tunga sini nga bug-os nga katawohan may pito ka gatus ka lalaki nga pinili nga walis; ang tagsatagsa makalabyog sing mga bato sa malabohok, kag wala paglisa."
                },
                "17": {
                    "verse_nr": "17",
                    "verse": "Kag ang mga tawo sang Israel, luwas sang Benjamin, naisipan nga apat ka gatus ka libo ka lalaki nga naggabut sing espada; ini sila tanan lalaki nga hangaway."
                },
                "18": {
                    "verse_nr": "18",
                    "verse": "Ang katawohan sang Israel nagtindug kag nagtaklad pa Bet-el, kag nagpangayo sing laygay sa Dios, \u201cSin-o bala sa amon ang magtaklad sing una sa pagpakig-away sa mga anak sang Benjamin?\u201d Kag ang GINOO nagsiling, \u201cAng Juda ang magauna.\u201d"
                },
                "19": {
                    "verse_nr": "19",
                    "verse": "Niyan ang katawohan sang Israel nagbangon sing aga pa, kag nagpahamtang sing dologan batok sa Gabaa."
                },
                "20": {
                    "verse_nr": "20",
                    "verse": "Kag naggowa ang mga lalaki sang Israel sa pagpakig-away sang Benjamin; kag ang mga lalaki sang Israel nagpahamtang sing paagisud sa inaway batok sa ila sa Gabaa."
                },
                "21": {
                    "verse_nr": "21",
                    "verse": "Ang mga anak sang Benjamin naggowa sa Gabaa, kag naglaglag sa duta sang mga Israelnon sa sadto nga adlaw sing duha ka pulo kag duha ka libo ka lalaki."
                },
                "22": {
                    "verse_nr": "22",
                    "verse": "Apang ang katawohan, ang mga lalaki sang Israel, nagpangisug sa ila kaugalingon, kag nagpahamtang sing paagisud liwat sa inaway sa duug diin sila nagpahamtang sing paagisud sa nahauna nga adlaw."
                },
                "23": {
                    "verse_nr": "23",
                    "verse": "Kag ang katawohan sang Israel nagtaklad kag naghibi sa atubangan sang GINOO tubtub sa kahaponon; kag nagpamangkot sila sa GINOO, \u201cMagapalapit bala ako liwat sa pagpakig-away sa mga anak sang Benjamin nga akon utud?\u201d Kag ang GINOO nagsiling, \u201cTaklad kamo batok sa ila.\u201d"
                },
                "24": {
                    "verse_nr": "24",
                    "verse": "Gani nagpalapit ang katawohan sang Israel batok sa mga anak sang Benjamin sa ikaduha nga adlaw."
                },
                "25": {
                    "verse_nr": "25",
                    "verse": "Kag naggowa ang Benjamin batok sa ila gikan sa Gabaa sa ikaduha nga adlaw, kag naglaglag sa duta sa katawohan sang Israel liwat sing napulo kag walo ka libo ka lalaki; ini sila tanan naggabut sing espada."
                },
                "26": {
                    "verse_nr": "26",
                    "verse": "Niyan ang tanan nga katawohan sang Israel, ang tanan nga katawohan, nagtaklad kag nag-abut sa Bet-el kag naghibi; naglingkod didto sa atubangan sang GINOO, kag nagpuasa sa sadto nga adlaw tubtub sa kahaponon, kag nagdolot sila sing mga halad-nga-sinonog kag mga halad-sa-paghidait sa atubangan sang GINOO."
                },
                "27": {
                    "verse_nr": "27",
                    "verse": "Kag ang katawohan sang Israel nagpamangkot sa GINOO (kay ang kaban sang katipan sang Dios didto pa sa sadto nga mga adlaw"
                },
                "28": {
                    "verse_nr": "28",
                    "verse": "kag si Finees nga anak ni Eleazar, ang anak ni Aaron, nagtindug sa atubangan sini sadto nga mga adlaw), nga nagasiling, \u201cMagataklad pa bala kami liwat sa pagpakig-away sa mga anak sang Benjamin nga amon utud, ukon magauntat kami?\u201d Kag ang GINOO nagsiling, \u201cMagtaklad; kay buwas itugyan ko sila sa inyo kamut.\u201d"
                },
                "29": {
                    "verse_nr": "29",
                    "verse": "Gani ang Israel nagbutang sing mga manugpuut batok sa Gabaa palibut."
                },
                "30": {
                    "verse_nr": "30",
                    "verse": "Kag ang katawohan sang Israel nagtaklad batok sa mga anak sang Benjamin sa ikatlo nga adlaw, kag nagpahamtang sila sing paagisud batok sa Gabaa, subong sang iban nga mga tion."
                },
                "31": {
                    "verse_nr": "31",
                    "verse": "Kag ang mga anak sang Benjamin naggowa batok sa katawohan, kag nagpalayo sila sa banwa; kag nagsugud sila sa pagsamad kag pagpatay sang mga tawo subong sang iban nga mga tion, sa mga dalan, nga ginaagihan sang isa pataklad sa Bet-el kag ang iban pa Gabaa, sa latagon, nga mga katloan ka lalaki sang Israel."
                },
                "32": {
                    "verse_nr": "32",
                    "verse": "Kag nagsiling ang mga anak sang Benjamin, \u201cNagakapukan sila sa atubangan naton, subong sang sa nahauna.\u201d Apang ang mga anak sang Israel nagsiling, \u201cMagpalagyo kita, kag papalayoon sila gikan sa banwa pakadto sa mga dalan.\u201d"
                },
                "33": {
                    "verse_nr": "33",
                    "verse": "Kag ang tanan nga lalaki sang Israel nagtindug gikan sa ila duug, kag nagpahamtang sila sing paagisud sa Baal-tamar; kag ang mga manugpuut sang Israel naggowa sa ila duug gikan sa Maare-geba."
                },
                "34": {
                    "verse_nr": "34",
                    "verse": "Kag nag-abut ang napulo ka libo ka mga lalaki nga pinili sa bug-os nga Israel batok sa Gabaa, kag ang inaway matama; apang ang mga Benjaminhon wala makahibalo nga ang kalaut malapit sa ila."
                },
                "35": {
                    "verse_nr": "35",
                    "verse": "Kag ang GINOO nagsamad sang Benjamin sa atubangan sang Israel; kag ang mga anak sang Israel naglaglag sa Benjamin sadto nga adlaw sing duha ka pulo kag lima ka libo kag isa ka gatus ka lalaki; ini nga tanan sila naggabut sing espada."
                },
                "36": {
                    "verse_nr": "36",
                    "verse": "Gani nakita sang mga anak sang Benjamin nga nasamad sila.\nAng mga lalaki sang Israel naghatag sing duug sa Benjamin, bangud nga nagsalig sila sa mga manugpuut nga nabutang nila batok sa Gabaa."
                },
                "37": {
                    "verse_nr": "37",
                    "verse": "Kag ang mga manugpuut nagdalidali kag nagdamhag sa Gabaa; ang mga manugpuut naglapta kag ginlaglag nila sa sulab sang espada ang bug-os nga banwa."
                },
                "38": {
                    "verse_nr": "38",
                    "verse": "Karon ang tanda nga ginpat-ud sa tunga sang mga lalaki sang Israel kag sang mga manugpuut amo nga kon magpatub-ok sila sing daku nga aso gikan sa banwa"
                },
                "39": {
                    "verse_nr": "39",
                    "verse": "ang mga lalaki sang Israel mag-isul sa inaway. Karon ang Benjamin nagsugud sa pagsamad kag pagpatay sang mga lalaki sang Israel nga mga katloan ka lalaki; nagsiling sila, \u201cSa pagkamatuud ginasamad sila sa atubangan naton, subong sang sa nahauna nga inaway.\u201d"
                },
                "40": {
                    "verse_nr": "40",
                    "verse": "Apang sang nagsugud sa pagtub-ok gikan sa banwa ang panganud nga haligi nga aso, nagbalikid ang mga Benjaminhon sa olihi nila; kag yari karon, ang bug-os nga banwa nagtub-ok sa aso sa langit."
                },
                "41": {
                    "verse_nr": "41",
                    "verse": "Niyan nagbalik ang mga lalaki sang Israel, kag ang mga lalaki sang Benjamin nalisang, kay nakita nila nga ang malaut nag-abut sa ila."
                },
                "42": {
                    "verse_nr": "42",
                    "verse": "Busa nagtalikod sila sa atubangan sang mga lalaki sang Israel pakadto sa dalanon sang kamingawan; apang ang inaway nagsonod sing mapiot sa ila, kag ang mga naghalin sa mga banwa naglaglag sa ila sa tunga sini."
                },
                "43": {
                    "verse_nr": "43",
                    "verse": "Ginlikupan nila ang mga Benjaminhon, ginlagas sila kag gintasak sila sa ila palahuwayan nga duug tubtub sa tampad sang Gabaa nayon sa bulutlakan sang adlaw."
                },
                "44": {
                    "verse_nr": "44",
                    "verse": "Napukan sa Benjamin ang napulo kag walo ka libo ka lalaki, tanan sila mga lalaki nga isganan."
                },
                "45": {
                    "verse_nr": "45",
                    "verse": "Kag nagtalikod sila kag nagpalagyo nayon sa kamingawan tubtub sa igang sang Rimon; ginsigput sa ila sa mga dalanon ang lima ka libo ka lalaki, kag ginsonod sila sing mapiot tubtub sa Gidom, kag ginsamad sa ila ang duha ka libo ka lalaki."
                },
                "46": {
                    "verse_nr": "46",
                    "verse": "Gani ang tanan nga napukan sadto nga adlaw sa mga tawo sang Benjamin duha ka pulo kag lima ka libo ka lalaki nga naggabut sing espada, ini tanan mga tawo nga isganan."
                },
                "47": {
                    "verse_nr": "47",
                    "verse": "Apang ang anum ka gatus ka tawo nagtalikod kag nagpalagyo nayon sa kamingawan tubtub sa igang sang Rimon, kag nagpuyo sa igang sang Rimon sing apat ka bulan."
                },
                "48": {
                    "verse_nr": "48",
                    "verse": "Kag ang mga lalaki sang Israel nagbalik batok sa mga anak sang Benjamin, kag ginpatay sila sa sulab sang espada, ang bug-os nga banwa kag ang kahayupan kag ang tanan nga nakita nila. Ang tanan nga banwa nga ila naabutan ginsonog sa kalayo."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Karon ang mga lalaki sang Israel nagsumpa sa Mizpa, \u201cWala sing bisan sin-o sa aton nga magpaasawa sang iya anak nga babayi kay Benjamin.\u201d"
                },
                "2": {
                    "verse_nr": "2",
                    "verse": "Kag ang katawohan nag-abut sa Bet-el, kag naglingkod didto tubtub sa kahaponon sa atubangan sang Dios, kag nagbayaw sang ila tingug kag naghibi sing tama."
                },
                "3": {
                    "verse_nr": "3",
                    "verse": "Kag nagsiling sila, \u201cO GINOO, ang Dios sang Israel, ngaa bala nahanabu ini sa Israel, nga may makulang sini nga adlaw sing isa ka kabikahan sa Israel?\u201d"
                },
                "4": {
                    "verse_nr": "4",
                    "verse": "Kag sang adlaw nga madason ang katawohan nagbangon sing aga pa, kag nagpatindug didto sing halaran, kag nagdolot sing mga halad-nga-sinonog kag mga halad-sa-paghidait."
                },
                "5": {
                    "verse_nr": "5",
                    "verse": "Kag ang katawohan sang Israel nagsiling, \u201cSin-o bala sa tunga sang tanan nga kabikahan sang Israel nga wala magtaklad sa katilingban sa GINOO?\u201d Kay nakahimo sila sing daku nga sumpa batok sa wala magtaklad sa GINOO sa Mizpa, nga nagasiling, \u201cSa pagkamatuud patyon sia.\u201d"
                },
                "6": {
                    "verse_nr": "6",
                    "verse": "Kag naghinulsul ang katawohan sang Israel tungud kay Benjamin nga ila utud, kag nagsiling, \u201cMay isa ka kabikahan nga nautud gikan sa Israel sini nga adlaw."
                },
                "7": {
                    "verse_nr": "7",
                    "verse": "Paano bala ang pagpaasawa naton sa ila nga nabilin, sa ginatan-aw nga nagsumpa kita sa GINOO nga indi kita magpaasawa sa ila sang aton mga anak nga babayi?\u201d"
                },
                "8": {
                    "verse_nr": "8",
                    "verse": "Kag nagsiling sila, \u201cAno bala nga isa ka kabikahan sang Israel nga wala magtaklad sa GINOO sa Mizpa?\u201d Kag yari karon, wala sing bisan isa nga nag-abut sa dologan sa pagtilipon gikan sa Jabes-galaad."
                },
                "9": {
                    "verse_nr": "9",
                    "verse": "Kay sang gin-isip ang katawohan, yari karon, wala gid sing bisan sin-o didto nga gikan sa mga pumuluyo sang Jabes-galaad."
                },
                "10": {
                    "verse_nr": "10",
                    "verse": "Gani ang katilingban nagpadala didto sing napulo kag duha ka libo ka lalaki nga labi gid kaisganan, kag ginsogo sila, \u201cLakat kamo kag patya ninyo sa sulab sang espada ang mga pumuluyo sang Jabes-galaad; pati ang mga babayi kag ang mga magamay."
                },
                "11": {
                    "verse_nr": "11",
                    "verse": "Amo ini ang butang nga himoon ninyo; laglagon ninyo sing totoo ang tanan nga lalaki kag ang tanan nga babayi nga nakahulid sa lalaki.\u201d"
                },
                "12": {
                    "verse_nr": "12",
                    "verse": "Kag nakita nila sa tunga sang mga pumuluyo sang Jabes-galaad ang apat ka gatus ka pamatan-on nga babayi nga ulay nga wala makahulid sa lalaki; kag gindala sila nila sa dologan sa Silo, nga yara sa duta sang Canaan."
                },
                "13": {
                    "verse_nr": "13",
                    "verse": "Niyan ang bug-os nga katilingban nagpadala kag nagpamolong sa mga anak sang Benjamin nga yadto sa igang sang Rimon, kag nagbantala sa ila sing paghidait."
                },
                "14": {
                    "verse_nr": "14",
                    "verse": "Kag nagbalik ang mga Benjaminhon sadto nga tion; kag ginhatag nila sa ila ang mga babayi nga ginluwas nila nga buhi sa mga babayi sang Jabes-galaad; apang wala sila makatapud sa ila."
                },
                "15": {
                    "verse_nr": "15",
                    "verse": "Kag ang katawohan naghinulsul tungud kay Benjamin bangud nga ang GINOO naghimo sing bulwang sa mga kabikahan sang Israel."
                },
                "16": {
                    "verse_nr": "16",
                    "verse": "Niyan nagsiling ang mga tigulang sang katilingban, \u201cPaano bala ang pagpaasawa naton sa ila nga nabilin, sa ginatan-aw nga ang mga babayi gikan sa Benjamin nalaglag?\u201d"
                },
                "17": {
                    "verse_nr": "17",
                    "verse": "Kag nagsiling sila, \u201cKinahanglan nga may panublion sa mga nakapalagyo sang Benjamin, agud nga indi mapanas ang isa ka kabikahan sa Israel."
                },
                "18": {
                    "verse_nr": "18",
                    "verse": "Wala sing sapayan indi kita makapaasawa sa ila sang aton mga anak nga babayi.\u201d Kay ang katawohan sang Israel nakasumpa, \u201cPinakamalaut sia nga nagahatag sing asawa sa Benjamin.\u201d"
                },
                "19": {
                    "verse_nr": "19",
                    "verse": "Gani nagsiling sila, \u201cYari karon, may piesta sa GINOO tuigtuig sa Silo, nga yara sa aminhan sang Bet-el, sa nasidlangan sang dalan nga nagataklad gikan sa Bet-el pa Siquem, kag sa bagatnan sang Lebona.\u201d"
                },
                "20": {
                    "verse_nr": "20",
                    "verse": "Kag nagsogo sila sa mga anak sang Benjamin, nga nagasiling, \u201cKadto kamo kag magpuut sa mga ulubasan"
                },
                "21": {
                    "verse_nr": "21",
                    "verse": "kag tan-awa ninyo; kon ang babayi nga mga anak sang Silo maggowa sa pagsaut sa mga sinaut, niyan maggowa kamo gikan sa mga ulubasan kag magdakup ang tagsa ka tawo sa inyo sang iya asawa sa babayi nga mga anak sang Silo, kag magkadto sa duta sang Benjamin."
                },
                "22": {
                    "verse_nr": "22",
                    "verse": "Kag kon mag-abut ang ila mga ginikanan ukon ang ila mga utud sa pagyamo sa aton, kita magsiling sa ila, \u2018Ihatag ninyo sila sa amon nga dolot; bangud nga wala kami magkuha nga sa tagsa ka tawo sang iya asawa sa inaway, kag wala man ninyo pag-ihatag sila sa ila, kay kontani malinapason kamo karon.\u2019\u201d"
                },
                "23": {
                    "verse_nr": "23",
                    "verse": "Kag amo ini ang ginhimo sang mga anak sang Benjamin, kag nagkuha sila sing mga asawa, sono sa ila kadamuon, gikan sa ila nga nagsaut nga gintaban nila; niyan naglakat sila kag nagpauli sa ila panublion, kag nagpatindug sang mga banwa, kag nagpuyo sa ila."
                },
                "24": {
                    "verse_nr": "24",
                    "verse": "Kag ang katawohan sang Israel nagtaliwan gikan didto sa sadto nga tion, ang tagsa ka tawo sa iya kabikahan kag sa iya panimalay, kag naghalin sila didto ang tagsa ka tawo pakadto sa iya panublion."
                },
                "25": {
                    "verse_nr": "25",
                    "verse": "Sa sadto nga mga adlaw wala sing hari sa Israel; ang tagsa ka tawo naghimo sang matarung sa iya kaugalingon nga mga mata."
                }
            }
        }
    }
}