{
    "version": "ABHIL82",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sa ikaduhang tuig ni Dario nga hari, sa bulan nga ikan-um, sa nahaunang adlaw sang bulan, ang polong sang GINOO nag-abut paagi kay Hageo nga manalagna kay Zorobabel nga anak ni Sealtiel, pangolo-puud sang Juda, kag kay Josue nga anak ni Josadac, ang pinakamataas nga sacerdote"
                },
                "2": {
                    "verse_nr": "2",
                    "verse": "\u201cAmo ini ang ginapamolong sang GINOO sang mga kasoldadosan: Ining katawohan nagasiling nga ang tion wala pa mag-abut nga patindugon ang balay sang GINOO.\u201d"
                },
                "3": {
                    "verse_nr": "3",
                    "verse": "Niyan nag-abut ang polong sang GINOO paagi kay Hageo nga manalagna"
                },
                "4": {
                    "verse_nr": "4",
                    "verse": "\u201cTion bala ini sa inyo sa pagpuyo sa inyo mga balay nga nakisamihan, samtang ining balay guba?"
                },
                "5": {
                    "verse_nr": "5",
                    "verse": "Busa karon amo ini ang ginasiling sang GINOO sang mga kasoldadosan: Patugsilingi ang inyo mga dalanon."
                },
                "6": {
                    "verse_nr": "6",
                    "verse": "Nakasab-ug kamo sing madamu, kag nagatipon sing diotay; nagakaon kamo, apang wala kamo mabusug; nagainum kamo, apang wala kamo maayawi sing ilimnon; nagapanaput kamo, apang wala gid sing nag-init; kag ang mga nagabaton sing sohol nagabaton sing mga sohol sa pagsulud sini sa puyo nga may mga buslot."
                },
                "7": {
                    "verse_nr": "7",
                    "verse": "\u201cAmo ini ang ginasiling sang GINOO sang mga kasoldadosan: Patugsilingi ang inyo mga dalanon."
                },
                "8": {
                    "verse_nr": "8",
                    "verse": "Tukad kamo sa bukid kag magdala sing kahoy kag patindugon ang balay, agud nga mahamuut ako sini kag paghimayaon ako, nagasiling ang GINOO."
                },
                "9": {
                    "verse_nr": "9",
                    "verse": "Nagahulat kamo sing madamu, kag, yari karon, nag-abut ini sa diotay; kag sang gindala ninyo ini pauli, ginhuyup ko ini. Ngaa bala? nagasiling ang GINOO sang mga kasoldadosan. Bangud sang akon balay nga guba, samtang nga kamo nagadalagan ang tagsa ka tawo sa iya kaugalingon nga balay."
                },
                "10": {
                    "verse_nr": "10",
                    "verse": "Busa bangud sa inyo ang mga langit nagapugung sang ton-og, kag ang duta nagapugung sang iya bunga."
                },
                "11": {
                    "verse_nr": "11",
                    "verse": "Kag gintawag ko ang kakigas sa duta kag sa mga bukid, sa uyas, sa bag-o nga alak, sa lana, sa ginapatubas sang duta, sa mga tawo kag sa kahayupan, kag sa bug-os nga kinabudlayan sang mga kamut.\u201d"
                },
                "12": {
                    "verse_nr": "12",
                    "verse": "Niyan si Zorobabel nga anak ni Sealtiel, kag si Josue nga anak ni Josadac, ang pinakamataas nga sacerdote, pati ang tanan nga nabilin sang katawohan, nagtuman sang tingug sang GINOO nga ila Dios, kag sang mga polong ni Hageo nga manalagna, sono sa ginpadala sa iya sang GINOO nga Dios nila; kag ang katawohan nagkahadluk sa atubangan sang GINOO."
                },
                "13": {
                    "verse_nr": "13",
                    "verse": "Niyan nagpamolong si Hageo, nga manugbalita sang GINOO, sang balita sang GINOO sa katawohan, \u201cAko nagaupud sa inyo, nagasiling ang GINOO.\u201d"
                },
                "14": {
                    "verse_nr": "14",
                    "verse": "Kag ginpukaw sang GINOO ang espiritu ni Zorobabel nga anak ni Sealtiel, pangolo-puud sang Juda, kag ang espiritu ni Josue nga anak ni Josadac, ang pinakamataas nga sacerdote, kag ang espiritu sang bug-os nga nabilin sang katawohan; kag nag-abut sila kag nagpangabudlay sa balay sang GINOO sang mga kasoldadosan, nga ila Dios"
                },
                "15": {
                    "verse_nr": "15",
                    "verse": "sa ikaduha ka pulo kag apat nga adlaw sang bulan, sa ikan-um nga bulan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "sa ikapitong bulan, sa ikaduha ka pulo ka isa nga adlaw sang bulan, nag-abut ang polong sang GINOO kay Hageo nga manalagna"
                },
                "2": {
                    "verse_nr": "2",
                    "verse": "\u201cIpamolong karon kay Zorobabel nga anak ni Sealtiel, pangolo-puud sang Juda, kag kay Josue nga anak ni Josadac, ang pinakamataas nga sacerdote, kag sa nabilin sang katawohan, nga nagsiling"
                },
                "3": {
                    "verse_nr": "3",
                    "verse": "\u201cSin-o bala ang nabilin sa inyo nga nakakita sining balay sa iya una nga himaya? Paano bala ang pagtan-aw ninyo sini karon? Indi bala ini subong nga wala sa inyo mga mata?"
                },
                "4": {
                    "verse_nr": "4",
                    "verse": "Apang karon magpakabakud, O Zorobabel, nagasiling ang GINOO; magpakabakud, O Josue, anak ni Josadac, ang pinakamataas nga sacerdote; magpakabakud, tanan kamo nga katawohan sang duta, nagasiling ang GINOO; magpangabudlay, kay ako nagaupud sa inyo, nagasiling ang GINOO sang mga kasoldadosan"
                },
                "5": {
                    "verse_nr": "5",
                    "verse": "sono sa polong nga ginpakigkatipan ko sa inyo sang paggowa ninyo sa Egipto. Ang akon Espiritu nagpabilin sa tunga ninyo; dili kamo magkahadluk."
                },
                "6": {
                    "verse_nr": "6",
                    "verse": "Kay amo ini ang ginasiling sang GINOO sang mga kasoldadosan: Sa makaisa pa, sa diotay nga tion, uyugon ko ang mga langit kag ang duta kag ang dagat kag ang mamala nga duta"
                },
                "7": {
                    "verse_nr": "7",
                    "verse": "kag uyugon ko ang tanan nga pungsud, agud nga ang bilidhon nga mga butang sang tanan nga pungsud magaabut, kag pun-on ko ining balay sing himaya, nagasiling ang GINOO sang mga kasoldadosan."
                },
                "8": {
                    "verse_nr": "8",
                    "verse": "Ang pilak akon, kag ang bulawan akon, nagasiling ang GINOO sang mga kasoldadosan."
                },
                "9": {
                    "verse_nr": "9",
                    "verse": "Ang olihing himaya sining balay mangindaku pa sa una, nagasiling ang GINOO sang mga kasoldadosan; kag sa sining duug ihatag ko ang paghidait, nagasiling ang GINOO sang mga kasoldadosan.\u2019\u201d"
                },
                "10": {
                    "verse_nr": "10",
                    "verse": "Sa ikaduha ka pulo kag apat nga adlaw sang bulan nga ikasiam, sa ikaduhang tuig ni Dario, nag-abut ang polong sang GINOO paagi kay Hageo nga manalagna."
                },
                "11": {
                    "verse_nr": "11",
                    "verse": "\u201cAmo ini ang ginasiling sang GINOO sang mga kasoldadosan: Pamangkota karon ang mga sacerdote nahanungud sang kasogoan"
                },
                "12": {
                    "verse_nr": "12",
                    "verse": "\u2018Kon ang isa magputus sang unud nga balaan sa sidsid sang iya bayo, kag makatandug sa iya sidsid sing tinapay, ukon linaga, ukon alak, ukon lana, ukon bisan anong kalan-on, manginbalaan bala ini?\u2019\u201d Ang mga sacerdote nagsabat, \u201cIndi.\u201d"
                },
                "13": {
                    "verse_nr": "13",
                    "verse": "Niyan nagsiling si Hageo, \u201cKon ang isa nga dimatinlo bangud sang lawas nga patay makatandug sang bisan ano sini, mangindimatinlo bala ini?\u201d Ang mga sacerdote nagsabat, \u201cIni mangindimatinlo.\u201d"
                },
                "14": {
                    "verse_nr": "14",
                    "verse": "Niyan si Hageo nagsiling, \u201cSubong sini ining katawohan, kag subong sini ining pungsud sa atubangan nakon, nagasiling ang GINOO; kag subong sini man ang tagsa ka binuhatan sang illa mga kamut; kag ang ginahalad nila didto dimatinlo."
                },
                "15": {
                    "verse_nr": "15",
                    "verse": "Karon ginaampo ko sa inyo, patugsilingi kutub sining adlaw padayon kon ano ang matabu. Sa wala pa matungtung ang bato sa bato sa templo sang GINOO, paano kamo?"
                },
                "16": {
                    "verse_nr": "16",
                    "verse": "Sa bug-os sadtong tion, kon magpalapit ang isa sa tinumpok nga duha ka pulo ka sukub, may napulo lamang; kon ang isa magpalapit sa suludlan sang alak sa pagkuha sing kalim-an ka sukub, may duha ka pulo lamang."
                },
                "17": {
                    "verse_nr": "17",
                    "verse": "Ginsakit ko kamo sang panglaya kag sang kusim kag sang ulan nga hielo nga daw bato sa tanan nga binuhatan sang inyo mga kamut; apang wala kamo magbalik sa akon, nagasiling ang GINOO."
                },
                "18": {
                    "verse_nr": "18",
                    "verse": "Patugsilingi, kutub sining adlaw padayon, kutub sa ikaduha ka pulo kag apat nga adlaw sang bulan nga ikasiam. Kutub sang adlaw nga ginpahamtang ang sadsaran sang templo sang GINOO, patugsilingi ini"
                },
                "19": {
                    "verse_nr": "19",
                    "verse": "Yara pa bala ang binhi sa damisag? Ang uvas, ang higuera, ang granada, kag ang olivo wala bala magpamunga? Kutub sining adlaw padayon pakamaayohon ko kamo.\u201d"
                },
                "20": {
                    "verse_nr": "20",
                    "verse": "Ang polong sang GINOO nag-abut sa ikaduha kay Hageo sa ikaduha ka pulo kag apat nga adlaw sang bulan"
                },
                "21": {
                    "verse_nr": "21",
                    "verse": "\u201cIpamolong kay Zorobabel, pangolo-puud sang Juda, nga nagasiling, Uyugon ko ang kalangitan kag ang duta"
                },
                "22": {
                    "verse_nr": "22",
                    "verse": "kag pukanon ko ang trono sang mga ginharian; laglagon ko ang kusug sang mga ginharian sang mga pungsud, kag wagwagon ko ang mga kangga kag ang mga nagasakay sa ila; kag ang mga kabayo kag ang mga nagasakay sa ila maholog, ang tagsatagsa paagi sa espada sang iya utud."
                },
                "23": {
                    "verse_nr": "23",
                    "verse": "Sa sadtong adlaw, nagasiling ang GINOO sang mga kasoldadosan, kuhaon ko ikaw, O Zorobabel nga akon alagad, ang anak ni Sealtiel, nagasiling ang GINOO, kag himoon ko ikaw subong sang singsing nga inugpat-in; kay ginpili ko ikaw, nagasiling ang GINOO sang mga kasoldadosan.\u201d"
                }
            }
        }
    }
}