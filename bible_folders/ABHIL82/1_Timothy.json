{
    "version": "ABHIL82",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, pinadala ni Cristo Jesus sono sa sogo sang Dios nga aton Manluluwas kag ni Cristo Jesus nga aton paglaum"
                },
                "2": {
                    "verse_nr": "2",
                    "verse": "Kay Timoteo, akon matuud nga anak sa pagtoo:\nAng bugay, kalooy, kag paghidait nga gikan sa Dios nga Amay kag kay Cristo Jesus nga aton Ginoo."
                },
                "3": {
                    "verse_nr": "3",
                    "verse": "Subong nga nagpangabay ako sa imo sang nagapakadto ako sa Macedonia, pabilin ka sa Efeso agud nga matulinan mo ang pila ka tawo nga dili magpanudlo sing tuhay nga pagtolon-an"
                },
                "4": {
                    "verse_nr": "4",
                    "verse": "ukon magsapak sa patopato nga mga sugilanon kag walay katapusan nga mga listahan sang kaliwatan nga nagahikot sing mga kasuayon sa baylo sang pagkatinugyanan sang Dios nga yara sa pagtoo"
                },
                "5": {
                    "verse_nr": "5",
                    "verse": "sanglit kay ang katuyoan sang aton tulin amo ang gugma nga gikan sa tagiposoon nga putli kag sa kaisipan nga maayo kag sa pagtoo nga bunayag."
                },
                "6": {
                    "verse_nr": "6",
                    "verse": "Ang pila ka mga tawo nga naglipas sa ila sini nagtalang sa walay pulus nga hambalanon"
                },
                "7": {
                    "verse_nr": "7",
                    "verse": "nga nagahandum sa pagkamanunudlo sang kasogoan, bisan wala sila makahangup sang ginasiling nila ukon sang mga butang nga ila ginapamatud-an."
                },
                "8": {
                    "verse_nr": "8",
                    "verse": "Karon aton nahibaloan nga ang kasogoan maayo, kon gamiton ini sang tawo sing nagakaigo"
                },
                "9": {
                    "verse_nr": "9",
                    "verse": "nga nakahibalo sini, nga ang kasogoan wala paghimoa sa matarung nga tawo kondi sa mga malinapason kag dimatinumanon, sa didiosnon kag mga makasasala, sa dibalaan kag dimatinahoron, sa mga manugpatay sang mga amay kag mga manugpatay sang mga iloy, sa mga manugpatay sing tawo"
                },
                "10": {
                    "verse_nr": "10",
                    "verse": "mga makihilawason, mga sodomanhon, mga makawat sang tawo, mga butigon, mga nagasaksi sing dimatuud, kag kon may iban pa nga batok sa maayong pagtolon-an"
                },
                "11": {
                    "verse_nr": "11",
                    "verse": "sono sa mahimayaon nga maayong balita sang Dios nga bulahan nga gintugyan sa akon."
                },
                "12": {
                    "verse_nr": "12",
                    "verse": "Nagapasalamat ako sa nagpabakud sa akon tungud sini, si Cristo Jesus nga aton Ginoo, bangud nga ginkabig niya ako nga matutum sa pagtangdo sa akon sa iya pag-alagdan"
                },
                "13": {
                    "verse_nr": "13",
                    "verse": "bisan ako mapasipalahon anay kag manughingabut kag manugtampalas sa iya; walay sapayan nakaagum ako sing kalooy kay ginhimo ko ini sa pagkadimatinoohon nga wala ako makahibalo"
                },
                "14": {
                    "verse_nr": "14",
                    "verse": "kag ang bugay sang aton Ginoo nagbugana sing lakas tungud sa akon kaupud sa pagtoo kag paghigugma nga yara kay Cristo Jesus."
                },
                "15": {
                    "verse_nr": "15",
                    "verse": "Matuud ang pinamolong kag takus sang bug-os nga pagbaton, nga si Cristo Jesus nag-abut sa kalibutan sa pagluwas sang mga makasasala. Kag ako amo ang labing makasasala"
                },
                "16": {
                    "verse_nr": "16",
                    "verse": "apang sa sining kabangdanan nakaagum ako sing kalooy, agud nga sa akon, nga labing makasasala, si Jesu-Cristo makapahayag sang himpit niyang pagkamabinatason nga huwaran sang mga magtoo sa iya tungud sa kabuhi nga walay katapusan."
                },
                "17": {
                    "verse_nr": "17",
                    "verse": "Sa Hari sang katuigan, nga dimamalatyon, dimakita, ang isa lamang ka Dios, ang kadungganan kag himaya sa katuigan kag katuigan. Kabay pa."
                },
                "18": {
                    "verse_nr": "18",
                    "verse": "Ining tulin ginatugyan ko sa imo, Timoteo, anak ko, sono sa mga tagna nga nagtudlo sa imo, agud nga bangud sa ila magpakig-away ka sang maayong pagpakig-away"
                },
                "19": {
                    "verse_nr": "19",
                    "verse": "nga nagahuput sang pagtoo kag maayong kaisipan. Paagi sa pagsikway sang kaisipan, ang pila ka mga tawo naglunud sang ila pagtoo"
                },
                "20": {
                    "verse_nr": "20",
                    "verse": "sa ila amo si Himeneo kag si Alejandro, nga gintugyan ko kay Satanas agud nga maton-an sila nga indi magpasipala sa Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Niyan, nahauna sa tanan, nagapangabay ako nga ang mga pag-ampo, mga pangamuyo, mga pagpakilooy, mga pagpasalamat himoon tungud sa tanan nga tawo"
                },
                "2": {
                    "verse_nr": "2",
                    "verse": "tungud sa mga hari kag sa tanan nga yara sa kagamhanan, agud nga magkabuhi kita sing malinong kag makidaiton, diosnon kag talahuron sa tagsa ka bagay."
                },
                "3": {
                    "verse_nr": "3",
                    "verse": "Ini maayo, kag kalahamut-an ini sa itololok sang Dios nga aton Manluluwas"
                },
                "4": {
                    "verse_nr": "4",
                    "verse": "nga buut nga ang tanan nga tawo maluwas kag makadangat sa pagkilala sang kamatooran."
                },
                "5": {
                    "verse_nr": "5",
                    "verse": "Kay may isa ka Dios, kag may isa ka manugpatunga sa Dios kag sa mga tawo, ang tawo nga si Cristo Jesus"
                },
                "6": {
                    "verse_nr": "6",
                    "verse": "nga naghatag sang iya kaugalingon subong nga gawad tungud sa tanan, nga ang pagpamatuud sini ginhatag sa nagakaigo nga tion."
                },
                "7": {
                    "verse_nr": "7",
                    "verse": "Tungud sini gintangdoan ako nga manugwali kag pinadala (nagasugid ako sang kamatooran, wala ako nagabutig), manunudlo sang mga Gentil sa pagtoo kag kamatooran."
                },
                "8": {
                    "verse_nr": "8",
                    "verse": "Buut ko niyan nga ang mga lalaki magpangamuyo sa tagsa ka duug, nga nagabayaw sing balaan nga mga kamut sa walay kaakig kag pagsinuay"
                },
                "9": {
                    "verse_nr": "9",
                    "verse": "subong man ang mga babayi magpamuni sing panapton nga nagakaigo nga may kaugdang kag kaligdong, indi nga may sinalapid nga buhuk ukon bulawan ukon mga mutya ukon panapton nga malahalon"
                },
                "10": {
                    "verse_nr": "10",
                    "verse": "kondi paagi sa mga buhat nga maayo, nga bagay sa mga babayi nga nagapakadiosnon."
                },
                "11": {
                    "verse_nr": "11",
                    "verse": "Ang babayi magtoon sing hipus sa bug-os nga pagpasakup."
                },
                "12": {
                    "verse_nr": "12",
                    "verse": "Wala ako nagatugut sa babayi nga magpanudlo ukon maggahum sa lalaki; kinahanglan maghipus sia."
                },
                "13": {
                    "verse_nr": "13",
                    "verse": "Kay si Adam ginhimo sing una, ugaling si Eva"
                },
                "14": {
                    "verse_nr": "14",
                    "verse": "kag si Adam wala malimbongi, kondi ang babayi nalimbungan kag nagmalinapason. Walay sapayan ang babayi maluwas paagi sa pagpanganak, kon magpadayon sia sa pagtoo kag paghigugma kag pagkabalaan, nga may kaugdang."
                },
                "15": {
                    "verse_nr": "15",
                    "verse": ""
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Matuud ang pinamolong: Kon ang bisan sin-o nagahandum sang palangakoan sang manugtatap, nagahandum sia sing maayong hilikuton."
                },
                "2": {
                    "verse_nr": "2",
                    "verse": "Karon ang manugtatap kinahanglan magdisalabdongon, bana sang isa ka asawa, mahaganhaganon, but-anan, dungganon, masinapopohon, sampaton sa pagpanudlo"
                },
                "3": {
                    "verse_nr": "3",
                    "verse": "dipalahobog, dimakiawayon kondi malolo, dimabinangigon, kag dimahigugmaon sang cuarta."
                },
                "4": {
                    "verse_nr": "4",
                    "verse": "Kinahanglan magdumala sia sing maayo sang iya kaugalingon nga panimalay, nga nagatatap sang iya mga anak nga magpasakup kag magmatinahoron sila sing bug-os"
                },
                "5": {
                    "verse_nr": "5",
                    "verse": "kay kon ang tawo indi makahibalo magdumala sang iya kaugalingon nga panimalay, paano bala ang pag-atipan niya sang iglesia sang Dios?"
                },
                "6": {
                    "verse_nr": "6",
                    "verse": "Dili sia bag-ong pinaliso, basi kon magpabugal sia kag maholog sa katagudilian sang yawa"
                },
                "7": {
                    "verse_nr": "7",
                    "verse": "labut pa kinahanglan nga sia tahuron sang mga tagaluwas, basi kon maholog sia sa kahuluy-an kag sa siod sang yawa."
                },
                "8": {
                    "verse_nr": "8",
                    "verse": "Ang mga diacono subong man kinahanglan magtalahoron, diduha sing hinambalan, dipalainum sing alak, didalok sang daug"
                },
                "9": {
                    "verse_nr": "9",
                    "verse": "kinahanglan huptan nila ang tinago sang pagtoo sa putli nga kaisipan."
                },
                "10": {
                    "verse_nr": "10",
                    "verse": "Kag sila man pagtilawan anay; ugaling mangindiacono sila kon sila disalawayon."
                },
                "11": {
                    "verse_nr": "11",
                    "verse": "Subong man ang mga babayi kinahanglan magtalahoron, mga dimapatopatoon, kondi mahaganhaganon, matutum sa tanan nga butang."
                },
                "12": {
                    "verse_nr": "12",
                    "verse": "Kinahanglan ang mga diacono makaisa lamang makasal, kag magdumala sila sing maayo sang ila mga anak kag ila mga panimalay"
                },
                "13": {
                    "verse_nr": "13",
                    "verse": "kay ang mga nagaalagad sing maayo subong nga mga diacono nagahiagum sa ila kaugalingon sing pagkahalangdon kag dakung kasidla sa pagtoo nga yara kay Cristo Jesus."
                },
                "14": {
                    "verse_nr": "14",
                    "verse": "Nagalaum ako sa pagkara sa imo sa madali, apang nagasulat ako sa imo sining mga pagtudlo agud nga"
                },
                "15": {
                    "verse_nr": "15",
                    "verse": "kon magdugay ako, mahibaloan mo kon paano ang dapat paggawi sang isa sa panimalay sang Dios, nga amo ang iglesia sang Dios nga buhi, ang haligi kag pamakud sang kamatooran."
                },
                "16": {
                    "verse_nr": "16",
                    "verse": "Sa pagkamatuud, nagatu-ad kita, daku ang tinago sang aton pagtoloohan:\nAng Dios napahayag sa unud,\nginpakamatarung sa Espiritu, nakita sang mga manugtunda,\nginwali sa tunga sang mga Gentil,\ngintoohan sa kalibutan, ginbayaw sa himaya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Karon ang Espiritu nagasiling sing hayag nga sa olihi nga mga tion ang iban magatalikud sa pagtoo nga nagatalupangud sa nagapatalang nga mga espiritu kag sa mga pagtolon-an sang mga yawa"
                },
                "2": {
                    "verse_nr": "2",
                    "verse": "paagi sa pagkasalimpapaw sang mga tawong butigon, nga ginhirohan ang ila mga kaisipan"
                },
                "3": {
                    "verse_nr": "3",
                    "verse": "nga nagadumili sang pagpangasawa kag nagasogo sa paglihi sa mga kalan-on nga gintuga sang Dios nga pagbatonon nga may pagpasalamat sang mga nagatoo kag nakakilala sang kamatooran."
                },
                "4": {
                    "verse_nr": "4",
                    "verse": "Kay ang tagsa ka tinuga sang Dios maayo, kag walay bisan ano nga isikway kon batonon nga may pagpasalamat"
                },
                "5": {
                    "verse_nr": "5",
                    "verse": "kay ginpakabalaan ini niyan sang polong sang Dios kag pangamuyo."
                },
                "6": {
                    "verse_nr": "6",
                    "verse": "Kon mapahamtang mo ining mga pagtudlo sa mga kauturan, manginmaayo ka nga alagad ni Cristo Jesus, nga ginsagud sa mga polong sang pagtoo kag sang maayong pagtolon-an nga nasonod mo."
                },
                "7": {
                    "verse_nr": "7",
                    "verse": "Dumilii ang dibalaan kag walay pulus nga patopato nga mga sugilanon. Maghanas ka sa pagkadiosnon"
                },
                "8": {
                    "verse_nr": "8",
                    "verse": "kay ang paghanas nga lawasnon may diotay nga kapuslanan, apang ang pagkadiosnon kapuslanan sa tanan nga butang, nga may saad sang kabuhi karon kag sa palaabuton."
                },
                "9": {
                    "verse_nr": "9",
                    "verse": "Matuud ang pinamolong kag takus sang bug-os nga pagbaton."
                },
                "10": {
                    "verse_nr": "10",
                    "verse": "Kay sa sining katuyoan nagapangabudlay kita kag nagapanikasug, kay ang aton paglaum nahamtang sa Dios nga buhi, nga amo ang Manluluwas sang tanan nga tawo, labi na gid sang mga nagatoo."
                },
                "11": {
                    "verse_nr": "11",
                    "verse": "Isogo kag ipanudlo ining mga butang."
                },
                "12": {
                    "verse_nr": "12",
                    "verse": "Dili pagpatamaya ang bisan sin-o sang imo pagkapamatan-on, kondi magmanginhuwaran ka sa mga nagatoo, sa polong, sa paggawi, sa gugma, sa pagtoo, sa kaputli."
                },
                "13": {
                    "verse_nr": "13",
                    "verse": "Tubtub nga ako mag-abut, mag-ukud ka sa pagbasa sang kasulatan sa dayag, sa pagpangwali, sa pagpanudlo."
                },
                "14": {
                    "verse_nr": "14",
                    "verse": "Dili pagpatumbayai ang hiyas nga yara sa imo, nga ginhatag sa imo paagi sa tagna sang gintakdungan ka sang mga tigulang sang ila mga kamut."
                },
                "15": {
                    "verse_nr": "15",
                    "verse": "Himoa ining mga katungdanan, ukuri ini sila, agud nga ang imo pag-uswag makita sang tanan."
                },
                "16": {
                    "verse_nr": "16",
                    "verse": "Andami ang imo kaugalingon kag ang imo pagpanudlo; magpadayon sa sina, kay sa paghimo sini maluwas mo ang imo kaugalingon kag ang mga nagapamati sa imo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Dili pagsabdonga ang magulang pa sa imo nga tawo kondi laygayi sia subong nga amay; kabiga ang manghud pa sa imo nga mga lalaki subong nga mga utud"
                },
                "2": {
                    "verse_nr": "2",
                    "verse": "ang magulang pa sa imo nga mga babayi subong nga mga iloy, ang manghud pa sa imo nga mga babayi subong nga mga utud, sa bug-os nga kaputli."
                },
                "3": {
                    "verse_nr": "3",
                    "verse": "Tahura ang balo nga mga babayi nga mga balo nga matuud."
                },
                "4": {
                    "verse_nr": "4",
                    "verse": "Kon ang balong babayi may mga kabataan ukon mga apo, paton-a sila sing una sang ila diosnon nga katungdanan ayon sa ila kaugalingon nga panimalay kag sa pagbalus sa ila mga ginikanan; kay ini kalahamut-an sa itololok sang Dios."
                },
                "5": {
                    "verse_nr": "5",
                    "verse": "Sia nga matuud nga balong babayi, kag pinatumbayaan, nagalaum sa Dios kag nagapadayon sa mga pag-ampo kag mga pangamuyo sa adlaw kag gab-i"
                },
                "6": {
                    "verse_nr": "6",
                    "verse": "apang ang babayi nga nagapangabuhi sa patuyang patay na sa nagakabuhi pa sia."
                },
                "7": {
                    "verse_nr": "7",
                    "verse": "Isogo ini, agud nga magdisalabdongon sila."
                },
                "8": {
                    "verse_nr": "8",
                    "verse": "Kon ang bisan sin-o wala nagasakdag sang iya mga himata, labi na gid sang iya kaugalingon nga panimalay, napanghiwala niya ang pagtoo kag malain pa sa dimatinoohon."
                },
                "9": {
                    "verse_nr": "9",
                    "verse": "Walay listahon nga balong babayi nga kubus sa kan-uman ka tuig, kinahanglan nga sia nakasal sing makaisa lamang"
                },
                "10": {
                    "verse_nr": "10",
                    "verse": "kag kinahanglan nga napamatud-an sia sing maayo tungud sa maayong mga buhat niya, subong nga nakabatiti sang mga anak, nakapakita sang pagkamasapopohon, nakahugas sang mga tiil sang mga balaan, nakatabang sang mga napiotan, kag nakahimo sing maukud sang maayo sa tagsa ka bagay."
                },
                "11": {
                    "verse_nr": "11",
                    "verse": "Apang ang mga bataon nga balong babayi dumilian mo sa paglista; kay kon ang ila kinaugali nga balatyagon magbatok kay Cristo buut sila magpamana"
                },
                "12": {
                    "verse_nr": "12",
                    "verse": "kag sa amo may katagudilian sila kay ginsikway nila ang ila unang panaad."
                },
                "13": {
                    "verse_nr": "13",
                    "verse": "Labut pa, nagatoon sila sa paglandolando, nga nagapamalay-balay, kag indi lamang landolando kondi mga babaan kag mga mahilabtonon, nga nagapamolong sang indi dapat nila hambalon."
                },
                "14": {
                    "verse_nr": "14",
                    "verse": "Gani buut ko nga ang mga bataon nga mga balo magpamana, mag-anak, magdumala sang ila mga panimalay, kag indi maghatag sing kahigayonan sa kasumpung sa pagpasipala sa aton."
                },
                "15": {
                    "verse_nr": "15",
                    "verse": "Kay may iban nga naglipas nga nagsonod kay Satanas."
                },
                "16": {
                    "verse_nr": "16",
                    "verse": "Kon ang bisan sin-o nga babayi nga matinoohon may mga himata nga balong babayi, ipasakdag sila sa iya; dili pagpabug-atan ang iglesia, agud nga masakdag sini ang matuud nga balong mga babayi."
                },
                "17": {
                    "verse_nr": "17",
                    "verse": "Ang mga tigulang nga nagadumala sing maayo pag-isipon nga takus sa pilo nga kadungganan, labi na gid ang mga nagapangabudlay sa pagwali kag sa pagpanudlo"
                },
                "18": {
                    "verse_nr": "18",
                    "verse": "kay ang kasulatan nagasiling, \u201cDili mo pagbusalan ang baka nga nagalinas sang trigo,\u201d kag, \u201cAng mamumugon takus sang iya sohol.\u201d"
                },
                "19": {
                    "verse_nr": "19",
                    "verse": "Dili magbaton sing panumbong batok sa isa ka tigulang luwas sa pagpamatuud sang duha ukon tatlo ka saksi."
                },
                "20": {
                    "verse_nr": "20",
                    "verse": "Kon nahanungud sa mga nagapadayon sa pagpakasala, sabdonga sila sa atubangan sang tanan, agud nga ang iban mahadluk."
                },
                "21": {
                    "verse_nr": "21",
                    "verse": "Ginatulinan ko ikaw sa atubangan sang Dios kag ni Cristo Jesus kag sang mga manugtunda nga pinili, nga bantayan mo ining mga pagsolondan sa walay pinilian, nga wala nagahimo sing bisan ano sa pagpasulabi."
                },
                "22": {
                    "verse_nr": "22",
                    "verse": "Dili magmadagmit sa pagtakdung sang mga kamut, bisan magpakig-ambit sa mga sala sang iban; tipigi ang imo kaugalingon sa kaputli."
                },
                "23": {
                    "verse_nr": "23",
                    "verse": "Dili na mag-inum sing tubig lamang, kondi maggamit sing diotay nga alak tungud sa imo suluksuluk kag sa imo masunsun nga mga balatian."
                },
                "24": {
                    "verse_nr": "24",
                    "verse": "Ang mga sala sang iban nga mga tawo dayag, nga nagapadulong sa paghukom, apang ang mga sala sang iban magapakita sa olihi."
                },
                "25": {
                    "verse_nr": "25",
                    "verse": "Sa amo man ang maayo nga mga buhat dayag; kag bisan indi sila dayag, indi sila malipdan."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang tanan nga ulipon magbilang sang ila mga agalon nga takus sa bug-os nga kadungganan, agud nga indi mapasipalahan ang ngalan sang Dios kag ang pagtolon-an."
                },
                "2": {
                    "verse_nr": "2",
                    "verse": "Ang may mga agalon nga matinoohon dili magdimatinahoron bangud nga mga mag-ulutud sila; kondi mag-alagad sila sing maayo pa kay ang mga nagapulus sang ila pag-alagad amo ang mga tomoloo kag hinigugma.\nItudlo kag ilaygay ining mga katungdanan."
                },
                "3": {
                    "verse_nr": "3",
                    "verse": "Kon bisan sin-o nagatudlo sing tuhay kag wala nagasugut sa maayong mga polong sang aton Ginoong Jesu-Cristo kag sa pagtolon-an nga sono sa pagkadiosnon"
                },
                "4": {
                    "verse_nr": "4",
                    "verse": "napahabok sia sa padayaw, walay nahibaloan sia; may balatian sia nga sa kasuayon kag sa binanggianay nahanungud sa mga polong, nga nagapatubas sang kahisa, pagpinuyasay, pasipala, malaut nga mga pagpasibangud"
                },
                "5": {
                    "verse_nr": "5",
                    "verse": "kag pagpinuyasay sa tunga sang mga tawo nga dunut sing painoino kag nawad-an sang kamatooran, nga nagahunahuna nga ang pagkadiosnon isa ka kalalangan sa pagdaug."
                },
                "6": {
                    "verse_nr": "6",
                    "verse": "May dakung pagdaug sa pagkadiosnon nga may pagkacontento"
                },
                "7": {
                    "verse_nr": "7",
                    "verse": "kay wala kita sing nadala sa kalibutan, kag wala gid kita sing makuha pa gowa sa kalibutan"
                },
                "8": {
                    "verse_nr": "8",
                    "verse": "apang kon kita may kalan-on kag panapton, contento kita sini."
                },
                "9": {
                    "verse_nr": "9",
                    "verse": "Apang ang mga buut magmanggaranon nagakaholog sa panulay, sa siod, sa madamung kailigbon nga binuang kag makahalalit nga nagatugdang sang mga tawo sa kadulaan kag kalaglagan."
                },
                "10": {
                    "verse_nr": "10",
                    "verse": "Kay ang gugma sa cuarta amo ang gamut sang tanan nga kalainan; paagi sa sining mainit nga handum ang iban nagtalang gikan sa pagtoo kag nagsuntok sang ila mga tagiposoon sing madamung kasakitan."
                },
                "11": {
                    "verse_nr": "11",
                    "verse": "Apang nahanungud sa imo, tawo sang Dios, palagyo ka sa sini tanan; tinguhaa ang pagkamatarung, pagkadiosnon, pagtoo, gugma, pagkalig-on, pagkalolo."
                },
                "12": {
                    "verse_nr": "12",
                    "verse": "Pakig-away sang maayong pag-away sang pagtoo; panguyat sa kabuhi nga walay katapusan nga sa sini gintawag ka sang nagtu-ad ka sing maayo sa atubangan sang madamung saksi."
                },
                "13": {
                    "verse_nr": "13",
                    "verse": "Sa atubangan sang Dios nga nagahatag sing kabuhi sa tanan nga butang, kag ni Cristo Jesus nga sa iya pagpamatuud sa atubangan ni Poncio Pilato nagtu-ad sing maayo"
                },
                "14": {
                    "verse_nr": "14",
                    "verse": "nagatulin ako nga bantayan mo ang sogo sing walay dagta kag hilway sa kasawayan tubtub sa pagpahayag sang aton Ginoong Jesu-Cristo"
                },
                "15": {
                    "verse_nr": "15",
                    "verse": "kag ini ipahayag sa nagakaigo nga tion sang bulahan kag isa lamang nga Makagagahum, ang Hari sang mga hari kag Ginoo sang mga ginoo"
                },
                "16": {
                    "verse_nr": "16",
                    "verse": "nga amo lamang ang may pagkadimamalatyon kag nagapuyo sa kapawa nga dimapalapitan, nga walay tawo nga nakakita ukon makakita. Sa iya ang kadungganan kag kagamhanan nga dayon. Kabay pa."
                },
                "17": {
                    "verse_nr": "17",
                    "verse": "Tulini ang mga manggaranon sa sining kalibutan, nga indi sila magmatinaastaason, ukon magbutang sang ila paglaum sa dimasaligan nga mga manggad kondi sa Dios nga nagahatag sa aton sing bugana sang tanan nga butang nga pagkalipayan."
                },
                "18": {
                    "verse_nr": "18",
                    "verse": "Maghimo sila sing maayo, magmanggaranon sila sa maayong mga buhat, magmaalwan kag magmahinatagon"
                },
                "19": {
                    "verse_nr": "19",
                    "verse": "nga nagatigana sa ila kaugalingon sing maayong sadsaran sa palaabuton, agud nga makapanguyat sila sa kabuhi nga amo ang kabuhi nga totoo."
                },
                "20": {
                    "verse_nr": "20",
                    "verse": "O Timoteo, bantayi ang natugyan sa imo. Likawi ang dibalaan nga mga pagwakal kag mga pagsumpung sang ihibalo nga dimatuud"
                },
                "21": {
                    "verse_nr": "21",
                    "verse": "kay ang iban nga nagapamatuud sini nagtalang nahanungud sa pagtoo.\nAng bugay manginkaupud nimo."
                }
            }
        }
    }
}