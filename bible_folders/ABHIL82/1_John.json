{
    "version": "ABHIL82",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Yadtong kutub sa ginsuguran, nga amon nabatian, nga amon nakita sang amon mga mata, nga amon natan-aw kag nakaptan sang amon mga kamut, nahanungud sang polong sang kabuhi"
                },
                "2": {
                    "verse_nr": "2",
                    "verse": "ang kabuhi napahayag, kag nakita namon, kag ginasaksihan, kag ginaasoy sa inyo ang kabuhi nga walay katapusan nga upud anay sa Amay kag napahayag sa amon"
                },
                "3": {
                    "verse_nr": "3",
                    "verse": "yadtong amon nakita kag nabatian ginaasoy namon sa inyo man, agud nga kamo man may pagpakig-ambit sa amon; kag ang aton pagpakig-ambit upud sa Amay kag sa iya Anak nga si Jesu-Cristo."
                },
                "4": {
                    "verse_nr": "4",
                    "verse": "Kag ini ginasulat namon agud nga ang amon kalipay mahimpit."
                },
                "5": {
                    "verse_nr": "5",
                    "verse": "Amo ini ang balita nga nabatian namon sa iya kag ginapahibalo sa inyo, nga ang Dios kapawa kag sa iya wala gid sing kadudulman."
                },
                "6": {
                    "verse_nr": "6",
                    "verse": "Kon magsiling kita nga may pagpakig-ambit kita sa iya kag nagalakat sa kadudulman, nagabutig kita kag wala nagakabuhi sono sa kamatooran"
                },
                "7": {
                    "verse_nr": "7",
                    "verse": "apang kon nagalakat kita sa kapawa, subong nga sia yara sa kapawa, may paghiambitay kita, kag ang dugo ni Jesus nga iya Anak nagatinlo sa aton sa tanan nga sala."
                },
                "8": {
                    "verse_nr": "8",
                    "verse": "Kon magsiling kita nga wala kita sing sala, ginadayaan ta ang aton kaugalingon, kag ang kamatooran wala sa aton."
                },
                "9": {
                    "verse_nr": "9",
                    "verse": "Kon itu-ad ta ang aton mga sala, matutum kag matarung sia, kag magapatawad sang aton mga sala kag magatinlo sa aton sa tanan nga pagkadimatarung."
                },
                "10": {
                    "verse_nr": "10",
                    "verse": "Kon magsiling kita nga wala kita makasala, ginahimo ta sia nga butigon, kag ang iya polong wala sa aton."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mga anak ko, nagasulat ako sa inyo sini agud nga indi kamo makasala; apang kon ang bisan sin-o makasala, may mananabang kita upud sa Amay, si Jesu-Cristo nga matarung"
                },
                "2": {
                    "verse_nr": "2",
                    "verse": "kag sia amo ang katumbasan tungud sa aton mga sala, kag indi lamang tungud sa aton kondi man tungud sa mga sala sang bug-os nga kalibutan."
                },
                "3": {
                    "verse_nr": "3",
                    "verse": "Kag sa sini mapamatud-an ta nga nakakilala kita sa iya, kon ginabantayan ta ang iya mga sogo."
                },
                "4": {
                    "verse_nr": "4",
                    "verse": "Ang nagasiling, \u201cAko nakakilala sa iya\u201d apang wala nagatuman sang iya mga sogo butigon sia, kag ang kamatooran wala sa iya"
                },
                "5": {
                    "verse_nr": "5",
                    "verse": "apang ang bisan sin-o nga nagabantay sang iya polong, sa pagkamatuud nahimpit sa iya ang gugma tungud sa Dios. Sa sini mapamatud-an ta nga yara kita sa iya"
                },
                "6": {
                    "verse_nr": "6",
                    "verse": "ang nagasiling nga nagapabilin sia sa iya dapat man sia maggawi subong sang paggawi niya."
                },
                "7": {
                    "verse_nr": "7",
                    "verse": "Mga hinigugma, wala ako nagasulat sa inyo sing bag-ong sogo, kondi isa ka sogo nga daan nga nabaton ninyo kutub sa ginsuguran; ang daan nga sogo amo ang polong nga inyo nabatian."
                },
                "8": {
                    "verse_nr": "8",
                    "verse": "Apang nagasulat ako sa inyo sing bag-ong sogo, nga ang amo matuud sa iya kag sa inyo, kay ang kadudulman nagataliwan kag ang matuud nga kapawa nagabanaag na."
                },
                "9": {
                    "verse_nr": "9",
                    "verse": "Ang nagasiling nga yara sia sa kapawa kag nagadumut sa iya utud yara sa kadudulman pa tubtub karon."
                },
                "10": {
                    "verse_nr": "10",
                    "verse": "Ang nagahigugma sa iya utud nagapabilin sa kapawa, kag walay kahigayonan sang kasandad sa iya."
                },
                "11": {
                    "verse_nr": "11",
                    "verse": "Apang ang nagadumut sa iya utud yara sia sa kadudulman kag nagalakat sa kadudulman, kag wala makahibalo kon diin sia nagapakadto, kay ang kadudulman nagbulag sang iya mga mata."
                },
                "12": {
                    "verse_nr": "12",
                    "verse": "Nagasulat ako sa inyo, mga anak, kay ang inyo mga sala ginpatawad tungud sa iya ngalan."
                },
                "13": {
                    "verse_nr": "13",
                    "verse": "Nagasulat ako sa inyo, mga amay, kay nakakilala kamo sa iya nga kutub sa ginsuguran. Nagasulat ako sa inyo, mga pamatan-on nga lalaki, kay nadaug ninyo ang malauton. Nagasulat ako sa inyo, mga anak, kay nakilala ninyo ang Amay."
                },
                "14": {
                    "verse_nr": "14",
                    "verse": "Nagasulat ako sa inyo, mga amay, kay nakakilala kamo sa iya nga kutub sa ginsuguran. Nagasulat ako sa inyo, mga pamatan-on nga lalaki, kay mabakud kamo, kag ang polong sang Dios nagapabilin sa inyo, kag nadaug ninyo ang malauton."
                },
                "15": {
                    "verse_nr": "15",
                    "verse": "Dili ninyo paghigugmaon ang kalibutan ukon ang mga butang nga yara sa kalibutan. Kon ang bisan sin-o nagahigugma sang kalibutan, ang gugma tungud sa Amay wala sa iya."
                },
                "16": {
                    "verse_nr": "16",
                    "verse": "Kay ang tanan nga yara sa kalibutan, ang kailigbon sang unud kag ang kailigbon sang mga mata kag ang bugal sang kabuhi, indi iya sang Amay kondi iya sang kalibutan."
                },
                "17": {
                    "verse_nr": "17",
                    "verse": "Kag ang kalibutan nagataliwan, kag ang kailigbon sini; apang ang nagahimo sang kabubut-on sang Dios nagapadayon sa gihapon."
                },
                "18": {
                    "verse_nr": "18",
                    "verse": "Mga anak, katapusan na ini nga takna; kag sa nabatian ninyo nga naga-abut ang anticristo, gani karon may nagalutaw nga madamu nga anticristo; busa nakahibalo kita nga amo na ang katapusan nga takna."
                },
                "19": {
                    "verse_nr": "19",
                    "verse": "Naghalin sila sa aton, apang indi sila tagaaton; kay kon sila tagaaton, nagpadayon kuntani sila kaupud naton; apang naghalin sila, agud nga mapahayag nga sila tanan indi tagaaton."
                },
                "20": {
                    "verse_nr": "20",
                    "verse": "Apang ginhaplas kamo sang Balaan, kag tanan kamo nakahibalo."
                },
                "21": {
                    "verse_nr": "21",
                    "verse": "Nagasulat ako sa inyo, indi kay wala ninyo mahibaloi ang kamatooran, kondi kay nahibaloan ninyo, kag nakahibalo nga walay butig nga iya sang kamatooran."
                },
                "22": {
                    "verse_nr": "22",
                    "verse": "Sin-o bala ang butigon kondi ang nagapanghiwala nga si Jesus amo ang Cristo? Ini amo ang anticristo, sia nga nagapanghiwala sang Amay kag sang Anak."
                },
                "23": {
                    "verse_nr": "23",
                    "verse": "Ang bisan sin-o nga nagapanghiwala sang Anak wala man sia sang Amay. Ang nagatu-ad sang Anak may iya sang Amay man."
                },
                "24": {
                    "verse_nr": "24",
                    "verse": "Padayona sa inyo ang nabatian ninyo kutub sa ginsuguran. Kon ang nabatian ninyo kutub sa ginsuguran magpabilin sa inyo, niyan kamo magapabilin sa Anak kag sa Amay."
                },
                "25": {
                    "verse_nr": "25",
                    "verse": "Kag amo ini ang ginsaad niya sa aton, ang kabuhi nga walay katapusan."
                },
                "26": {
                    "verse_nr": "26",
                    "verse": "Ini ginasulat ko sa inyo nahanungud sa mga magpatalang sa inyo"
                },
                "27": {
                    "verse_nr": "27",
                    "verse": "apang ang panghaplas nga nabaton ninyo sa iya nagapabilin sa inyo, kag wala kamo kinahanglan nga may isa nga magtudlo sa inyo; subong nga ang iya panghaplas nagatudlo sa inyo nahanungud sang tanan nga butang, kag matuud, kag indi butig, sono sa gintudlo sini sa inyo, magpabilin kamo sa iya."
                },
                "28": {
                    "verse_nr": "28",
                    "verse": "Kag karon, mga anak, magpabilin kamo sa iya, agud nga kon magpahayag sia may pagsalig kita kag indi mahuya sa iya atubangan sa pag-abut niya."
                },
                "29": {
                    "verse_nr": "29",
                    "verse": "Kon nakahibalo kamo nga sia matarung, mapamatud-an ninyo nga ang tagsa nga nagahimo sing matarung natawo sa iya."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tan-awa ninyo kon daw ano nga gugma ang ginhatag sang Amay sa aton, nga pagtawgon kita nga mga anak sang Dios; kag amo ina kita. Bangud sini ang kalibutan wala makakilala sa aton kay wala ini makakilala sa iya."
                },
                "2": {
                    "verse_nr": "2",
                    "verse": "Mga hinigugma, karon mga anak kita sang Dios; wala pa mapahayag kon mangin-ano kita, apang nahibaloan ta nga kon magpahayag sia manginkaangay kita niya, kay makita ta sia subong nga sia gid."
                },
                "3": {
                    "verse_nr": "3",
                    "verse": "Kag ang tagsatagsa nga may iya sining paglaum sa iya nagapaputli sang iya kaugalingon subong nga sia putli."
                },
                "4": {
                    "verse_nr": "4",
                    "verse": "Ang tagsatagsa nga nagapakasala nagalapas man; ang sala amo ang pagkamalinapason."
                },
                "5": {
                    "verse_nr": "5",
                    "verse": "Nahibaloan ninyo nga sia nagpahayag sa pagkuha sang mga sala, kag walay sala sa iya."
                },
                "6": {
                    "verse_nr": "6",
                    "verse": "Ang bisan sin-o nga nagapabilin sa iya wala nagapakasala; ang bisan sin-o nga nagapakasala wala makakita sa iya ukon nakakilala sa iya."
                },
                "7": {
                    "verse_nr": "7",
                    "verse": "Mga anak, indi kamo pagpatalangon ni bisan sin-o. Ang nagahimo sing matarung amo ang matarung, subong nga sia matarung."
                },
                "8": {
                    "verse_nr": "8",
                    "verse": "Ang nagapakasala iya sang yawa; kay ang yawa nagapakasala kutub sa ginsuguran. Sa sining katuyoan nagpahayag ang Anak sang Dios agud nga malaglag niya ang mga binuhatan sang yawa."
                },
                "9": {
                    "verse_nr": "9",
                    "verse": "Ang bisan sin-ong natawo sa Dios wala nagapakasala; kay ang kinaugali sang Dios nagapabilin sa iya, kag indi sia makasala kay natawo sia sa Dios."
                },
                "10": {
                    "verse_nr": "10",
                    "verse": "Sa sini ginapahayag ang mga anak sang Dios, kag ang mga anak sang yawa: ang bisan sin-o nga wala nagahimo sing matarung indi iya sang Dios, amo man ang wala nagahigugma sang iya utud."
                },
                "11": {
                    "verse_nr": "11",
                    "verse": "Kay amo ini ang balita nga nabatian ninyo kutub sa ginsuguran, nga maghigugmaanay kita"
                },
                "12": {
                    "verse_nr": "12",
                    "verse": "kag indi kaangay kay Cain nga iya sang malauton kag nagpatay sang iya utud. Kag ngaa bala nga ginpatay niya sia? Bangud nga ang iya mga binuhatan malaut kag ang iya sang iya utud matarung."
                },
                "13": {
                    "verse_nr": "13",
                    "verse": "Mga kauturan, indi kamo matingala nga ang kalibutan nagadumut sa inyo."
                },
                "14": {
                    "verse_nr": "14",
                    "verse": "Nakahibalo kita nga nagliton kita sa kamatayon pa kabuhi, kay ginahigugma ta ang mga kauturan. Ang wala nagahigugma nagapabilin sa kamatayon."
                },
                "15": {
                    "verse_nr": "15",
                    "verse": "Ang bisan sin-o nga nagadumut sang iya utud manugpatay, kag nakahibalo kamo nga walay manugpatay nga may kabuhi nga walay katapusan nga nagapabilin sa iya."
                },
                "16": {
                    "verse_nr": "16",
                    "verse": "Sa sini nakilala ta ang gugma, kay ginhatag niya ang iya kabuhi tungud sa aton; kag dapat naton ihatag ang aton mga kabuhi tungud sa mga kauturan."
                },
                "17": {
                    "verse_nr": "17",
                    "verse": "Apang ang bisan sin-o nga may pangabuhian sang kalibutan kag nagatan-aw sa iya utud nga yara sa kakulangan, apang nagapugung sang iya kalooy sa iya, paano bala ang pagpabilin sang gugma sang Dios sa iya?"
                },
                "18": {
                    "verse_nr": "18",
                    "verse": "Mga anak, dili kita maghigugma sa polong ukon sa hambal kondi sa buhat kag sa kamatooran."
                },
                "19": {
                    "verse_nr": "19",
                    "verse": "Sa sini makilala ta nga kita iya sang kamatooran, kag mapalig-on ang aton tagiposoon sa atubangan niya"
                },
                "20": {
                    "verse_nr": "20",
                    "verse": "kon ang aton tagiposoon nagatagudili sa aton; kay ang Dios daku pa sa aton mga tagiposoon, kag nakakilala sia sang tanan nga butang."
                },
                "21": {
                    "verse_nr": "21",
                    "verse": "Mga hinigugma, kon ang aton mga tagiposoon wala nagatagudili sa aton, may pagsalig kita sa atubangan sang Dios"
                },
                "22": {
                    "verse_nr": "22",
                    "verse": "kag ang bisan ano nga ginapangayo ta mabaton ta sa iya, kay ginabantayan ta ang iya mga sogo kag nagahimo sang nahamut-an niya."
                },
                "23": {
                    "verse_nr": "23",
                    "verse": "Kag ini amo ang iya sogo, nga magtoo kita sa ngalan sang iya Anak nga si Jesu-Cristo kag maghigugmaanay, sono ginsogo sa niya sa aton."
                },
                "24": {
                    "verse_nr": "24",
                    "verse": "Ang tanan nga nagabantay sang iya mga sogo nagapabilin sa iya, kag sia sa ila. Kag sa sini nahibaloan ta nga nagapabilin sia sa aton, bangud sang Espiritu nga ginhatag niya sa aton."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mga hinigugma, dili ninyo pagtoohan ang tanan nga espiritu, kondi tilawi ang mga espiritu kon sila iya sang Dios; kay madamu ang dimatuud nga mga manalagna nga naglapnag sa kalibutan."
                },
                "2": {
                    "verse_nr": "2",
                    "verse": "Sa sini makilala ninyo ang Espiritu sang Dios: ang tagsa ka espiritu nga nagatu-ad nga si Jesu-Cristo nakaabut sa unud iya sang Dios"
                },
                "3": {
                    "verse_nr": "3",
                    "verse": "kag ang tagsa ka espiritu nga wala nagatu-ad kay Jesus indi iya sang Dios. Ini amo ang espiritu sang anticristo, nga inyo nabatian nga magaabut, kag karon yari na ini sa kalibutan."
                },
                "4": {
                    "verse_nr": "4",
                    "verse": "Mga anak, iya kamo sang Dios, kag nadaug ninyo sila; kay ang yara sa inyo daku pa sa iya nga yara sa kalibutan."
                },
                "5": {
                    "verse_nr": "5",
                    "verse": "Sila iya sang kalibutan, busa nagahambal sila sang iya sang kalibutan, kag ang kalibutan nagapamati sa ila."
                },
                "6": {
                    "verse_nr": "6",
                    "verse": "Kita iya sang Dios. Ang nakakilala sa Dios nagapamati sa aton, kag ang indi iya sang Dios wala nagapamati sa aton. Bangud sini makilala ta ang espiritu sang kamatooran kag ang espiritu sang kasaypanan."
                },
                "7": {
                    "verse_nr": "7",
                    "verse": "Mga hinigugma, maghigugmaanay kita; kay ang gugma gikan sa Dios, kag ang tagsatagsa nga nagahigugma natawo sa Dios kag nakakilala sa Dios."
                },
                "8": {
                    "verse_nr": "8",
                    "verse": "Ang wala nagahigugma wala makakilala sa Dios; kay ang Dios gugma."
                },
                "9": {
                    "verse_nr": "9",
                    "verse": "Sa sini ginpahayag sa aton ang gugma sang Dios, nga ginpadala sang Dios sa kalibutan ang iya bugtong nga Anak, agud nga magkabuhi kita paagi sa iya."
                },
                "10": {
                    "verse_nr": "10",
                    "verse": "Sa sini amo ang gugma, indi nga ginhigugma ta ang Dios kondi nga ginhigugma niya kita kag ginpadala ang iya Anak nga katumbasan sang aton mga sala."
                },
                "11": {
                    "verse_nr": "11",
                    "verse": "Mga hinigugma, kon ang Dios naghigugma gid sa aton, kita man dapat maghigugmaanay."
                },
                "12": {
                    "verse_nr": "12",
                    "verse": "Walay tawo nga nakakita sa Dios sa bisan san-o; kon maghigugmaanay kita, ang Dios nagapabilin sa aton kag ang iya gugma ginahimpit sa aton."
                },
                "13": {
                    "verse_nr": "13",
                    "verse": "Sa sini nakahibalo kita nga kita nagapabilin sa iya kag sia sa aton, kay ginhatagan niya kita sang iya Espiritu."
                },
                "14": {
                    "verse_nr": "14",
                    "verse": "Kag nakita naton kag ginasaksihan nga ang Amay nagpadala sang iya Anak subong nga Manluluwas sang kalibutan."
                },
                "15": {
                    "verse_nr": "15",
                    "verse": "Ang bisan sin-o nga magtu-ad nga si Jesus Anak sang Dios, ang Dios nagapabilin sa iya, kag sia sa Dios."
                },
                "16": {
                    "verse_nr": "16",
                    "verse": "Gani nakahibalo kita kag nagatoo sang gugma sang Dios sa aton. Ang Dios gugma, kag ang nagapabilin sa gugma nagapabilin sa Dios, kag ang Dios nagapabilin sa iya."
                },
                "17": {
                    "verse_nr": "17",
                    "verse": "Sa sini ginhimpit sa aton ang gugma, agud nga may pagsalig kita sa adlaw sang paghukom, kay subong nga amo sia amo man kita sa sining kalibutan."
                },
                "18": {
                    "verse_nr": "18",
                    "verse": "Sa gugma walay kahadluk, kondi ang himpit nga gugma nagasobol sang kahadluk. Kay ang kahadluk may kaangtanan sa silot, kag ang nagakahadluk wala mahimpit sa gugma."
                },
                "19": {
                    "verse_nr": "19",
                    "verse": "Nagahigugma kita, kay sia naghigugma sa aton sing una."
                },
                "20": {
                    "verse_nr": "20",
                    "verse": "Kon ang isa nagasiling, \u201cAko nagahigugma sa Dios,\u201d kag nagadumut sa iya utud, butigon sia; kay ang wala nagahigugma sa iya utud nga iya makita, indi makahigugma sa Dios nga wala niya makita."
                },
                "21": {
                    "verse_nr": "21",
                    "verse": "Kag ining sogo nabaton ta sa iya, nga ang nagahigugma sa Dios maghigugma sa iya utud man."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ang tagsatagsa nga nagatoo nga si Jesus amo ang Cristo nangin-anak sang Dios, kag ang tagsatagsa nga nagahigugma sa ginikanan nagahigugma sa anak."
                },
                "2": {
                    "verse_nr": "2",
                    "verse": "Sa sini nahibaloan ta nga nagahigugma kita sa mga anak sang Dios, kon nagahigugma kita sa Dios kag nagatuman sang iya mga sogo."
                },
                "3": {
                    "verse_nr": "3",
                    "verse": "Kay ini amo ang gugma sang Dios, nga bantayan ta ang iya mga sogo. Kag ang iya mga sogo indi mabug-at."
                },
                "4": {
                    "verse_nr": "4",
                    "verse": "Kay ang bisan sin-o nga natawo sa Dios nagadaug sang kalibutan; kag ini amo ang pagdaug nga nagadaug sang kalibutan, ang aton pagtoo."
                },
                "5": {
                    "verse_nr": "5",
                    "verse": "Sin-o bala ang nagadaug sang kalibutan kondi ang nagatoo nga si Jesus amo ang Anak sang Dios?"
                },
                "6": {
                    "verse_nr": "6",
                    "verse": "Ini sia amo ang nagkari paagi sa tubig kag dugo, si Jesu-Cristo, indi sa tubig lamang kondi sa tubig kag sa dugo."
                },
                "7": {
                    "verse_nr": "7",
                    "verse": "Kag ang Espiritu amo ang nagasaksi, kay ang Espiritu amo ang kamatooran."
                },
                "8": {
                    "verse_nr": "8",
                    "verse": "May tatlo ka saksi, ang Espiritu, ang tubig, kag ang dugo; kag ining tatlo nagahilisugut."
                },
                "9": {
                    "verse_nr": "9",
                    "verse": "Kon ginabaton ta ang panaksi sang mga tawo, ang panaksi sang Dios daku pa; kay ang panaksi sang Dios amo ini nga nagsaksi sia nahanungud sa iya Anak."
                },
                "10": {
                    "verse_nr": "10",
                    "verse": "Ang nagatoo sa Anak sang Dios may panaksi sa iya kaugalingon. Ang wala nagatoo sa Dios, naghimo sa iya nga butigon, kay wala sia magtoo sa panaksi nga ginsaksi sang Dios nahanungud sa iya Anak."
                },
                "11": {
                    "verse_nr": "11",
                    "verse": "Kag ang panaksi amo ini, nga ang Dios naghatag sa aton sing kabuhi nga walay katapusan, kag ining kabuhi yara sa iya Anak."
                },
                "12": {
                    "verse_nr": "12",
                    "verse": "Ang nakabaton sang Anak may kabuhi; ang wala makabaton sang Anak walay kabuhi."
                },
                "13": {
                    "verse_nr": "13",
                    "verse": "Ini ginasulat ko sa inyo nga nagatoo sa ngalan sang Anak sang Dios, agud nga mahibaloan ninyo nga nakabaton kamo sang kabuhi nga walay katapusan."
                },
                "14": {
                    "verse_nr": "14",
                    "verse": "Kag ini amo ang pagsalig naton sa iya, nga kon magpangayo kita sing bisan anong butang sono sa iya kabubut-on nagapamati sia sa aton."
                },
                "15": {
                    "verse_nr": "15",
                    "verse": "Kag kon nahibaloan ta nga nagapamati sia sa aton sang bisan ano nga aton ginapangayo, nahibaloan ta nga nabaton naton ang mga pangabay nga ginpangayo ta sa iya."
                },
                "16": {
                    "verse_nr": "16",
                    "verse": "Kon ang bisan sin-o makakita sa iya utud nga nagapakasala sing sala nga indi sa kamatayon, magapangayo sia, kag ang Dios magahatag sa iya sing kabuhi tungud sa mga nagapakasala nga indi sa kamatayon. May sala nga sa kamatayon; indi nahanungud sina nagasiling ako nga magpangamuyo ang isa."
                },
                "17": {
                    "verse_nr": "17",
                    "verse": "Ang tanan nga pagkadimatarung sala, apang may sala nga indi sa kamatayon."
                },
                "18": {
                    "verse_nr": "18",
                    "verse": "Nahibaloan ta nga ang bisan sin-o nga natawo sa Dios wala nagapakasala, apang Sia nga natawo sa Dios nagatipig sa iya, kag ang maluton wala nagatandug sa iya."
                },
                "19": {
                    "verse_nr": "19",
                    "verse": "Nahibaloan ta nga kita iya sang Dios, kag ang bug-os nga kalibutan yara sa gahum sang malauton."
                },
                "20": {
                    "verse_nr": "20",
                    "verse": "Kag nahibaloan ta nga nagkari ang Anak sang Dios kag naghatag sa aton sing paghangup, sa pagkilala sa iya nga matuud; kag yara kita sa iya nga matuud, sa iya Anak nga si Jesu-Cristo. Ini amo ang matuud nga Dios kag ang kabuhi nga walay katapusan."
                },
                "21": {
                    "verse_nr": "21",
                    "verse": "Mga anak, maglikaw kamo sa mga diosdios."
                }
            }
        }
    }
}