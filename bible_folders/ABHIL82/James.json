{
    "version": "ABHIL82",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Santiago, ulipon sang Dios kag sang Ginoong Jesu-Cristo,\nSa napulog duha ka kabikahan sa nag-alaplaag:\nPag-abiabi."
                },
                "2": {
                    "verse_nr": "2",
                    "verse": "Mga kauturan ko, kabiga ninyo nga bug-os nga kalipay kon makasugata kamo sing madamu nga mga pagtilaw"
                },
                "3": {
                    "verse_nr": "3",
                    "verse": "kay nakahibalo kamo nga ang pagtilaw sang inyo pagtoo nagahikot sing pagkalig-on."
                },
                "4": {
                    "verse_nr": "4",
                    "verse": "Kag pahikota sing bug-os ang pagkalig-on, agud nga mahimpit kamo kag mabug-os, nga walay kakulangan."
                },
                "5": {
                    "verse_nr": "5",
                    "verse": "Kon may yara sa inyo nga nakulangan sing kaalam, papangayoa sia sa Dios nga nagahatag sing maalwan sa tanan nga tawo kag wala nagabasul, kag hatagan sia sini."
                },
                "6": {
                    "verse_nr": "6",
                    "verse": "Apang papangayoa sia nga may pagtoo, sa walay pangduhaduha, kay ang nagaduhaduha kaangay sang balud sang dagat nga ginapalid kag ginatumbo sang hangin."
                },
                "7": {
                    "verse_nr": "7",
                    "verse": "Kay indi maghunahuna inang tawo nga ang tawo nga duha sing paino-ino, nga mahuyang sa tanan niya nga paggawi, magabaton sing bisan ano nga butang sa Ginoo."
                },
                "8": {
                    "verse_nr": "8",
                    "verse": "Kay indi maghunahuna inang tawo nga ang tawo nga duha sing paino-ino, nga mahuyang sa tanan niya nga paggawi, magabaton sing bisan ano nga butang sa Ginoo."
                },
                "9": {
                    "verse_nr": "9",
                    "verse": "Pahimayaa ang utud nga kubus sa iya mataas nga kahimtangan"
                },
                "10": {
                    "verse_nr": "10",
                    "verse": "kag ang manggaranon sa iya pagkakubus, bangud nga subong sang bulak sang hilamon magataliwan sia."
                },
                "11": {
                    "verse_nr": "11",
                    "verse": "Kay ang adlaw nagasaka nga may masingkal nga init kag nagalaya sang hilamon; ang iya bulak nagakapulak, kag ang iya katahum nagakawala. Sa amo ang manggaranon nga tawo magakalayong sa tunga sang iya mga pagpaninguha."
                },
                "12": {
                    "verse_nr": "12",
                    "verse": "Bulahan ang tawo nga nagabatas sang pagtilaw, kay sa tapus sia matilawan magabaton sia sang purungpurung sang kabuhi nga ginsaad sang Dios sa mga nagahigugma sa iya."
                },
                "13": {
                    "verse_nr": "13",
                    "verse": "Walay tawo nga sang ginasulay sia magsiling, \u201cGinasulay ako sang Dios\u201d; kay ang Dios indi masulay sang malaut kag sia gid wala nagasulay sa bisan kay sin-o nga tawo"
                },
                "14": {
                    "verse_nr": "14",
                    "verse": "apang ang tagsa ka tawo ginasulay kon ginabuyok sia kag ginahaylo sang iya kaugalingon nga kailigbon."
                },
                "15": {
                    "verse_nr": "15",
                    "verse": "Niyan ang kailigbon kon nakapanamkon nagapanganak sing sala; kag ang sala kon maggulang nagapamunga sing kamatayon."
                },
                "16": {
                    "verse_nr": "16",
                    "verse": "Dili kamo magpadaya, hinigugma ko nga mga kauturan."
                },
                "17": {
                    "verse_nr": "17",
                    "verse": "Ang tagsa ka maayong hatag kag ang tagsa ka dolot nga himpit nagagikan sa hitaas, halin sa Amay sang mga kapawa nga sa iya walay pagliwanliwan ukon landong sang pagbalhin."
                },
                "18": {
                    "verse_nr": "18",
                    "verse": "Sa iya kaugalingon nga kabubut-on nangin-anak kita niya paagi sa polong sang kamatooran agud nga kita magmanginsari sang una nga mga bunga sa iya mga tinuga."
                },
                "19": {
                    "verse_nr": "19",
                    "verse": "Kilalaha ini, hinigugma kong mga kauturan. Ang tagsa ka tawo magmadagmit sa pagpamati, magmahinay sa paghambal, magmakuli sa pagpangakig"
                },
                "20": {
                    "verse_nr": "20",
                    "verse": "kay ang kaakig sang tawo wala nagahikot sang pagkamatarung sang Dios."
                },
                "21": {
                    "verse_nr": "21",
                    "verse": "Busa isikway ang tanan nga kahigkoan kag kalakasan sang kalautan kag batona nga may pagpaubus ang polong nga ginpaturuk, nga makaluwas sang inyo mga kalag."
                },
                "22": {
                    "verse_nr": "22",
                    "verse": "Apang magmanugtuman kamo sang polong, kag dili manugpalamati lamang, nga nagadaya sang inyo kaugalingon."
                },
                "23": {
                    "verse_nr": "23",
                    "verse": "Kay kon ang bisan sin-o manugpamati sang polong kag indi manugtuman, kaangay sia sa tawo nga nagatan-aw sang iya kinaugali nga nawung sa salaming"
                },
                "24": {
                    "verse_nr": "24",
                    "verse": "kay ginatan-aw niya ang iya kaugalingon kag nagahalin kag sa gilayon nalimot kon ano nga bagay sang tawo sia."
                },
                "25": {
                    "verse_nr": "25",
                    "verse": "Apang ang nagatolok sa himpit nga kasogoan, ang kasogoan sang kahilwayan, kag nagapadayon, nga indi malimoton nga manugpamati kondi manugtuman nga nagabuhat, ining tawo manginbulahan sa iya binuhatan."
                },
                "26": {
                    "verse_nr": "26",
                    "verse": "Kon ang bisan sin-ong tawo nagahunahuna sa iya kaugalingon nga masimbahon, nga wala nagapugung sang iya dila kondi nagadaya sang iya tagiposoon, ang pagtoloohan sining tawo walay pulus."
                },
                "27": {
                    "verse_nr": "27",
                    "verse": "Ang putli nga pagtoloohan kag walay dagta sa atubang sang Dios kag Amay amo ini: ang pagduaw sa mga ilo kag balo nga mga babayi sa ila kapipit-an, kag sa pagtipig sang iya kaugalingon nga walay dagta sa sining kalibutan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mga kauturan ko, dili kamo magpasulabi sing mga tawo sa nagahimulat kamo sa paghuput sing pagtoo sa aton Ginoong Jesu-Cristo, ang Ginoo sang himaya."
                },
                "2": {
                    "verse_nr": "2",
                    "verse": "Kay kon magsulud sa inyo sinagoga ang isa ka tawo nga may mga singsing nga bulawan kag may maidlap nga panapton, kag magsulud man ang isa ka imol nga tawo sa panapton nga mahigko"
                },
                "3": {
                    "verse_nr": "3",
                    "verse": "kag may pagtahud kamo sa iya nga nagapanaput sing panapton nga maidlap kag nagasiling, \u201cLingkod ka diri sa maayong lingkoran,\u201d apang nagasiling kamo sa imol nga tawo, \u201cTindug ka dira,\u201d ukon, \u201cLingkod ka sa akon tiilan,\u201d"
                },
                "4": {
                    "verse_nr": "4",
                    "verse": "wala bala kamo sing may ginapasulabi sa inyo kaugalingon, kag manginhukom nga may malaut nga mga hunahuna?"
                },
                "5": {
                    "verse_nr": "5",
                    "verse": "Pamati kamo, hinigugma kong mga kauturan. Wala bala pagpili-a sang Dios ang mga imol sining kalibutan nga magmanggaranon sa pagtoo kag mga manunubli sang ginharian nga ginsaad niya sa mga nagahigugma sa iya?"
                },
                "6": {
                    "verse_nr": "6",
                    "verse": "Apang ginapakahuy-an ninyo ang imol nga tawo. Wala bala ang mga manggaranon nagapigus sa inyo, kag sila gid nagaguyud sa inyo sa corte?"
                },
                "7": {
                    "verse_nr": "7",
                    "verse": "Wala bala nila ginapasipalahi ang dungganon nga ngalan nga sa sini ginatawag kamo?"
                },
                "8": {
                    "verse_nr": "8",
                    "verse": "Kon nagatuman kamo sang harianon nga kasogoan, sono sa kasulatan, \u201cHigugmaon mo ang imo isigkatawo subong sa imo kaugalingon,\u201d nagahimo kamo sing maayo."
                },
                "9": {
                    "verse_nr": "9",
                    "verse": "Apang kon nagapasulabi kamo sing mga tawo, nagapakasala kamo, kag ginatagudilian sang kasogoan subong nga mga malinapason."
                },
                "10": {
                    "verse_nr": "10",
                    "verse": "Kay ang bisan sin-o nga magabantay sang bug-os nga kasogoan apang makasayup sa isa ka bahin manginmalinapason sia sini tanan."
                },
                "11": {
                    "verse_nr": "11",
                    "verse": "Kay ang nagsiling, \u201cDili magpanglahi,\u201d nagsiling man, \u201cDili magpatay.\u201d Kon wala ka magpanglahi kondi nagapatay, nanginmalinapason ka sang kasogoan."
                },
                "12": {
                    "verse_nr": "12",
                    "verse": "Gani maghambal kamo kag magbuhat subong nga mga tawo nga hukman sang kasogoan sang kahilwayan."
                },
                "13": {
                    "verse_nr": "13",
                    "verse": "Kay ang paghukom walay kalooy sa wala magpakita sing kalooy; walay sapayan ang kalooy nagadaug sa paghukom."
                },
                "14": {
                    "verse_nr": "14",
                    "verse": "Ano bala ang kapuslanan, mga kauturan ko, kon ang tawo nagasiling nga may pagtoo sia kag walay mga buhat? Makaluwas bala ina nga pagtoo sa iya?"
                },
                "15": {
                    "verse_nr": "15",
                    "verse": "Kon ang utud nga lalaki ukon babayi hubo kag nakulangan sing kalan-on adlawadlaw"
                },
                "16": {
                    "verse_nr": "16",
                    "verse": "kag ang isa sa inyo nagasiling sa ila, \u201cLakat kamo sa paghidait, magpainitinit kag magkalabusug,\u201d nga wala ninyo sila paghatagi sang mga butang nga kinahanglan sa lawas, ano bala ang kapuslanan sini?"
                },
                "17": {
                    "verse_nr": "17",
                    "verse": "Amo man ang pagtoo, kon walay binuhatan, patay sa iya kaugalingon."
                },
                "18": {
                    "verse_nr": "18",
                    "verse": "Apang ang tawo magasiling, \u201cIkaw may pagtoo kag ako may mga binuhatan.\u201d Ipakita sa akon ang imo pagtoo nga walay mga binuhatan, kag ako bangud sang akon mga binuhatan magapakita sa imo sang akon pagtoo."
                },
                "19": {
                    "verse_nr": "19",
                    "verse": "Ikaw nagatoo nga ang Dios isa; nagahimo ka sing maayo. Bisan ang mga yawa nagatoo\u2014kag nagakurug."
                },
                "20": {
                    "verse_nr": "20",
                    "verse": "Buut ka bala nga makahibalo, O tawo nga buangbuang, nga ang pagtoo nga walay mga binuhatan patay?"
                },
                "21": {
                    "verse_nr": "21",
                    "verse": "Wala bala si Abraham nga aton amay pagpakamatarunga paagi sa mga binuhatan, sang ginhalad niya ang iya anak nga si Isaac sa halaran?"
                },
                "22": {
                    "verse_nr": "22",
                    "verse": "Imo nakita nga ang pagtoo nagahikot kaupud sang iya mga binuhatan, kag bangud sang mga binuhatan ang pagtoo ginhimpit"
                },
                "23": {
                    "verse_nr": "23",
                    "verse": "kag natuman ang kasulatan nga nagasiling, \u201cSi Abraham nagtoo sa Dios, kag ginkabig ini sa iya nga sa pagkamatarung\u201d; kag gintawag sia nga abyan sang Dios."
                },
                "24": {
                    "verse_nr": "24",
                    "verse": "Nakita ninyo nga ang tawo ginapakamatarung bangud sang mga binuhatan kag indi lamang bangud sang pagtoo."
                },
                "25": {
                    "verse_nr": "25",
                    "verse": "Kag sa among bagay si Rahab nga makihilawason wala bala man pagpakamatarunga bangud sang mga binuhatan sang iya pagbaton sang mga manugbalita kag ginpalakat niya sila sa liwan nga dalan?"
                },
                "26": {
                    "verse_nr": "26",
                    "verse": "Kay subong nga ang lawas patay kon walay espiritu, amo man ang pagtoo patay kon walay mga binuhatan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Mga kauturan ko, dili maghingamo ang madamu sa inyo sa pagkamanunudlo, kay nahibaloan ninyo nga kita nga nagatudlo hukman sing maid-id pa."
                },
                "2": {
                    "verse_nr": "2",
                    "verse": "Kay sa madamung butang kita tanan nakasayup, kag kon sin-o ang wala nagasayup sa polong sia himpit nga tawo, nga sarang makapugung sang bug-os nga lawas man."
                },
                "3": {
                    "verse_nr": "3",
                    "verse": "Kon ginabutang ta ang mga busal sa mga baba sang mga kabayo agud nga magtuman sila sa aton, ginatuytuyan ta ang ila bug-os nga mga lawas."
                },
                "4": {
                    "verse_nr": "4",
                    "verse": "Tan-awa ang mga sakayan man; bisan daw ano ka dalagku sila kag ginapalid sang mamadlus nga mga hangin, ginatuytuyan sila sang diotay gid nga bansalan kon diin ang buut sang manug-ulin."
                },
                "5": {
                    "verse_nr": "5",
                    "verse": "Amo man ang dila bahin nga diotay kag nagapabugal sing dalagku nga mga butang. Daw ano kadaku nga kagulangan ang ginasonog sang diotay nga kalayo!"
                },
                "6": {
                    "verse_nr": "6",
                    "verse": "Kag ang dila kalayo. Ang dila amo ang kalibutan sang kalautan sa tunga sang aton mga bahin, nga nagadagta sang bug-os nga lawas, kag nagasonog sang paglakat sang pangabuhi, kag ginasonog sang infierno."
                },
                "7": {
                    "verse_nr": "7",
                    "verse": "Kay ang tagsa ka sari sang sapat kag pispis, sang nagasaug nga sapat kag sapat sa dagat, ginahagup kag nahagup sang katawohan"
                },
                "8": {
                    "verse_nr": "8",
                    "verse": "apang walay tawo nga makahagup sang dila\u2014ini amo ang isa ka malauton nga hulagan, puno sang makamamatay nga hilo."
                },
                "9": {
                    "verse_nr": "9",
                    "verse": "Paagi sini ginapakamaayo ta ang Ginoo kag Amay, kag paagi sini ginapakamalaut ta ang mga tawo, nga ginhimo sa kaangay sang Dios."
                },
                "10": {
                    "verse_nr": "10",
                    "verse": "Gikan sa among baba nagagowa ang pagpakamaayo kag ang pagpakamalaut. Mga kauturan ko, ini indi dapat magmangin-amo."
                },
                "11": {
                    "verse_nr": "11",
                    "verse": "Nagapailig bala ang tuburan gikan sa amo man nga boho sing tubig nga matab-ang kag matayam?"
                },
                "12": {
                    "verse_nr": "12",
                    "verse": "Mga kauturan ko, makapatubas bala ang higuera sing mga oliva, ukon ang uvas sing higos? Ang maasin nga tubig indi makahatag sing matab-ang nga tubig."
                },
                "13": {
                    "verse_nr": "13",
                    "verse": "Sin-o bala ang maalam kag mahangponon sa inyo? Magpakita sia sa iya maayong kabuhi sang iya mga binuhatan sa pagkamapinaubuson sang kaalam."
                },
                "14": {
                    "verse_nr": "14",
                    "verse": "Apang kon kamo may mapait nga kahisa kag maiyaiyahon nga handum sa inyo tagiposoon, dili magpabugal kag dili magbutig batok sa kamatooran."
                },
                "15": {
                    "verse_nr": "15",
                    "verse": "Ining kaalam wala magikan sa hitaas, kondi dutan-on, lawasnon, yawan-on."
                },
                "16": {
                    "verse_nr": "16",
                    "verse": "Kay kon diin ang kahisa kag maiyaiyahon nga handum, didto ang kagamo kag tagsa ka malaut nga buhat."
                },
                "17": {
                    "verse_nr": "17",
                    "verse": "Apang ang kaalam nga gikan sa hitaas sa nahauna putli, ugaling madaiton, malolo, masinulugton, puno sang kalooy kag maayong mga bunga, walay pagpangduhaduha ukon pagkasalimpapaw."
                },
                "18": {
                    "verse_nr": "18",
                    "verse": "Kag ang bunga sang pagkamatarung ginasab-ug sa paghidait sang mga nagapakighidait."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Diin bala magikan ang mga pag-inaway kag ang mga pagsinuay sa tunga ninyo? Wala bala ini magikan sa inyo mga lakas nga balatyagon nga nagainaway sa inyo mga bahin?"
                },
                "2": {
                    "verse_nr": "2",
                    "verse": "Nagahamkon kamo kag wala ninyo maagum; gani nagapamatay kamo. Kag nagakahisa kag indi kamo makatigayon; gani nagasinuay kag nagainaway kamo. Wala kamo sing inyo, kay wala kamo nagapangayo."
                },
                "3": {
                    "verse_nr": "3",
                    "verse": "Nagapangayo kamo kag wala makabaton, bangud nga malaut ang inyo pagpangayo, agud nga mahinguyang ninyo sa inyo mga lakas nga balatyagon."
                },
                "4": {
                    "verse_nr": "4",
                    "verse": "Dimatutum nga mga tinuga! Wala bala kamo makahibalo nga ang pagpakig-abyan sa kalibutan pagpakig-away sa Dios? Busa ang bisan sin-o nga magpakig-abyan sang kalibutan nagahimo sang iya kaugalingon nga kaaway sang Dios."
                },
                "5": {
                    "verse_nr": "5",
                    "verse": "Ukon nagahunahuna bala kamo nga ang kasulatan nagahambal sa walay kapuslanan, \u201cNagahandum bala sia nga may kaimon sa espiritu nga ginpapuyo niya sa aton\u201d?"
                },
                "6": {
                    "verse_nr": "6",
                    "verse": "Apang nagahatag sia sing labi pa nga bugay; busa ginasiling, \u201cGinasumpung sang Dios ang mga bugalon, apang ginabugayan niya ang mga mapainubuson.\u201d"
                },
                "7": {
                    "verse_nr": "7",
                    "verse": "Busa magpasakup kamo sa Dios. Sumpunga ang yawa kag magapalagyo sia sa inyo."
                },
                "8": {
                    "verse_nr": "8",
                    "verse": "Magpalapit sa Dios kag sia magapalapit sa inyo. Tinloi ang inyo mga kamut, kamo nga mga makasasala, kag putli-a ang inyo mga tagiposoon, kamo nga mga duha sing hunahuna."
                },
                "9": {
                    "verse_nr": "9",
                    "verse": "Magkalisud kag maglalaw kag maghaya. Baylohi ang inyo kinadlaw sa paglalaw kag ang inyo kalipay sa kasubu."
                },
                "10": {
                    "verse_nr": "10",
                    "verse": "Paubsa ang inyo kaugalingon sa atubangan sang Ginoo kag bayawon niya kamo."
                },
                "11": {
                    "verse_nr": "11",
                    "verse": "Mga kauturan, dili kamo maghambal sing malaut batok sa isa kag isa. Ang nagahambal sing malaut batok sa iya utud ukon nagahukom sa iya utud, nagahambal sing malaut batok sa kasogoan kag nagahukom sang kasogoan. Apang kon nagahukom ka sang kasogoan, indi ka manugtuman sang kasogoan kondi hukom."
                },
                "12": {
                    "verse_nr": "12",
                    "verse": "Isa lamang ang manughatag sang kasogoan kag sia hukom, nga sarang makaluwas kag makalaglag. Apang sin-o ikaw bala nga nagahukom sang imo isigkatawo?"
                },
                "13": {
                    "verse_nr": "13",
                    "verse": "Kari karon, kamo nga nagasiling, \u201cKaron nga adlaw ukon buwas makadto kita sa sining banwa kag magpabilin didto sing isa ka tuig kag magpatikang kita kag mag-agum sing daug\u201d"
                },
                "14": {
                    "verse_nr": "14",
                    "verse": "sing ugai wala ninyo mahibaloi kon ano ang sa buwas. Ano bala ang inyo kabuhi? Kay usbung kamo nga nagapahayag sa diotay nga tion kag niyan nagakawala."
                },
                "15": {
                    "verse_nr": "15",
                    "verse": "Sa baylo sina dapat kamo magsiling, \u201cKon buut sang Ginoo, magkabuhi kita kag maghimo sini ukon sina.\u201d"
                },
                "16": {
                    "verse_nr": "16",
                    "verse": "Subong nga amo, nagapabugal kamo sa inyo pagkamatinaastaason. Tanan inang pagpabugal malaut."
                },
                "17": {
                    "verse_nr": "17",
                    "verse": "Ang bisan sin-o nga makahibalo sang maayo buhaton kag wala nagabuhat sini, sa iya ini sala."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kari karon, kamo nga mga manggaranon, maghibi kag magtiabaw bangud sang inyo mga pagkakailo nga nagaabut sa inyo."
                },
                "2": {
                    "verse_nr": "2",
                    "verse": "Ang inyo mga manggad nagakadunut kag ang inyo mga panapton ginaut-ut sang sipit."
                },
                "3": {
                    "verse_nr": "3",
                    "verse": "Ang inyo bulawan kag pilak ginatuktuk, kag ang ila tuktuk manginsaksi batok sa inyo kag magaupud sang inyo unud subong sang kalayo. Natipon ninyo ang inyo bahandi sa katapusan nga mga adlaw."
                },
                "4": {
                    "verse_nr": "4",
                    "verse": "Yari karon, ang mga sohol sang mga mamumugon nga naggalab sang inyo mga uma, nga inyo ginahawiran sa limolimo, nagasinggit; kag ang mga singgit sang mga naggalab naglambut sa mga dulunggan sang Ginoo sang kasoldadosan."
                },
                "5": {
                    "verse_nr": "5",
                    "verse": "Nakapangabuhi kamo sa duta sa patuyang kag sa kasadia; ginpatambok ninyo ang inyo mga tagiposoon sa adlaw sang pagpamatay."
                },
                "6": {
                    "verse_nr": "6",
                    "verse": "Gintagudilian ninyo, ginpatay ninyo ang matarung; wala sia nagasumpung sa inyo."
                },
                "7": {
                    "verse_nr": "7",
                    "verse": "Busa, mga kauturan, magpailub kamo tubtub sa pag-abut sang Ginoo. Yari karon, ang mangunguma nagahulat sang hamiling bunga sang duta, nga nagapailub tubtub nga mabaton sini ang una kag olihing ulan."
                },
                "8": {
                    "verse_nr": "8",
                    "verse": "Magpailub man kamo. Palig-ona ang inyo mga tagiposoon, kay ang pag-abut sang Ginoo malapit na."
                },
                "9": {
                    "verse_nr": "9",
                    "verse": "Mga kauturan, dili kamo magkulumuray, ang isa batok sa isa, agud nga indi kamo paghukman; yari karon, ang Hukom nagatindug sa mga ganhaan."
                },
                "10": {
                    "verse_nr": "10",
                    "verse": "Mga kauturan, gamita ninyo nga huwaran sang pag-antus kag sang pagpailub ang mga manalagna nga naghambal sa ngalan sang Ginoo."
                },
                "11": {
                    "verse_nr": "11",
                    "verse": "Yari karon, ginatawag naton nga bulahan ang mga nagpakalig-on. Nabatian ninyo ang pagkalig-on ni Job, kag nakita ninyo ang katuyoan sang Ginoo, kon daw ano kamainawaon kag maloloy-on ang Ginoo."
                },
                "12": {
                    "verse_nr": "12",
                    "verse": "Apang labaw sa tanan, mga kauturan ko, dili magsumpa, bisan bangud sa langit ukon bangud sa duta ukon sa ano pa nga iban nga sumpa; kondi ang inyo hoo manginhoo kag ang inyo indi mangin-indi, agud nga indi kamo maholog sa katagudilian."
                },
                "13": {
                    "verse_nr": "13",
                    "verse": "May yara bala sa inyo nga nagaantus? Magpangamuyo sia. May malipayon? Mag-amba sia sing pagdayaw."
                },
                "14": {
                    "verse_nr": "14",
                    "verse": "May nagamasakit bala sa inyo? Magpatawag sia sang mga tigulang sang iglesia kag pangamuyoan nila sia, nga ginahaplas sia sing lana sa ngalan sang Ginoo"
                },
                "15": {
                    "verse_nr": "15",
                    "verse": "kag ang pangamuyo sang pagtoo magaayo sang nagamasakit, kag ang Ginoo magabangon sa iya; kag kon nakasala sia, patawaron ini sa iya."
                },
                "16": {
                    "verse_nr": "16",
                    "verse": "Busa magtinu-aray kamo sang inyo mga sala, kag magpangamuyoay kamo, agud nga mag-ayo kamo. Ang pangamuyo sang matarung nga tawo may dakung gahum sa mga pagpanghikot sini."
                },
                "17": {
                    "verse_nr": "17",
                    "verse": "Si Elias tawo nga kaanggid naton sa kinaugali kag nagpangamuyo sia sing hanoot nga indi mag-ulan, kag wala mag-ulan sa duta sa tatlo ka tuig kag anum ka bulan."
                },
                "18": {
                    "verse_nr": "18",
                    "verse": "Niyan nagpangamuyo sia liwat kag ang langit naghatag sing ulan, kag ang duta nagpatubas sang iya bunga."
                },
                "19": {
                    "verse_nr": "19",
                    "verse": "Mga kauturan ko, kon may yara sa inyo nga nagatalang sa kamatooran kag may isa nga nagapaliso sa iya"
                },
                "20": {
                    "verse_nr": "20",
                    "verse": "pahibaloa sia nga ang nagapaliso sing makasasala gikan sa pagtalang sang iya paggawi magaluwas sang iya kalag gikan sa kamatayon kag magatabon sing kadam-an nga mga sala."
                }
            }
        }
    }
}