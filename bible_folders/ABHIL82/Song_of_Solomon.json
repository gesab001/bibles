{
    "version": "ABHIL82",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Ambahanon sang mga Ambahanon, nga iya ni Salomon."
                },
                "2": {
                    "verse_nr": "2",
                    "verse": "Pahaluka sia sa akon sang mga haluk sang iya baba!\nKay ang imo gugma maayo pa sa alak"
                },
                "3": {
                    "verse_nr": "3",
                    "verse": "ang imo mga lana may kaamyon nga maayo,\nang imo ngalan subong sang lana nga ginbobo;\nbusa ginahigugma ka sang mga ulay."
                },
                "4": {
                    "verse_nr": "4",
                    "verse": "Buyoka ako, magalagas kami sa olihi nimo.\nAng hari nagdala sa akon sa iya mga hulut.\nMagakasadya kami kag magakalipay sa imo;\nmagasambit kami sang imo gugma labi pa sang alak;\nginahigugma ka nila sing matarung."
                },
                "5": {
                    "verse_nr": "5",
                    "verse": "Maitum ako, apang maayoayo,\nO kamo nga babayi nga mga anak sang Jerusalem,\nsubong sang mga layanglayang sang Cedar,\nsubong sang mga kumbung ni Salomon."
                },
                "6": {
                    "verse_nr": "6",
                    "verse": "Dili magtolok sa akon bangud nga maitum ako,\nbangud nga ginbatok ako sang adlaw.\nAng lalaki nga mga anak sang akon iloy nasingkal sa akon,\nginhimo nila ako nga manugbantay sang mga ulubasan;\napang, ang akon kaugalingon nga ulubasan wala ko mabantayi!"
                },
                "7": {
                    "verse_nr": "7",
                    "verse": "Sugiri ako, O ikaw nga ginahigugma sang akon kalag,\nkon diin ka nagapahalab sang imo panong,\nkon diin ka nagapapahuway sini sa kaodtohon;\nkay ngaa bala manginsubong ako sa isa nga nagadalangdalang\nsa luyo sang mga panong sang imo mga kaupud?"
                },
                "8": {
                    "verse_nr": "8",
                    "verse": "Kon wala ka makahibalo,\nO ikaw nga magayon gid sa mga babayi,\nlakat ka sa mga agi sang panong,\nkag pahalba ang imo mga tinday nga kanding\nsa luyo sang mga layanglayang sang mga manugpahalab sang carnero."
                },
                "9": {
                    "verse_nr": "9",
                    "verse": "Ginpaanggid ko ikaw, O hinigugma ko,\nsa kabayo sa mga kangga ni Faraon."
                },
                "10": {
                    "verse_nr": "10",
                    "verse": "Ang imo mga pisngi maayoayo nga may mga sinalapid nga bohok,\nang imo liog may mga kolintas nga mga huluyason."
                },
                "11": {
                    "verse_nr": "11",
                    "verse": "Himoan ka namon sing mga salapid nga bulawan,\nnga may mga tampok nga pilak."
                },
                "12": {
                    "verse_nr": "12",
                    "verse": "Samtang nagalingkod ang hari sa iya latok,\nang akon nardo nagapangamyon."
                },
                "13": {
                    "verse_nr": "13",
                    "verse": "Ang akon hinigugma subong sang isa ka binugkos nga mira sa akon,\nnga nahamtang sa tunga sang akon mga dughan."
                },
                "14": {
                    "verse_nr": "14",
                    "verse": "Ang akon hinigugma pinungpung nga mga bulak nga alhenya sa akon\nsa mga ulubasan sang En-gedi."
                },
                "15": {
                    "verse_nr": "15",
                    "verse": "Yari karon, magayon ka, hinigugma ko;\nyari karon, magayon ka;\nang imo mga mata subong sang iya sang mga alimokon."
                },
                "16": {
                    "verse_nr": "16",
                    "verse": "Yari karon, magayon ka, hinigugma ko,\nsa pagkamatuud maanyag.\nAng aton higdaan verde"
                },
                "17": {
                    "verse_nr": "17",
                    "verse": "ang mga balayan sang aton balay mga cedro,\nang aton mga pagbo mga cipres."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ako amo ang bulak sang Saron,\nang lirio sang mga nalupyakan."
                },
                "2": {
                    "verse_nr": "2",
                    "verse": "Subong sang lirio sa tunga sang mga tunuk,\namo ini ang akon hinigugma sa tunga sang mga anak nga babayi."
                },
                "3": {
                    "verse_nr": "3",
                    "verse": "Subong sang mansanas nga kahoy sa tunga sang mga kahoy,\namo ini ang akon hinigugma sa tunga sang mga anak nga lalaki.\nNaglingkod ako sa idalum sang iya landong sa daku nga kalipay,\nkag ang iya bunga matam-is sa akon idilimdim."
                },
                "4": {
                    "verse_nr": "4",
                    "verse": "Gindala niya ako sa balay sang sinalosalo,\nkag ang iya hayahay sa ibabaw ko amo ang gugma."
                },
                "5": {
                    "verse_nr": "5",
                    "verse": "Sakdaga ako sing mga pasas,\npaumpawi ako sing mga mansanas;\nkay nagamasakit ako gikan sa gugma."
                },
                "6": {
                    "verse_nr": "6",
                    "verse": "Ang iya kamut nga wala sa idalum sang akon olo,\nkag ang iya kamut nga too nagahakus sa akon!"
                },
                "7": {
                    "verse_nr": "7",
                    "verse": "Ginapasumpa ko kamo, O mga anak nga babayi sang Jerusalem,\ntungud sa mga gasela ukon sa mga usa nga babayi sang latagon,\nnga dili ninyo pagtublagon ang akon hinigugma,\ntubtub sa luyag niya."
                },
                "8": {
                    "verse_nr": "8",
                    "verse": "Ang tingug sang akon hinigugma!\nYari karon, nagapakari sia,\nnga nagalumpatlumpat sa kabukiran,\nnga nagatumbotumbo sa kabakoloran."
                },
                "9": {
                    "verse_nr": "9",
                    "verse": "Ang akon hinigugma kaangay sang gasela,\nukon sang bataon nga usa.\nYari karon, nagatindug sia\nsa likod sang amon dingding,\nnga nagatolok sia sa sulud sang mga talambuan,\nnga nagalingling sia sa balatibat."
                },
                "10": {
                    "verse_nr": "10",
                    "verse": "Ang akon hinigugma nagpamolong kag nagsiling sa akon:\n\u201cTindug ka, hinigugma ko, magayon ko,\nkag magkari"
                },
                "11": {
                    "verse_nr": "11",
                    "verse": "kay yari karon, ang tigtulugnaw nagligad na,\nang ulan naghulaw kag nagtaliwan na."
                },
                "12": {
                    "verse_nr": "12",
                    "verse": "Ang mga bulak nagapahayag sa duta,\nang tion sang paghinuni sang mga pispis nagaabut,\nang tingug sang tukmo\nmabatian sa aton duta."
                },
                "13": {
                    "verse_nr": "13",
                    "verse": "Ang higuera nagapaluto sang iya hilaw nga mga higos,\nkag ang mga uvas nagapamulak;\nnagapangamyon sila.\nTindug ka, hinigugma ko, magayon ko,\nkag magkari."
                },
                "14": {
                    "verse_nr": "14",
                    "verse": "O alimokon ko, nga yara sa mga litik sang igang,\nsa palanagoan sang pil-as,\npatan-awa ako sang imo nawung,\npapamati-a ako sang imo tingug,\nkay matam-is ang imo tingug,\nkag maayoayo ang imo nawung."
                },
                "15": {
                    "verse_nr": "15",
                    "verse": "Kuhaa sa amon ang mga ido nga talonon,\nang magamay nga mga ido nga talonon,\nnga nagasamad sang mga ulubasan,\nkay ang amon mga ulubasan nagapamulak.\u201d"
                },
                "16": {
                    "verse_nr": "16",
                    "verse": "Ang akon hinigugma akon kag ako iya,\nnagapahalab sia sang iya panong sa tunga sang mga lirio."
                },
                "17": {
                    "verse_nr": "17",
                    "verse": "Tubtub nga ang adlaw magbugnaw\nkag ang mga landong magpalagyo,\nbalik ka, hinigugma ko, magpakaangay ka sa gasela,\nukon sa bataon sang mga usa sa kabukiran sang Bether."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa kagab-ihon sa akon higdaan\nginpangita ko sia nga ginahigugma sang akon kalag;\nginpangita ko sia, apang wala ko sia makita."
                },
                "2": {
                    "verse_nr": "2",
                    "verse": "\u201cMagabangon ako karon kag magalibut sa banwa,\nsa mga dalan kag sa malapad nga mga dalanon;\npangitaon ko sia nga ginahigugma sang akon kalag.\u201d\nGinpangita ko sia, apang wala ko sia makita."
                },
                "3": {
                    "verse_nr": "3",
                    "verse": "Ang mga manugbantay nakakita sa akon,\nsa nagalibut sila sa banwa.\n\u201cNakita bala ninyo sia nga ginahigugma sang akon kalag?\u201d"
                },
                "4": {
                    "verse_nr": "4",
                    "verse": "Halus lamang nakaligad ako sa ila,\nsang nakita ko sia nga ginahigugma sang akon kalag.\nGinkaptan ko sia, kag indi sia pagbuhian\ntubtub nga napasulud ko sia sa balay sang akon iloy\nkag sa sulud sang hulut sang nagpanamkon sa akon."
                },
                "5": {
                    "verse_nr": "5",
                    "verse": "Ginapasumpa ko kamo, O babayi nga mga anak sang Jerusalem,\npaagi sa mga gasela ukon sa mga usa nga babayi sang latagon,\nnga dili ninyo pagtublagon, ukon pagpukawon ang akon hinigugma,\ntubtub sa luyag niya."
                },
                "6": {
                    "verse_nr": "6",
                    "verse": "Sin-o bala ini nga nagataklad gikan sa kamingawan,\nkaangay sang mga haligi nga aso,\nnga napahumutan sing mira kag incienso,\nsang tanan nga polbos sang mga manugbaligya?"
                },
                "7": {
                    "verse_nr": "7",
                    "verse": "Yari karon, ini talabon ni Salomon!\nKan-uman ka gamhanan nga mga tawo ang sa palibut sini\ngikan sa gamhanan nga mga tawo sang Israel"
                },
                "8": {
                    "verse_nr": "8",
                    "verse": "sila tanan nagakaput sing espada\nkag batid sa inaway,\nang tagsa ka tawo yara ang iya espada sa iya paa,\nbangud sang kahadluk sa kagab-ihon."
                },
                "9": {
                    "verse_nr": "9",
                    "verse": "Si Hari Salomon naghimo nga sa iya sing talabon\nnga sa kahoy sang Libano."
                },
                "10": {
                    "verse_nr": "10",
                    "verse": "Ginhimo niya sa pilak ang mga haligi sini,\nang panalgan sini bulawan, ang lingkoran sini purpura;\nang tunga sini ginhalupan sing gugma\ngikan sa babayi nga mga anak sang Jerusalem."
                },
                "11": {
                    "verse_nr": "11",
                    "verse": "Gowa, O kamo nga babaying mga anak sang Sion, kag tan-awa si Hari Salomon,\nnga may purungpurung nga ginpurungpurung sa iya sang iya iloy\nsa adlaw sang pagpakasal niya,\nsa adlaw sang kasadya sang iya tagiposoon."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yari karon, magayon ka, hinigugma ko,\nyari karon, magayon ka!\nAng imo mata subong sang iya sang alimokon\nsa lipud sang imo takurung.\nAng imo bohok subong sang panong sang mga kanding,\nnga nagaluko sa kilid sang bukid nga Galaad."
                },
                "2": {
                    "verse_nr": "2",
                    "verse": "Ang imo mga ngipon kaangay sang panong sang mga oveja nga bag-o maalotan\nnga nagataklad gikan sa pagpanghugas,\nnga ang tagsatagsa may kapid,\nkag wala gid sing napatyan sa ila."
                },
                "3": {
                    "verse_nr": "3",
                    "verse": "Ang imo mga bibig kaangay sang nahut nga escarlata,\nkag ang imo baba maayoayo.\nAng imo mga pisngi kaangay sang isa ka bilog nga granada\nsa lipud sang imo takurung."
                },
                "4": {
                    "verse_nr": "4",
                    "verse": "Ang imo liog kaangay sang torre ni David,\nnga ginpatindug nga talagoan sang mga hinganiban,\ndiin nasab-it ang isa ka libo ka kalasag,\nang tanan taming sang gamhanan nga mga tawo."
                },
                "5": {
                    "verse_nr": "5",
                    "verse": "Ang imo duha ka soso kaangay sa duha ka tinday nga usa,\nnga kapid sang gasela,\nnga nagahalab sa mga lirio."
                },
                "6": {
                    "verse_nr": "6",
                    "verse": "Tubtub nga magbugnaw ang adlaw\nkag magtaliwan ang mga landong,\nmagakadto ako sa bukid sang mira\nkag sa bakolod sang incienso."
                },
                "7": {
                    "verse_nr": "7",
                    "verse": "Magayon ka sing bug-os, hinigugma ko;\nwala sing dagta sa imo."
                },
                "8": {
                    "verse_nr": "8",
                    "verse": "Upud ka sa akon gikan sa Libano, kinasal ko;\nupud sa akon gikan sa Libano.\nMaglantaw kutub sa putokputokan sang Amana,\nkutub sa putokputokan sang Senir kag Hermon,\nkutub sa mga palanagoan sang mga leon,\nkutub sa kabukiran sang mga leopardo."
                },
                "9": {
                    "verse_nr": "9",
                    "verse": "Ginbihag mo ang akon tagiposoon, utud ko, kinasal ko,\nginbihag mo ang akon tagiposoon sang isa sang imo mga mata,\nsang isa ka kolintas sang imo liog."
                },
                "10": {
                    "verse_nr": "10",
                    "verse": "Daw ano kagayon sang imo gugma, utud ko, kinasal ko!\nDaw ano kaayo pa sang imo gugma sang sa alak,\nkag ang kaamyon sang imo mga lana sang sa tanan nga bagay sang mga pahumut!"
                },
                "11": {
                    "verse_nr": "11",
                    "verse": "Ang imo mga bibig, O kinasal ko, nagatolo subong sang uludlan sang dugus;\ndugus kag gatas yara sa idalum sang imo dila;\nang baho sang imo mga panapton kaangay sang baho sang Libano."
                },
                "12": {
                    "verse_nr": "12",
                    "verse": "Katamnan nga nalikupan amo ang akon utud, kinasal ko,\ntuburan nga natakpan, tuburan nga pinat-inan."
                },
                "13": {
                    "verse_nr": "13",
                    "verse": "Ang imo mga tugdo amo ang katamnan sang mga granada\nnga may bilidhon nga mga bunga,\nang alhenya nga may mga tanum nga nardo"
                },
                "14": {
                    "verse_nr": "14",
                    "verse": "ang nardo kag azafran, calamo kag canela,\npati ang tanan nga kahoy sang incienso,\nang mira kag aloes,\npati ang tanan nga ali nga mga pahumut"
                },
                "15": {
                    "verse_nr": "15",
                    "verse": "ikaw tuburan sang mga katamnan, bobon sang mga tubig nga buhi,\nkag mga sapa nga nagailig gikan sa Libano."
                },
                "16": {
                    "verse_nr": "16",
                    "verse": "Pagmata, O amihan,\nkag kari, ikaw habagat!\nHuyup sa akon katamnan,\nagud nga ang iya mga pahumut maggowa.\nMagsulud sa iya katamnan ang akon hinigugma,\nkag magkaon sang iya bilidhon nga mga bunga."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Nagsulud ako sa akon katamnan, utud ko, kinasal ko,\ngintipon ko ang akon mira pati sang akon pahumut,\nginkaon ko ang akon uludlan pati sang akon dugus,\ngin-inum ko ang akon alak pati sang akon gatas.\nMagkaon, O mga abyan, kag mag-inum:\nmag-inum sing bugana, O hinigugma!"
                },
                "2": {
                    "verse_nr": "2",
                    "verse": "Nagkatolog ako, apang ang akon tagiposoon nagmata.\nTingug ini sang akon hinigugma nga nagapanuktuk,\n\u201cBuksi ako, utud ko, hinigugma ko,\nalimokon ko, putli ko;\nang akon olo napuno sing ton-og,\nang akon mga bunghay sang mga tolo sang kagab-ihon.\u201d"
                },
                "3": {
                    "verse_nr": "3",
                    "verse": "Nauba ko ang akon panapton,\npaano bala ang pagsuklub ko sini?\nGinhinawan ko ang akon tiil,\npaano bala ang pagdagta ko sa ila?"
                },
                "4": {
                    "verse_nr": "4",
                    "verse": "Ang akon hinigugma naggulo sang iya kamut sa boho sang ganhaan,\nkag ang akon tagiposoon natandug tungud sa iya."
                },
                "5": {
                    "verse_nr": "5",
                    "verse": "Nagbangon ako sa pagbukas sa akon hinigugma,\nkag ang akon mga kamut nagtolo sing mira,\nang akon mga tudlo sing mira nga lasaw,\nsa mga uluyatan sang pintal."
                },
                "6": {
                    "verse_nr": "6",
                    "verse": "Ginbuksan ko sa akon hinigugma,\napang ang akon hinigugma naghalin kag wala na.\nAng kalag ko napunaw sang nagpamolong sia.\nGinpangita ko sia, apang wala ko sia makita;\ngintawag ko sia, apang wala sia magsabat sa akon."
                },
                "7": {
                    "verse_nr": "7",
                    "verse": "Ang mga bantay nakakita sa akon,\nsang naglibut sila sa banwa;\nginbunal nila ako, ginpilasan nila ako,\nnagkuha sa akon sang akon takurung,\nyadtong mga bantay sang mga kuta."
                },
                "8": {
                    "verse_nr": "8",
                    "verse": "Ginapasumpa ko kamo, O babayi nga mga anak sang Jerusalem,\nkon makita ninyo ang akon hinigugma,\nnga sugiran ninyo sia\nnga nagamasakit ako sa gugma."
                },
                "9": {
                    "verse_nr": "9",
                    "verse": "Ano bala ang imo hinigugma labi sa iban nga hinigugma,\nO ikaw nga magayon gid sa tanan nga babayi?\nAno bala ang imo hinigugma labi sa iban nga hinigugma,\nnga ginapasumpa mo kami sing subong?"
                },
                "10": {
                    "verse_nr": "10",
                    "verse": "Ang akon hinigugma maputi kag mapulapula,\nali gid sa isa ka laksa."
                },
                "11": {
                    "verse_nr": "11",
                    "verse": "Ang iya olo subong sang bulawan nga bus-og gid;\nang iya mga bunghay madabung.\nmaitum subong sang uwak."
                },
                "12": {
                    "verse_nr": "12",
                    "verse": "Ang iya mga mata kaangay sang mga alimokon\nsa luyo sang mga sapa sang tubig,\nnga nahugasan sing gatas,\nnga napahamtang sing nagakaigo."
                },
                "13": {
                    "verse_nr": "13",
                    "verse": "Ang iya mga pisngi subong sang higdaan sang mga pahumut,\nsubong sang mga tinumpok sang mga mahumut nga mga gamhon.\nAng iya mga bibig subong sang mga lirio,\nnga nagatolo sing mira nga lasaw."
                },
                "14": {
                    "verse_nr": "14",
                    "verse": "Ang iya mga kamut subong sang mga singsing nga bulawan,\nnga may tampuk nga berilo.\nAng iya lawas subong sang tiposo,\nnga nahalupan sing mga zafiro."
                },
                "15": {
                    "verse_nr": "15",
                    "verse": "Ang iya mga paa subong sang mga haligi nga marmol,\nnga natanum sa mga palatungan nga bulawan nga bus-og.\nAng iya dagway kaangay sang Libano,\nnga labaw gid subong sang mga cedro."
                },
                "16": {
                    "verse_nr": "16",
                    "verse": "Ang iya baba katam-is gid,\nkag hiligugmaon sia sing bug-os.\nAmo ini ang akon hinigugma kag amo ini ang akon abyan,\nO babayi nga mga anak sang Jerusalem."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Diin bala magkadto ang imo hinigugma,\nO ikaw nga magayon gid sa tanan nga babayi?\nDiin bala magliso sia nga imo hinigugma,\nagud nga mapangita naton sia upud sa imo?"
                },
                "2": {
                    "verse_nr": "2",
                    "verse": "Ang akon hinigugma nagdulhog sa iya katamnan,\nsa mga higdaan sang mga pahumut,\nsa pagpahalab sang iya panong sa mga katamnan,\nkag sa pagtipon sing mga lirio."
                },
                "3": {
                    "verse_nr": "3",
                    "verse": "Iya ako sang akon hinigugma kag ang akon hinigugma akon;\nnagapahalab sia sang iya panong sa mga lirio."
                },
                "4": {
                    "verse_nr": "4",
                    "verse": "Magayon ka, O hinigugma ko, subong sang Tirsa,\nmaayoayo subong sang Jerusalem,\nmakakulugmat subong sang hangaway nga may mga hayahay."
                },
                "5": {
                    "verse_nr": "5",
                    "verse": "Ipalayo sa akon ang imo mga mata,\nkag gindaug ako nila\u2014\nAng imo bohok subong sang panong sang mga kanding,\nnga nagaloko sa kilid sang Galaad."
                },
                "6": {
                    "verse_nr": "6",
                    "verse": "Ang imo mga ngipon kaangay sang panong sang mga oveja,\nnga nagatakas gikan sa pagpanghugas,\nnga ang tagsatagsa may kapid,\nwala sing napatyan sa ila."
                },
                "7": {
                    "verse_nr": "7",
                    "verse": "Ang imo mga pisngi kaangay sang isa ka bilog nga granada\nsa lipud sang imo takurung."
                },
                "8": {
                    "verse_nr": "8",
                    "verse": "May kan-uman ka hara kag kawaloan ka babayi,\nkag mga ulay nga dimaisip."
                },
                "9": {
                    "verse_nr": "9",
                    "verse": "Ang akon alimokon, ang akon putli, isa lamang,\nbugtong sia sang iya iloy,\npinili sia sang nag-anak sa iya.\nAng babayi nga mga anak nakakita sa iya kag nagtawag sa iya nga bulahan;\nsang mga hara kag sang mga babayi man,\nkag nagdayaw sila sa iya."
                },
                "10": {
                    "verse_nr": "10",
                    "verse": "\u201cSin-o bala sia nga nagalantaw subong sang kaagahon,\nnga magayon subong sang bulan, matin-aw subong sang adlaw,\nmakakulugmat subong sang hangaway nga may mga hayahay?\u201d"
                },
                "11": {
                    "verse_nr": "11",
                    "verse": "Nagdulhog ako sa katamnan sang mga nuez,\nsa pagtan-aw sang lab-as nga mga tanum sang nalupyakan,\nsa pagtan-aw kon ang uvas nagpanalingsing,\nkon ang mga granada nagpamulak."
                },
                "12": {
                    "verse_nr": "12",
                    "verse": "Sa wala ko mahibaloi, ang akon kalag nagpahamtang sa akon\nsa mga kangga sang akon katawohan nga harianon."
                },
                "13": {
                    "verse_nr": "13",
                    "verse": "Balik, balik, O Sulamnon,\nbalik, balik, agud nga magtolok kami sa imo.\nNgaa bala nga matan-aw kamo sa Sulamnon,\nsubong sang sa saut sang Mahanaim?"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Daw ano katahum sang imo mga tiil sa mga sandalia,\nO babayi nga anak sang principe!\nAng imo matibunog nga mga paa kaangay sang mga huluyason,\nang binuhatan sang mga kamut sang sampaton nga panday."
                },
                "2": {
                    "verse_nr": "2",
                    "verse": "Ang imo lawas kaangay sa matipolon nga tagayan\nnga wala ginakawad-i sing alak nga sinimbog.\nAng imo hawak kaangay sa tinumpok nga trigo,\nnga napalibutan sing mga lirio."
                },
                "3": {
                    "verse_nr": "3",
                    "verse": "Ang imo duha ka soso kaangay sang duha ka tinday nga usa,\nnga kapid sang gasela."
                },
                "4": {
                    "verse_nr": "4",
                    "verse": "Ang imo liog kaangay sa torre nga tiposo.\nAng imo mga mata subong sang mga ponong sa Hesbon,\nsa luyo sang gawang sang Bat-rabim.\nAng imo ilong kaangay sang torre sang Libano,\nnga nagalantaw nayon sa Damasco."
                },
                "5": {
                    "verse_nr": "5",
                    "verse": "Ang imo olo sa imo kaangay sang Carmelo,\nkag ang bohok sang imo olo kaangay sang purpura;\nang hari nabihag sa iya mga bunghay."
                },
                "6": {
                    "verse_nr": "6",
                    "verse": "Daw ano kagayon kag daw ano kaanyag sa imo,\nO hinigugma, tungud sa mga kalipay!"
                },
                "7": {
                    "verse_nr": "7",
                    "verse": "Ini nga imo kataas kaangay sa palma,\nkag ang imo mga soso sa iya mga pinungpung."
                },
                "8": {
                    "verse_nr": "8",
                    "verse": "Nagsiling ako nga magasaka ako sa palma\nkag magakapyot ako sa iya mga paklang.\nAng imo mga soso manginsubong sang mga pinungpung sang uvas,\nkag ang kahumut sang imo ginhawa kaangay sang mga mansanas"
                },
                "9": {
                    "verse_nr": "9",
                    "verse": "kag ang imo baba kaangay sang maayo gid nga alak\nnga nagadulhog sing matanlas sa akon hinigugma,\nnga nagadanlug sa mga bibig sang mga nagakatolog."
                },
                "10": {
                    "verse_nr": "10",
                    "verse": "Ako iya sang akon hinigugma,\nkag ang iya handum nayon sa akon."
                },
                "11": {
                    "verse_nr": "11",
                    "verse": "Kari, hinigugma ko,\nmakadto kita sa latagon,\nmagapabilin kita sa mga minoro"
                },
                "12": {
                    "verse_nr": "12",
                    "verse": "magakadto kita sing aga pa sa mga ulubasan,\ntan-awon naton kon nagpamukol na ang uvas\nkon nagbukad na ang mga bukol sang uvas\nkag kon nagpamulak ang mga granada.\nDidto ihatag ko sa imo ang akon paghigugma."
                },
                "13": {
                    "verse_nr": "13",
                    "verse": "Ang mga mandragora nagapangamyon,\nkag sa aton mga ganhaan yara ang tanan nga bagay sang bilidhon nga mga bunga,\nbag-o kag daan,\nnga gintigana ko sa imo, O hinigugma ko."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "O kabay kuntani nga kasubong ka sang akon utud nga lalaki,\nnga nagsoso sa mga soso sang akon iloy!\nKon makita ko ikaw sa luwas, halukan ko ikaw,\nkag wala gid sing magtamay sa akon."
                },
                "2": {
                    "verse_nr": "2",
                    "verse": "Tuytuyan ko ikaw kag dalhon ikaw\nsa balay sang akon iloy,\nnga magtudlo sa akon.\nPaimnon ko ikaw sang alak nga pinahamutan,\nsang duga sang akon granada."
                },
                "3": {
                    "verse_nr": "3",
                    "verse": "Ang iya wala nga kamut magsakbay sang akon olo,\nkag ang iya too nga kamut maghakus sa akon!"
                },
                "4": {
                    "verse_nr": "4",
                    "verse": "Ginapasumpa ko kamo, O babayi nga mga anak sang Jerusalem,\nnga dili ninyo sia pagtublagon ukon pagpukawon ang akon hinigugma\ntubtub sa luyag niya."
                },
                "5": {
                    "verse_nr": "5",
                    "verse": "Sin-o bala ini nga nagataklad gikan sa kamingawan,\nnga nagasandig sa iya hinigugma?\nSa idalum sang kahoy nga mansanas ginpukaw ko ikaw.\nDidto ang imo iloy ginsakitan sa imo,\ndidto ginsakitan ang nag-anak sa imo."
                },
                "6": {
                    "verse_nr": "6",
                    "verse": "Ibutang ako subong nga pat-in sa imo kasingkasing,\nsubong nga pat-in sa imo butkon;\nkay ang gugma makusug subong sang kamatayon,\nang kaimon mapintas subong sang Sheol.\nAng iya mga idlab mga idlab sang kalayo.\nang dabdab sang GINOO."
                },
                "7": {
                    "verse_nr": "7",
                    "verse": "Ang madamu nga tubig indi makapalong sang gugma,\nkag ang mga baha indi makalumus sini.\nKon ang tawo maghatag tungud sa gugma\nsang tanan nga pagkabutang sang iya balay,\nmangintalamayon sia sing bug-os."
                },
                "8": {
                    "verse_nr": "8",
                    "verse": "May diotay kami nga utud nga babayi,\nkag wala pa sia sing mga soso.\nAno bala ang himoon namon tungud sa amon utud nga babayi,\nsa adlaw nga kagonan sia?"
                },
                "9": {
                    "verse_nr": "9",
                    "verse": "Kon sia kuta,\nmagapatindug kami sa ibabaw niya sing torre nga pilak;\nkag kon ganhaan sia,\nkuadrohan namon sia sing mga tapi nga cedro."
                },
                "10": {
                    "verse_nr": "10",
                    "verse": "Ako kuta,\nkag ang akon mga soso kaangay sang mga torre sini;\nniyan sa iya mga mata\nsubong ako sang isa nga nakakita sing paghidait."
                },
                "11": {
                    "verse_nr": "11",
                    "verse": "Si Salomon may ulubasan sa Baal-hamon;\ngintugyan niya ang ulubasan sa mga manugbantay;\nang tagsa magdala sing isa ka libo ka bilog nga pilak tungud sang iya bunga."
                },
                "12": {
                    "verse_nr": "12",
                    "verse": "Ang akon ulubasan, nga akon gid, yari sa atubangan nakon;\nikaw, O Salomon, magaangkon sang isa ka libo,\nkag duha ka gatus sa mga nagabantay sang iya bunga."
                },
                "13": {
                    "verse_nr": "13",
                    "verse": "Ikaw nga nagapuyo sa mga katamnan,\nang mga kaupdanan ko nagpamati sa imo tingug;\npabatia ako sini."
                },
                "14": {
                    "verse_nr": "14",
                    "verse": "Dalidali, hinigugma ko,\nkag manginsubong ka sa gasela\nukon sa tinday nga usa\nsa kabukiran sang mga pahumut."
                }
            }
        }
    }
}