{
    "version": "ABHIL82",
    "book_name": "1 Samuel",
    "book_nr": "9",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "May isa ka lalaki sa Ramataimzofim sa kabakoloran sang Efraim, kag ang iya ngalan si Elcana nga anak ni Jeroham, ang anak ni Eliu, ang anak ni Tohu, ang anak ni Zuf, ang Efraimnon."
                },
                "2": {
                    "verse_nr": "2",
                    "verse": "May duha sia ka asawa; ang ngalan sang isa si Ana, kag ang ngalan sang isa si Penina. Kag si Penina may mga anak, apang si Ana walay anak."
                },
                "3": {
                    "verse_nr": "3",
                    "verse": "Karon ining lalaki nagataklad gikan sa iya banwa tuigtuig sa pagsimba kag paghalad sa GINOO sang mga kasoldadosan sa Silo, diin ang duha ka anak nga lalaki ni Eli, nga si Ofni kag si Finees, mga sacerdote sang GINOO."
                },
                "4": {
                    "verse_nr": "4",
                    "verse": "Sang adlaw nga si Elcana naghalad, naghatag sia sing mga bahin kay Penina nga iya asawa kag sa tanan niyang anak nga lalaki kag sa iya anak nga babayi"
                },
                "5": {
                    "verse_nr": "5",
                    "verse": "apang kay Ana naghatag sia sing pilo nga bahin, kay ginahigugma niya si Ana, apang ang GINOO nagpabaw-as sa iya."
                },
                "6": {
                    "verse_nr": "6",
                    "verse": "Kag ang iya kaindis nagpaakig sa iya sing tama, sa pagpaugtas sa iya, bangud nga ginpabaw-as sia sang GINOO."
                },
                "7": {
                    "verse_nr": "7",
                    "verse": "Gani ginhimo niya ang amo tuigtuig; kon magtaklad sia sa balay sang GINOO, sa amo ginpaakig sia ni Penina. Busa naghibi si Ana kag wala magkaon."
                },
                "8": {
                    "verse_nr": "8",
                    "verse": "Kag si Elcana nga iya bana nagsiling sa iya, \u201cAna, ngaa bala nagahibi ka? Kag ngaa bala wala ka nagakaon? Kag ngaa bala nagakasubu ang imo tagiposoon? Indi bala ako labi pa sa imo sang sa napulo ka anak nga lalaki?\u201d"
                },
                "9": {
                    "verse_nr": "9",
                    "verse": "Nagtindug si Ana sa tapus nga nakakaon kag nakainum sila sa Silo. Karon ang sacerdote nga si Eli nagalingkod sa iya lingkoran sa luyo sang bakalan sang templo sang GINOO."
                },
                "10": {
                    "verse_nr": "10",
                    "verse": "Sia may kapaitan sa kalag kag nagpangamuyo sa GINOO, kag naghibi sing tama."
                },
                "11": {
                    "verse_nr": "11",
                    "verse": "Kag nagsaad sia kag nagsiling, \u201cO GINOO sang mga kasoldadosan, kon buut ka magtamud sa kapipit-an sang imo ulipon, kag magdumdum sa akon, kag indi magkalipat sa imo ulipon, kondi maghatag sa imo alagad sing anak nga lalaki, niyan sia ihatag ko sa GINOO sa tanan nga adlaw sang iya kabuhi, kag wala sing inugkiskis nga magaagi sa iya olo.\u201d"
                },
                "12": {
                    "verse_nr": "12",
                    "verse": "Sang nagpadayon sia sa pagpangamuyo sa atubangan sang GINOO, si Eli nagtanda sang baba niya."
                },
                "13": {
                    "verse_nr": "13",
                    "verse": "Si Ana nagpamolong sa iya tagiposoon; ang iya mga bibig lamang ang naghulag, apang ang iya tingug wala mabatii; busa naghunahuna si Eli nga hobog sia."
                },
                "14": {
                    "verse_nr": "14",
                    "verse": "Kag si Eli nagsiling sa iya, \u201cTubtub pa bala san-o hobog ka? Isikway sa imo ang imo alak.\u201d"
                },
                "15": {
                    "verse_nr": "15",
                    "verse": "Apang si Ana nagsabat, \u201cIndi, ginoo ko, ako babayi nga masinulub-on sa espiritu; wala ako makainum sing alak ukon ilimnon nga masingkal, kondi gin-ula ko ang akon kalag sa atubangan sang GINOO."
                },
                "16": {
                    "verse_nr": "16",
                    "verse": "Dili pagkabiga ang imo ulipon nga malaut nga babayi, kay gikan sa kabugana sang akon kagha kag sang akon kalisdanan nagpamolong ako tubtub karon.\u201d"
                },
                "17": {
                    "verse_nr": "17",
                    "verse": "Niyan si Eli nagsabat, \u201cLakat ka sa paghidait, kag ang Dios sang Israel maghatag sa imo sang imo pangabay nga ginpangayo mo sa iya.\u201d"
                },
                "18": {
                    "verse_nr": "18",
                    "verse": "Kag nagsiling sia, \u201cMagmahamut-an ang imo ulipon sa imo itololok.\u201d Niyan naglakat ang babayi kag nagkaon, kag ang iya nawung indi na masubu."
                },
                "19": {
                    "verse_nr": "19",
                    "verse": "Nagbangon sila sing aga pa kag nagsimba sa atubangan sang GINOO; niyan nagpauli sa ila balay sa Rama. Kag naghiusa si Elcana kay Ana nga iya asawa, kag ang GINOO nagdumdum sa iya"
                },
                "20": {
                    "verse_nr": "20",
                    "verse": "kag sang nagsapul ang tion nagpanamkon si Ana kag nag-anak sing lalaki, kag ginhingalanan sia Samuel, kay nagasiling sia, \u201cGinpangayo ko sia sa GINOO.\u201d"
                },
                "21": {
                    "verse_nr": "21",
                    "verse": "Kag ang lalaki nga si Elcana kag ang bug-os niyang panimalay nagtaklad sa pagdolot sa GINOO sang halad nga tinuig, kag sang iya saad."
                },
                "22": {
                    "verse_nr": "22",
                    "verse": "Apang si Ana wala magtaklad, kay nagsiling sia sa iya bana, \u201cIndi ako magtaklad tubtub nga ang bata malutas, kag ugaling dalhon ko sia, agud nga mag-atubang sia sa GINOO, kag magpabilin didto sa gihapon.\u201d"
                },
                "23": {
                    "verse_nr": "23",
                    "verse": "Si Elcana nga iya bana nagsiling sa iya, \u201cHimoa ang daw maayo sa imo, pabilin ka tubtub nga malutas mo sia; lamang, ang GINOO mag-palig-on sang iya polong.\u201d Gani nagpabilin ang babayi kag nagpasoso sang iya anak, tubtub nga nalutas sia niya."
                },
                "24": {
                    "verse_nr": "24",
                    "verse": "Kag sang nalutas niya sia, ginpataklad sia niya upud sa iya, pati sang tatlo ka tinday nga baka, isa ka efa sang harina, kag isa ka suludlan nga panit nga alak; kag gindala niya sia sa balay sang GINOO sa Silo; kag ang bata lanubo pa."
                },
                "25": {
                    "verse_nr": "25",
                    "verse": "Niyan gin-ihaw nila ang baka, kag gindala ang bata kay Eli."
                },
                "26": {
                    "verse_nr": "26",
                    "verse": "Kag sia nagsiling, \u201cO, ginoo ko! Sa nagakabuhi ang imo kalag, ginoo ko, ako ang babayi nga nagtindug diri sa luyo nimo, nga nagapangamuyo sa GINOO."
                },
                "27": {
                    "verse_nr": "27",
                    "verse": "Tungud sini nga bata nagpangamuyo ako; kag ang GINOO naghatag sa akon sang akon pangabay nga ginpangayo ko sa iya."
                },
                "28": {
                    "verse_nr": "28",
                    "verse": "Busa gintugyan ko man sia sa GINOO; sa nagakabuhi sia ginatugyan sia sa GINOO.\u201d\nKag nagsimba sila sa GINOO didto."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Si Ana man nagpangamuyo kag nagsiling,\n\u201cAng akon tagiposoon nagakasadya sa GINOO;\nang akon sungay ginbayaw sa GINOO.\nAng akon baba naghitad sa ibabaw sang akon mga kaaway,\nbangud nga nagakalipay ako sa imo kaluwasan."
                },
                "2": {
                    "verse_nr": "2",
                    "verse": "\u201cWala na sing balaan subong sa GINOO,\nwala na sing iban luwas sa imo;\nwala na sing igang kaangay sang amon Dios."
                },
                "3": {
                    "verse_nr": "3",
                    "verse": "Dili na kamo maghambal sing lakas kabugalon,\nang pagkapalabilabihon dili maggowa sa inyo baba;\nkay ang GINOO Dios sang ihibalo,\nkag ginatimbang niya ang mga binuhatan."
                },
                "4": {
                    "verse_nr": "4",
                    "verse": "Ang mga pana sang gamhanan nga mga tawo ginbali,\napang ang mga nagkasandad nawagkusan sing kusug."
                },
                "5": {
                    "verse_nr": "5",
                    "verse": "Ang mga busug nagpahinakay nga sa kalan-on,\napang ang mga gutum wala na paggutuma.\nHoo, ang baw-as nag-anak sing pito,\napang ang may madamu nga anak nagakag-as."
                },
                "6": {
                    "verse_nr": "6",
                    "verse": "Ang GINOO nagapatay kag nagabuhi;\nsia nagapapanaug sa Sheol kag nagabatak."
                },
                "7": {
                    "verse_nr": "7",
                    "verse": "Ang GINOO nagapaimol kag sia nagapamanggad;\nsia nagapapakubus, sia nagabayaw man."
                },
                "8": {
                    "verse_nr": "8",
                    "verse": "Sia nagabangon sang imol gikan sa yab-ok;\nginabayaw niya ang nawad-an gikan sa tumpok sang higko,\nsa pagpalingkod sa ila kaupud sa mga principe\nkag pagpanubli sang trono sang himaya.\nKay iya sang GINOO ang mga haligi sang duta,\nkag ginpahamtang niya sa ibabaw nila ang kalibutan."
                },
                "9": {
                    "verse_nr": "9",
                    "verse": "\u201cSia magabantay sang mga tiil sang iya mga balaan;\napang ang mga malauton pahipuson sa kadudulman;\nkay tungud sa kusug indi maglandas ang tawo."
                },
                "10": {
                    "verse_nr": "10",
                    "verse": "Ang mga nagasumpung sa GINOO dugmokon;\nbatok sa ila magadaguub sia kutub sa langit.\nHukman sang GINOO ang mga ukbung sang duta;\nmagahatag sia sing kusug sa iya hari,\nkag magabayaw sang sungay sang iya hinaplas.\u201d"
                },
                "11": {
                    "verse_nr": "11",
                    "verse": "Niyan si Elcana nagpauli sa Rama sa iya balay. Kag ang bata nag-alagad sa GINOO, sa atubangan ni Eli nga sacerdote."
                },
                "12": {
                    "verse_nr": "12",
                    "verse": "Karon ang mga anak ni Eli mga lalaki nga huroshuros; wala sila makakilala sa GINOO."
                },
                "13": {
                    "verse_nr": "13",
                    "verse": "Ang batasan sang mga sacerdote sa katawohan amo nga kon ang bisan sin-o nga tawo magdolot sing halad, ang alagad sang sacerdote nag-abut, nga nagadala sang kaw-it nga tatlo sing ngipon, samtang ginalaga ang unud"
                },
                "14": {
                    "verse_nr": "14",
                    "verse": "kag ginasuntok niya ini sa sulud sang kalaha, ukon sa tatso, ukon sa kawa, ukon sa kolon; ang tanan nga madala sang kaw-it sa unud ginakuha ini sang sacerdote. Amo ini ang ginhimo nila sa Silo sa tanan nga Israelnon nga nag-abut didto."
                },
                "15": {
                    "verse_nr": "15",
                    "verse": "Hoo, sa wala pa masonog nila ang sapay, nag-abut ang alagad sang sacerdote kag nagsiling sa tawo nga naghalad, \u201cHatag ka sing unud nga asalon tungud sa sacerdote; kay indi sia magkuha sa imo sing unud nga linoto, kondi hilaw.\u201d"
                },
                "16": {
                    "verse_nr": "16",
                    "verse": "Kag kon magsiling sa iya ang tawo, \u201cSonogon anay nila ang sapay, kag ugaling magkuha sono sa naluyagan sang imo kalag,\u201d niyan masiling sia, \u201cIndi, kondi ihatag mo ini sa akon karon; kag kon indi, kuhaon ko ini sa palugus.\u201d"
                },
                "17": {
                    "verse_nr": "17",
                    "verse": "Sa amo ang sala sang mga pamatan-on nga lalaki tama gid kadaku sa atubangan sang GINOO; kay gintamay sang mga tawo ang dolot sang GINOO."
                },
                "18": {
                    "verse_nr": "18",
                    "verse": "Si Samuel nag-alagad sa atubangan sang GINOO nga bata pa, nga natakdan sang efod nga lino."
                },
                "19": {
                    "verse_nr": "19",
                    "verse": "Kag ginhimoan sia sang iya iloy sing bayo nga diotay kag ginadala ini sa iya tuigtuig, kon magtaklad sia kaupud sang iya bana sa pagdolot sang tinuig nga halad."
                },
                "20": {
                    "verse_nr": "20",
                    "verse": "Niyan ginpakamaayo ni Eli si Elcana kag ang iya asawa, kag nagsiling, \u201cAng GINOO maghatag sa imo sing kaliwatan sa sini nga babayi tungud sang pangabay nga ginpangayo sa GINOO\u201d; gani niyan nagpauli sila sa ila kaugalingon nga puluy-an."
                },
                "21": {
                    "verse_nr": "21",
                    "verse": "Kag ginduaw sang GINOO si Ana, kag nagpanamkon sia kag nag-anak sing tatlo ka lalaki kag duha ka babayi. Kag ang bata nga si Samuel nagtubo sa atubangan sang GINOO."
                },
                "22": {
                    "verse_nr": "22",
                    "verse": "Karon si Eli tama na katigulang, kag nakabati sia sang tanan nga ginhimo sang iya mga anak nga lalaki sa bug-os nga Israel, kag kon paano nga naghulid sila sa mga babayi nga nag-alagad sa ganhaan sang layanglayang nga tiliponan."
                },
                "23": {
                    "verse_nr": "23",
                    "verse": "Kag nagsiling sia sa ila, \u201cNgaa bala nagahimo kamo sang amo nga mga butang? Kay ako nakabati sang inyo malaut nga mga paghisayo gikan sa sini nga bug-os nga katawohan."
                },
                "24": {
                    "verse_nr": "24",
                    "verse": "Indi, mga anak ko; kay indi maayo nga sugid ang akon nabatian; ginapalalis ninyo ang katawohan sang GINOO."
                },
                "25": {
                    "verse_nr": "25",
                    "verse": "Kon makasala ang isa ka tawo batok sa isa, hukman sia sang Dios; apang kon makasala ang isa ka tawo batok sa GINOO, sin-o bala ang magaampo tungud sa iya?\u201d Apang sila wala magpamati sa tingug sang ila amay; kay ang GINOO naghunahuna sa pagpatay sa ila."
                },
                "26": {
                    "verse_nr": "26",
                    "verse": "Karon ang bata nga si Samuel nagdayon sa pagtubo kag nagdugang sa kahamuut sa GINOO kag sa mga tawo."
                },
                "27": {
                    "verse_nr": "27",
                    "verse": "Kag may nag-abut nga tawo sang Dios kay Eli, kag nagsiling sa iya, \u201cAmo ini ang ginasiling sang GINOO, \u2018Nagpahayag ako sa balay sang imo amay sang didto sia sa Egipto nga ulipon sa balay ni Faraon."
                },
                "28": {
                    "verse_nr": "28",
                    "verse": "Kag ginpili ko sia gikan sa tanan nga kabikahan sang Israel nga mangin-akon sacerdote, sa pagsaka sa akon halaran, sa pagsonog sing incienso, sa pagsuklub sing efod sa atubangan nakon; kag ginhatag ko sa balay sang imo amay ang tanan nga dolot tungud sa kalayo gikan sa katawohan sang Israel."
                },
                "29": {
                    "verse_nr": "29",
                    "verse": "Ngaa bala niyan gintapak ninyo ang akon mga halad kag ang akon mga dolot nga akon ginsogo sa akon puluy-an, kag ginpadunggan mo ang imo mga anak nga lalaki labaw pa sa akon sa pagpatambok sang inyo kaugalingon sa mga ali sang tanan nga dolot sang akon katawohan nga Israel?\u2019"
                },
                "30": {
                    "verse_nr": "30",
                    "verse": "Busa ang GINOO ang Dios sang Israel nagasiling: \u2018Sa pagkamatuud ako nagsiling nga ang imo panimalay kag ang panimalay sang imo amay maglakat sa atubangan nakon sing dayon\u2019; apang karon ang GINOO nagasiling: \u2018Magmalayo ini sa akon; kay ang mga nagapadungug sa akon padunggan ko, kag ang mga nagatamay sa akon tamayon."
                },
                "31": {
                    "verse_nr": "31",
                    "verse": "Yari karon, nagaabut ang mga adlaw, nga akon utdon ang imo butkon kag ang butkon sang panimalay sang imo amay, agud nga wala sing tigulang nga tawo sa imo panimalay."
                },
                "32": {
                    "verse_nr": "32",
                    "verse": "Niyan makita mo ang kapipit-an sang akon puluy-an sa tanan nga manggad nga ihatag sang Dios sa Israel; kag wala na sing tigulang nga lalaki sa imo panimalay sa gihapon."
                },
                "33": {
                    "verse_nr": "33",
                    "verse": "Ang imo tawo nga indi ko pag-utdon gikan sa akon halaran magapahuyus sang imo mata kag magapasubo sang imo tagiposoon; kag ang tanan nga dugang sang imo panimalay mapatay sa pamukadkad sang ila panuigon."
                },
                "34": {
                    "verse_nr": "34",
                    "verse": "Kag amo ini ang tanda sa imo nga magaabut sa imo duha ka anak nga lalaki, kay Ofni kag Finees: sila nga duha mapatay sa isa ka adlaw."
                },
                "35": {
                    "verse_nr": "35",
                    "verse": "Kag magabangon ako nga sa akon sing isa ka sacerdote nga matutum, nga magahimo sono sang yari sa akon tagiposoon kag sa akon hunahuna; kag magapatindug ako sa iya sing isa ka balay nga malig-on, kag magalakat sia sa atubangan sang akon hinaplas sa gihapon."
                },
                "36": {
                    "verse_nr": "36",
                    "verse": "Kag ang tagsatagsa nga mabilin sa imo balay magakari kag magayaub sa iya tungud sa isa ka bilog nga pilak kag isa ka bilog nga tinapay, kag magasiling, \u201cGinaampo ko sa imo, ibutang ako sa isa sang mga palangakuan sang mga sacerdote, agud nga makakaon ako sing isa ka hungit nga tinapay.\u201d \u2019\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Karon ang bata nga si Samuel nag-alagad sa GINOO sa atubangan ni Eli. Kag ang polong sang GINOO sa sadto nga mga adlaw bilidhon; wala sing masunsun nga palanan-awon."
                },
                "2": {
                    "verse_nr": "2",
                    "verse": "Sa sadto nga tion, sang si Eli nakahigda na sa iya duug, karon ang iya mga mata nagsugud sa pagdulum, sa bagay nga indi sia makakita"
                },
                "3": {
                    "verse_nr": "3",
                    "verse": "ang suga sang Dios wala pa mapalong, kag si Samuel nakahigda na sa pagtolog sa templo sang GINOO, diin ang kaban sang Dios."
                },
                "4": {
                    "verse_nr": "4",
                    "verse": "Niyan ang GINOO nagtawag, \u201cSamuel! Samuel!\u201d kag sia nagsiling, \u201cYari ako!\u201d"
                },
                "5": {
                    "verse_nr": "5",
                    "verse": "Kag nagdalagan sia kay Eli, kag nagsiling, \u201cYari ako, kay gintawag mo ako.\u201d Apang si Eli nagsiling, \u201cWala ako magtawag; higda liwat.\u201d Gani naglakat sia kag naghigda."
                },
                "6": {
                    "verse_nr": "6",
                    "verse": "Kag ang GINOO nagtawag pa liwat, \u201cSamuel!\u201d Kag si Samuel nagbangon kag nagkadto kay Eli, kag nagsiling, \u201cYari ako, kay gintawag mo ako.\u201d Apang nagsabat sia, \u201cWala ako magtawag, anak ko; higda liwat.\u201d"
                },
                "7": {
                    "verse_nr": "7",
                    "verse": "Karon si Samuel wala pa makakilala sa GINOO, kag ang polong sang GINOO wala pa mapahayag sa iya."
                },
                "8": {
                    "verse_nr": "8",
                    "verse": "Kag ang GINOO nagtawag liwat kay Samuel sa ikatlo. Kag nagbangon sia kag nagkadto kay Eli, kag nagsiling, \u201cYari ako, kay gintawag mo ako.\u201d Niyan nahantupan ni Eli nga ang GINOO nagtawag sang bata."
                },
                "9": {
                    "verse_nr": "9",
                    "verse": "Busa si Eli nagsiling kay Samuel, \u201cLakat ka, maghigda ka; kag kon magtawag sia, ikaw magsiling, \u2018Hambal ka, GINOO, kay ang imo alagad nagapamati.\u2019\u201d Gani si Samuel naglakat kag naghigda sa iya duug."
                },
                "10": {
                    "verse_nr": "10",
                    "verse": "Kag ang GINOO nag-abut kag nagtindug, nga nagatawag subong sang sa iban nga mga tion, \u201cSamuel! Samuel!\u201d Kag si Samuel nagsiling, \u201cHambal ka, kay ang imo alagad nagapamati.\u201d"
                },
                "11": {
                    "verse_nr": "11",
                    "verse": "Niyan ang GINOO nagsiling kay Samuel, \u201cYari karon, himoon ko ang isa ka butang sa Israel, nga sa sini ang duha ka dulunggan sang tagsatagsa nga makabati sini tingilan."
                },
                "12": {
                    "verse_nr": "12",
                    "verse": "Sa sina nga adlaw himoon ko batok kay Eli ang tanan nga akon napamolong nahanungud sa iya panimalay, kutub sa ginsuguran tubtub gid sa katapusan."
                },
                "13": {
                    "verse_nr": "13",
                    "verse": "Kay nasugiran ko sia nga hukman ko ang iya panimalay sing dayon, tungud sang kalautan nga iya nahibaloan, bangud nga ang iya mga anak nga lalaki nagdala sing pagpakamalaut sa ila kaugalingon, kag wala niya sila pagpunggi."
                },
                "14": {
                    "verse_nr": "14",
                    "verse": "Busa nagsumpa ako sa panimalay ni Eli nga ang kalautan sang panimalay ni Eli indi matumbasan bisan sing halad ukon sing dolot sa gihapon.\u201d"
                },
                "15": {
                    "verse_nr": "15",
                    "verse": "Si Samuel naghigda tubtub sa aga; niyan nagbukas sia sang mga ganhaan sang balay sang GINOO. Kag si Samuel nahadluk magpahayag sang palanan-awon kay Eli."
                },
                "16": {
                    "verse_nr": "16",
                    "verse": "Apang gintawag ni Eli si Samuel kag nagsiling, \u201cSamuel, anak ko.\u201d Kag nagsiling sia, \u201cYari ako.\u201d"
                },
                "17": {
                    "verse_nr": "17",
                    "verse": "Kag si Eli nagsiling, \u201cAno bala ang butang nga napamolong sang GINOO sa imo? Indi pag-ilikum ini sa akon. Ang Dios magahimo sang amo sa imo kag labi pa man, kon ilikum mo sa akon ang bisan ano nga butang sang tanan nga butang nga ginpamolong niya sa imo.\u201d"
                },
                "18": {
                    "verse_nr": "18",
                    "verse": "Gani ginsugid ni Samuel sa iya ang tanan gid kag wala gid sing ginlikum sa iya. Kag sia nagsiling, \u201cAng GINOO ini; himoon niya ang maayo sa iya.\u201d"
                },
                "19": {
                    "verse_nr": "19",
                    "verse": "Kag si Samuel nagtubo, kag ang GINOO kaupud niya kag wala mag-usik sa duta sang bisan ano sang iya mga polong."
                },
                "20": {
                    "verse_nr": "20",
                    "verse": "Kag ang bug-os nga Israel kutub sa Dan tubtub gid sa Beer-seba nakahibalo nga si Samuel napat-ud nga manalagna sang GINOO."
                },
                "21": {
                    "verse_nr": "21",
                    "verse": "Kag ang GINOO nagpahayag liwat sa Silo, kay ang GINOO nagpakita sang iya kaugalingon kay Samuel sa Silo paagi sa polong sang GINOO."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kag ang polong ni Samuel nag-abut sa bug-os nga Israel. Karon naggowa ang Israel sa pagpakig-away sa mga Filistinhon; nagpahamtang sila sing dologan sa luyo sang Eben-ezer, kag ang mga Filistinhon nagpahamtang sing dologan sa Afec."
                },
                "2": {
                    "verse_nr": "2",
                    "verse": "Ang mga Filistinhon nagpahamtang sing agisud batok sa Israel, kag sang nag-inaway sila, ginsamad ang Israel sa atubangan sang mga Filistinhon, kag ginpatay nila sa hangaway sa latagon ang mga apat ka libo ka lalaki."
                },
                "3": {
                    "verse_nr": "3",
                    "verse": "Kag sang nag-abut ang katawohan sa dologan, ang mga tigulang sang Israel nagsiling, \u201cNgaa bala ginsamad kita karon sang GINOO sa atubangan sang mga Filistinhon? Dalhon naton gikan sa Silo ang kaban sang katipan sang GINOO, agud nga magkari ini sa tunga naton kag magluwas sa aton sa kamut sang aton mga kaaway.\u201d"
                },
                "4": {
                    "verse_nr": "4",
                    "verse": "Gani ang katawohan nagpadala sa Silo, kag gindala nila gikan didto ang kaban sang katipan sang GINOO sang mga kasoldadosan, nga nagalingkod sa ibabaw sang mga querubin; kag ang duha ka anak nga lalaki ni Eli, si Ofni kag Finees, yadto didto upud sa kaban sang katipan sang Dios."
                },
                "5": {
                    "verse_nr": "5",
                    "verse": "Sang nag-abut ang kaban sang katipan sang GINOO sa dologan, ang bug-os nga Israel nagsinggit sa daku nga sininggit, sa bagay nga ang duta naglanog liwat."
                },
                "6": {
                    "verse_nr": "6",
                    "verse": "Kag sang nabatian sang mga Filistinhon ang gahud sang sininggit, nagsiling sila, \u201cAno bala ang kahologan sang kagahud sa dologan sang mga Hebreo?\u201d Kag sang nahangpan nila nga ang kaban sang GINOO nag-abut sa dologan"
                },
                "7": {
                    "verse_nr": "7",
                    "verse": "nahadluk ang mga Filistinhon; kay nagsiling sila, \u201cNag-abut ang mga dios sa dologan.\u201d Kag nagsiling sila, \u201cKailo kita! Kay wala pa gid sing subong nga butang kutub sadto."
                },
                "8": {
                    "verse_nr": "8",
                    "verse": "Kailo kita! Sin-o bala ang magaluwas sa aton sa kamut sini nga mga dios nga gamhanan? Ini sila amo ang mga dios nga nagsakit sa mga Egiptohanon sa tanan nga bagay sang mga kalalat-an sa kamingawan."
                },
                "9": {
                    "verse_nr": "9",
                    "verse": "Magpakabakud kamo, kag magpakalalaki, O mga Filistinhon, agud nga indi kamo mangin-ulipon sa mga Hebreo subong nga sila nangin-ulipon sa inyo; magpakalalaki kamo kag mag-away.\u201d"
                },
                "10": {
                    "verse_nr": "10",
                    "verse": "Gani ang mga Filistinhon nag-away, kag ang Israel ginsamad, kag nagpalagyo ang tagsa ka tawo sa iya layanglayang; kag may daku gid nga kamatay, kay napukan sa Israel ang katloan ka libo ka lalaki nga nagalakat."
                },
                "11": {
                    "verse_nr": "11",
                    "verse": "Kag ang kaban sang Dios naagaw; kag ang duha ka anak nga lalaki ni Eli, si Ofni kag si Finees, napatay."
                },
                "12": {
                    "verse_nr": "12",
                    "verse": "May nagdalagan nga lalaki sang Benjamin gikan sa hangaway, kag nag-abut sa amo nga adlaw sa Silo, nga nagisi ang iya mga panapton kag may duta sa iya olo."
                },
                "13": {
                    "verse_nr": "13",
                    "verse": "Sang mag-abut sia, si Eli nagalingkod sa iya lingkoran nga nagabantay sa higad sang dalan, kay ang iya tagiposoon nagkurug tungud sang kaban sang Dios. Kag sang nag-abut sa banwa ang lalaki kag nagsugid sini, ang bug-os nga banwa naghaya."
                },
                "14": {
                    "verse_nr": "14",
                    "verse": "Sang nakabati si Eli sang kagahud sang haya, nagsiling sia, \u201cAno bala ang kahologan sang kagahud sini nga kagubut?\u201d Niyan ang lalaki nagdalidali kag nag-abut kag nagsugid kay Eli."
                },
                "15": {
                    "verse_nr": "15",
                    "verse": "Karon si Eli kasiaman kag walo ka tuig kag ang iya mga mata nag-unay, sa bagay nga indi sia makakita."
                },
                "16": {
                    "verse_nr": "16",
                    "verse": "Kag nagsiling ang lalaki kay Eli, \u201cAko ang naghalin sa hangaway; nagpalagyo ako karon nga adlaw gikan sa hangaway.\u201d Kag nagsiling sia, \u201cAno bala ang nahanabu, anak ko?\u201d"
                },
                "17": {
                    "verse_nr": "17",
                    "verse": "Ang nagdala sang mga balita nagsabat kag nagsiling, \u201cAng Israel nagpalagyo sa atubangan sang mga Filistinhon, kag may daku man nga kamatay sa katawohan; ang imo duha ka anak nga lalaki man, si Ofni kag si Finees, napatay, kag ang kaban sang Dios naagaw.\u201d"
                },
                "18": {
                    "verse_nr": "18",
                    "verse": "Sang pagmitlang niya sang kaban sang Dios, si Eli naholog nga tingkaya sa iya lingkoran sa kilid sang gawang; kag nalunggo ang liog kag napatay sia, kay tigulang na sia nga lalaki, kag mabug-at. Nakahukom sia sa Israel sing kap-atan ka tuig."
                },
                "19": {
                    "verse_nr": "19",
                    "verse": "Karon ang iya umagad nga babayi, asawa ni Finees, nagabusung, nga manug-anak. Kag sang nakabati sia sang mga balita nga ang kaban sang Dios naagaw, kag nga ang iya ugangan nga lalaki kag ang iya bana napatay, nagbarikutut sia kag nag-anak; kay ginsakitan sia."
                },
                "20": {
                    "verse_nr": "20",
                    "verse": "Kag sang tagumatayon sia ang mga babayi nga nagtindug sa luyo niya nagsiling sa iya, \u201cDili ka mahadluk, kay nag-anak ka sing lalaki.\u201d Apang wala sia magsabat kag wala magsapak sini."
                },
                "21": {
                    "verse_nr": "21",
                    "verse": "Kag ginhingalanan niya ang bata si Ikabod, nga nagasiling, \u201cAng himaya nagtaliwan sa Israel!\u201d bangud nga ang kaban sang Dios gin-agaw kag bangud sang iya ugangan nga lalaki kag sang iya bana."
                },
                "22": {
                    "verse_nr": "22",
                    "verse": "Kag nagsiling sia, \u201cNagtaliwan ang himaya gikan sa Israel, kay ang kaban sang Dios naagaw.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Sang naagaw sang mga Filistinhon ang kaban sang Dios, gindala nila ini kutub sa Eben-ezer tubtub sa Asdod"
                },
                "2": {
                    "verse_nr": "2",
                    "verse": "niyan ginkuha sang mga Filistinhon ang kaban sang Dios kag ginsulud sa balay ni Dagon kag ginpahamtang ini sa luyo ni Dagon."
                },
                "3": {
                    "verse_nr": "3",
                    "verse": "Kag sang nagbangon sing aga pa sa madason nga adlaw ang mga tawo sa Asdod, yari karon, si Dagon napukan nga hapa sa duta sa atubangan sang kaban sang GINOO. Gani ginkuha nila si Dagon kag ginpahamtang sia liwat sa iya duug."
                },
                "4": {
                    "verse_nr": "4",
                    "verse": "Apang sang pagbangon nila sing aga pa sang masonod nga adlaw, yari karon, si Dagon napukan nga hapa sa duta sa atubangan sang kaban sang GINOO, kag ang olo ni Dagon kag ang duha ka palad sang iya mga kamut nautud nga yara sa atangan; utud lamang ni Dagon ang nabilin sa iya."
                },
                "5": {
                    "verse_nr": "5",
                    "verse": "Busa ang mga sacerdote ni Dagon kag ang bisan sin-o nga nagasulud sa balay ni Dagon wala nagatapak sa atangan ni Dagon sa Asdod tubtub sini nga adlaw."
                },
                "6": {
                    "verse_nr": "6",
                    "verse": "Mabug-at ang kamut sang GINOO sa mga taga-Asdod, kag ginlaglag niya sila kag ginsakit sila sing mga almoranas, bisan ang Asdod kag ang iya mga ginsakpan."
                },
                "7": {
                    "verse_nr": "7",
                    "verse": "Kag sang nakita ini sang mga tawo sang Asdod nga amo ini, nagsiling sila, \u201cIndi magpabilin sa aton ang kaban sang Dios sang Israel; kay ang iya kamut masakit sa aton kag sa aton dios nga si Dagon.\u201d"
                },
                "8": {
                    "verse_nr": "8",
                    "verse": "Gani nagpadala sila kag nagpatipon sang tanan nga ginoo sang mga Filistinhon sa ila, kag nagsiling, \u201cAno bala ang himoon ta sang kaban sang Dios sang Israel?\u201d Nagsabat sila, \u201cIpalibut ang kaban sang Dios sang Israel pakadto sa Gat.\u201d Gani gindala nila didto ang kaban sang Dios sang Israel."
                },
                "9": {
                    "verse_nr": "9",
                    "verse": "Apang sang napalibut nila ini, ang kamut sang GINOO nanginbatok sa banwa, nga may daku gid nga pagkalisang, kag ginsakit niya ang mga tawo sa banwa, tingub ang magamay kag dalagku, sa bagay nga ang mga almoranas nagbuka sa ila."
                },
                "10": {
                    "verse_nr": "10",
                    "verse": "Gani ginpadala nila ang kaban sang Dios sa Ecron. Apang sang nagsulud ang kaban sang Dios sa Ecron, ang mga Ecronhon nagsinggit, \u201cGindala nila sa aton ang kaban sang Dios sang Israel sa pagpatay sa aton kag sa aton katawohan.\u201d"
                },
                "11": {
                    "verse_nr": "11",
                    "verse": "Busa nagpadala sila kag nagpatipon sing tingub sang tanan nga ginoo sang mga Filistinhon, kag nagsiling sila, \u201cIpadala ninyo ang kaban sang Dios sang Israel, kag ipabalik sa iya kaugalingon nga duug, agud nga indi niya pagpatyon kita kag ang aton katawohan.\u201d Kay may kalisang nga makamamatay sa bug-os nga banwa. Ang kamut sang Dios mabug-at gid didto"
                },
                "12": {
                    "verse_nr": "12",
                    "verse": "ang mga tawo nga wala mapatay ginsakit sa mga almoranas, kag ang pagtuaw sang banwa naglambut sa langit."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang kaban sang GINOO pito ka bulan sa duta sang mga Filistinhon."
                },
                "2": {
                    "verse_nr": "2",
                    "verse": "Kag ang mga Filistinhon nagtawag sang mga sacerdote kag sang mga manugpakot nga nagasiling, \u201cAno bala ang himoon ta sang kaban sang GINOO? Pakitai kami kon paano ang pagpadala namon sini sa iya duug.\u201d"
                },
                "3": {
                    "verse_nr": "3",
                    "verse": "Nagsiling sila, \u201cKon ipadala ninyo ang kaban sang Dios sang Israel, indi ninyo pag-ipadala nga wala sing dala, kondi balusi gid ninyo sia sing halad-tungud-sa-paglapas. Niyan magaayo kamo, kag makilala ninyo ngaa bala nga wala makuha ang iya kamut sa inyo.\u201d"
                },
                "4": {
                    "verse_nr": "4",
                    "verse": "Niyan nagsiling sila, \u201cAno bala ang halad-tungud-sa-paglapas nga amon ibalus sa iya?\u201d Nagsiling sila, \u201cLima ka almoranas kag lima ka ilaga nga bulawan, sono sa kadamuon sang mga ginoo sang mga Filistinhon; kay isa ka kalalat-an sa inyo tanan kag sa inyo mga ginoo."
                },
                "5": {
                    "verse_nr": "5",
                    "verse": "Gani maghimo kamo sing mga larawan sang inyo mga almoranas kag mga larawan sang inyo mga ilaga nga naghalit sang duta, kag maghatag kamo sing himaya sa Dios sang Israel; ayhan mapahaganhagan niya ang iya kamut gikan sa inyo kag gikan sa inyo mga dios kag gikan sa inyo duta."
                },
                "6": {
                    "verse_nr": "6",
                    "verse": "Ngaa bala niyan ginapatig-a ninyo ang inyo mga tagiposoon subong sang pagpatig-a sang mga Egiptohanon kag ni Faraon sang ila mga tagiposoon? Sang nakahikot sia sing makatilingala sa tunga nila, wala bala nila pagtuguti nga maglakat ang katawohan, kag nagtaliwan sila?"
                },
                "7": {
                    "verse_nr": "7",
                    "verse": "Busa karon, kuha kamo kag magaman sing bag-o nga karo kag duha ka baka nga gatasan nga wala pa matakdi sing gota, kag itakud ninyo ang mga baka sa karo, apang ipauli ninyo sa balay ang ila mga tinday."
                },
                "8": {
                    "verse_nr": "8",
                    "verse": "Kag kuhaa ninyo ang kaban sang GINOO kag itungtung ini sa karo, kag ibutang ninyo sa suludlan sa kilid sini ang mga huluyason nga bulawan, nga ginabalus ninyo sa iya nga halad-tungud-sa-paglapas. Niyan ipadala ini, agud nga maglakat sia."
                },
                "9": {
                    "verse_nr": "9",
                    "verse": "Kag tan-awa; kon nagataklad sia sa dalanon sang iya kaugalingon nga dulunan, pakadto sa Bet-semes, niyan sia nakahimo sa aton sini nga daku nga kalaut; apang kon indi, niyan mahibaloan ta nga indi iya kamut ang nagsakit sa aton, isa ka hitabo ini nga nahanabu sa aton.\u201d"
                },
                "10": {
                    "verse_nr": "10",
                    "verse": "Ang mga tawo naghimo sang subong, kag nagkuha sing duha ka baka nga gatasan kag gintakud sila sa karo, kag ginpugo sa balay ang ila mga tinday."
                },
                "11": {
                    "verse_nr": "11",
                    "verse": "Kag ginbutang nila ang kaban sang GINOO sa karo, kag ang suludlan nga may ilaga nga bulawan kag mga larawan sang ila mga almoranas."
                },
                "12": {
                    "verse_nr": "12",
                    "verse": "Kag ang baka nga gatasan nag-agi sa dalanon nga matadlong pakadto sa Bet-semes sa dalan sang banwa, nga nagaima sa nagalakat sila; wala maglipas sa too ukon sa wala, kag ang mga ginoo sang mga Filistinhon nagsonod sa ila tubtub sa dulunan sang Bet-semes."
                },
                "13": {
                    "verse_nr": "13",
                    "verse": "Karon ang mga taga-Bet-semes nagaani sang ila trigo nga alanyon sa nalupyakan; kag ginbayaw nila ang ila mga mata kag nakita ang kaban, kag nagkalipay sila sa pagtan-aw sini."
                },
                "14": {
                    "verse_nr": "14",
                    "verse": "Ang karo nag-abut sa latagon ni Josue nga Bet-semesnon, kag nagdolog didto. May daku nga bato didto; kag ginbis-ak nila ang kahoy sang karo kag gindolot ang mga baka nga gatasan nga halad-nga-sinonog sa GINOO."
                },
                "15": {
                    "verse_nr": "15",
                    "verse": "Kag ginpapanaug sang mga Levinhon ang kaban sang GINOO kag ang suludlan nga yara upud sa iya, diin nasulud ang mga huluyason nga bulawan, kag ginbutang sila sa ibabaw sang daku nga bato; kag ang mga tawo sang Bet-semes nagdolot sing mga halad-nga-sinonog kag naghalad sing mga halad sa GINOO sa amo nga adlaw."
                },
                "16": {
                    "verse_nr": "16",
                    "verse": "Kag sang nakita ini sang lima ka ginoo sang mga Filistinhon, nagbalik sila sa Ecron sa amo nga adlaw."
                },
                "17": {
                    "verse_nr": "17",
                    "verse": "Ini sila amo ang mga almoranas nga bulawan, nga ginbalus sang mga Filistinhon sa GINOO sa halad-tungud-sa-paglapas: tungud sa Asdod isa, tungud sa Gasa isa, tungud sa Ascalon isa, tungud sa Gat isa, tungud sa Ecron isa"
                },
                "18": {
                    "verse_nr": "18",
                    "verse": "ang mga ilaga man nga bulawan, sono sa kadamuon sang tanan nga banwa sang mga Filistinhon nga ila sang lima ka ginoo, tingub ang mga banwa nga may kuta kag ang mga minoro sa uma. Sa daku nga bato, diin gintungtung nila ang kaban sang GINOO, amo ang saksi sa latagon ni Josue nga Bet-semesnon tubtub sini nga adlaw."
                },
                "19": {
                    "verse_nr": "19",
                    "verse": "Kag ginpatay niya ang mga tawo sang Bet-semes, bangud nga nagsid-ing sila sa kaban sang GINOO; ginpatay niya sa katawohan ang kalim-an ka libo kag kapitoan ka tawo, kag ang katawohan naglalaw bangud nga ang GINOO nagsamad sang katawohan sa daku nga kamatay."
                },
                "20": {
                    "verse_nr": "20",
                    "verse": "Niyan ang mga tawo sa Bet-semes nagsiling, \u201cSin-o bala ang makasarang magtindug sa atubangan sang GINOO, sini nga Dios nga balaan? Kag kay sin-o bala sia magataklad gikan sa aton?\u201d"
                },
                "21": {
                    "verse_nr": "21",
                    "verse": "Gani nagpadala sila sing mga manugbalita sa mga pumuluyo sang Kiryat-jearim, nga nagasiling, \u201cGin-uli sang mga Filistinhon ang kaban sang GINOO. Dulhog kamo kag pataklara ninyo ini sa inyo.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kag nag-abut ang mga tawo sang Kiryat-jearim kag nagpataklad sang kaban sang GINOO, kag nagsulud sini sa balay ni Abinadab sa bakolod; kag ginpakabalaan si Eleazar nga iya anak nga lalaki, sa pagbantay sang kaban sang GINOO."
                },
                "2": {
                    "verse_nr": "2",
                    "verse": "Kutub sang adlaw nga ang kaban nabilin sa Kiryat-jearim, ang tion malawig, kay yadto duha ka pulo ka tuig, kag ang bug-os nga panimalay sang Israel nagpanalabiton sa GINOO."
                },
                "3": {
                    "verse_nr": "3",
                    "verse": "Niyan si Samuel nagpamolong sa bug-os nga panimalay sang Israel, \u201cKon sa bug-os ninyo nga tagiposoon magbalik kamo sa GINOO, niyan isikway ang mga dios nga dumuloong kag ang Astarot sa tunga ninyo, kag ituhoy ang inyo tagiposoon sa GINOO, kag alagda sia lamang, kag luwason kamo niya gikan sa kamut sang mga Filistinhon.\u201d"
                },
                "4": {
                    "verse_nr": "4",
                    "verse": "Gani ginsikway sang mga anak sang Israel ang mga Baal kag ang Astarot, kag nag-alagad sa GINOO lamang."
                },
                "5": {
                    "verse_nr": "5",
                    "verse": "Niyan si Samuel nagsiling, \u201cTipona ang bug-os nga Israel sa Mizpa, kag magapangamuyo ako sa GINOO tungud sa inyo.\u201d"
                },
                "6": {
                    "verse_nr": "6",
                    "verse": "Gani nagtilipon sila sing tingub sa Mizpa, kag nagsag-ub sing tubig kag gin-ula ini sa atubangan sang GINOO, kag nagpuasa sadto nga adlaw, kag nagsiling didto, \u201cNakasala kami batok sa GINOO.\u201d Kag si Samuel naghukom sa katawohan sang Israel sa Mizpa."
                },
                "7": {
                    "verse_nr": "7",
                    "verse": "Karon sang nabatian sang mga Filistinhon nga ang katawohan sang Israel nagtilipon sing tingub sa Mizpa, ang mga ginoo sang mga Filistinhon nagtaklad batok sa Israel. Kag sang nabatian ini sang katawohan sang Israel, hinadlukan sila sa mga Filistinhon."
                },
                "8": {
                    "verse_nr": "8",
                    "verse": "Kag nagsiling ang katawohan sang Israel kay Samuel, \u201cDili ka mag-untat sa pagtuaw sa GINOO nga aton Dios tungud sa amon, nga luwason niya kami gikan sa kamut sang mga Filistinhon.\u201d"
                },
                "9": {
                    "verse_nr": "9",
                    "verse": "Gani si Samuel nagkuha sing cordero nga nagasoso kag gindolot ini nga bilog sa halad-nga-sinonog sa GINOO; kag si Samuel nagtuaw sa GINOO tungud sa Israel, kag ang GINOO nagsabat sa iya."
                },
                "10": {
                    "verse_nr": "10",
                    "verse": "Sang si Samuel nagadolot sang halad-nga-sinonog, ang mga Filistinhon nagpalapit sa pagpakig-away sa Israel; apang ang GINOO nagdaguub sa sadto nga adlaw sa daku nga dinaguub batok sa mga Filistinhon kag gindaug sila; kag ginlaglag sila sa atubangan sang Israel."
                },
                "11": {
                    "verse_nr": "11",
                    "verse": "Kag ang mga lalaki sang Israel naggowa sa Mizpa kag ginlagas ang mga Filistinhon, kag ginsamad sila, tubtub nga nag-abut sila sa Bet-car."
                },
                "12": {
                    "verse_nr": "12",
                    "verse": "Niyan si Samuel nagkuha sing bato kag ginbutang ini sa ulut sang Mizpa kag Sen, kag ginhingalanan ini Eben-ezer; nga nagasiling, \u201cTubtub diri gintabangan kami sang GINOO.\u201d"
                },
                "13": {
                    "verse_nr": "13",
                    "verse": "Gani ang mga Filistinhon ginpaubus kag wala na sila magsulud sa dulunan sang Israel. Kag ang kamut sang GINOO batok sa mga Filistinhon sa tanan nga adlaw ni Samuel."
                },
                "14": {
                    "verse_nr": "14",
                    "verse": "Gin-uli sa Israel ang mga kabanwaanan nga ginkuha sang mga Filistinhon sa Israel, kutub sa Ecron tubtub sa Gat; kag ang ila ginsakpan ginluwas sang Israel gikan sa mga kamut sang mga Filistinhon. May paghidait sa tunga sang Israel kag sang mga Amornon."
                },
                "15": {
                    "verse_nr": "15",
                    "verse": "Si Samuel naghukom sa Israel sa tanan nga adlaw sang iya kabuhi."
                },
                "16": {
                    "verse_nr": "16",
                    "verse": "Kag sa tuigtuig nagalibut sia sa Bet-el, sa Gilgal, kag sa Mizpa; kag naghukom sia sa Israel sa sadto tanan nga duug."
                },
                "17": {
                    "verse_nr": "17",
                    "verse": "Niyan nagbalik sia sa Rama, kay yadto didto ang iya balay, kag didto naghukom sia sa Israel. Kag didto nagpatindug sia sing halaran sa GINOO."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Sang tigulang na si Samuel, ginhimo niya ang iya mga anak nga lalaki nga mga hukom sa Israel."
                },
                "2": {
                    "verse_nr": "2",
                    "verse": "Ang ngalan sang iya anak nga panganay amo si Joel, kag ang ngalan sang iya ikaduha nga anak, si Abias; mga hukom sila sa Beer-seba."
                },
                "3": {
                    "verse_nr": "3",
                    "verse": "Apang ang iya mga anak wala maglakat sa iya mga dalanon, kondi naglipas sa paghingamo sang dimatarung nga daug; kag nagbaton sing mga hamham kag nagpatiko sang katarungan."
                },
                "4": {
                    "verse_nr": "4",
                    "verse": "Niyan ang tanan nga tigulang sang Israel nagtipon sing tingub kag nagkadto kay Samuel sa Rama"
                },
                "5": {
                    "verse_nr": "5",
                    "verse": "kag nagsiling sila sa iya, \u201cYari karon, ikaw tigulang na kag ang imo mga anak nga lalaki wala nagalakat sa imo mga dalanon; karon himoi kami sing hari sa paghukom sa amon kaangay sang tanan nga pungsud.\u201d"
                },
                "6": {
                    "verse_nr": "6",
                    "verse": "Apang ang butang malaut kay Samuel sang nagsiling sila, \u201cHatagi kami sing hari nga magahukom sa amon.\u201d Kag si Samuel nagpangamuyo sa GINOO."
                },
                "7": {
                    "verse_nr": "7",
                    "verse": "Kag ang GINOO nagsiling kay Samuel, \u201cPamatii ang tingug sang katawohan sa tanan nga ginasiling nila sa imo; kay wala sila magsikway sa imo, kondi nagsikway sila sa akon agud nga indi ako maghari sa ila."
                },
                "8": {
                    "verse_nr": "8",
                    "verse": "Sono sa tanan nga binuhatan nga nahimo nila kutub sang adlaw nga ginpataklad ko sila gikan sa Egipto bisan tubtub sini nga adlaw, nga ginbayaan nila ako kag nag-alagad sa iban nga mga dios, amo man ang ginahimo nila sa imo."
                },
                "9": {
                    "verse_nr": "9",
                    "verse": "Busa karon, pamatii ang ila tingug; apang paandaman mo sila sing maligdong, kag pakitaan sila sang bagay sang hari nga magagahum sa ila.\u201d"
                },
                "10": {
                    "verse_nr": "10",
                    "verse": "Gani si Samuel nagsugid sang tanan nga polong sang GINOO sa katawohan nga nagpangayo sa iya sing hari."
                },
                "11": {
                    "verse_nr": "11",
                    "verse": "Nagsiling sia, \u201cIni amo ang bagay sang hari nga magagahum sa inyo: kuhaon niya ang inyo mga anak nga lalaki kag itangdo sila sa iya nga sa iya mga kangga kag sa iya mga manugkabayo, kag magdalagan sa una sang iya kangga"
                },
                "12": {
                    "verse_nr": "12",
                    "verse": "kag itangdo niya sila nga mga pangolo sang linibo kag mga pangolo sang kinalim-an, kag ibutang niya ang iban sa pag-arado sa iya duta kag sa pag-ani sang iya alanyon, kag sa paghimo sang iya mga gamit sa inaway kag sa mga gamit sang iya mga kangga."
                },
                "13": {
                    "verse_nr": "13",
                    "verse": "Kuhaon niya ang inyo mga anak nga babayi nga manginmanugpahumut kag mga manugloto kag mga manugtinapay."
                },
                "14": {
                    "verse_nr": "14",
                    "verse": "Kuhaon niya ang inyo mga uma kag ang inyo mga ulubasan kag ang inyo mga katamnan sang olivo bisan ang labi gid kaayo sa ila kag ihatag sila sa iya mga alagad."
                },
                "15": {
                    "verse_nr": "15",
                    "verse": "Kuhaon niya ang ikapulo sang inyo binhi kag sang inyo mga ulubasan kag ihatag sa iya mga eunuco kag sa iya mga alagad."
                },
                "16": {
                    "verse_nr": "16",
                    "verse": "Kuhaon niya ang inyo mga alagad nga lalaki kag ang inyo mga ulipon nga babayi, kag ang inyo ali nga mga pamatan-on nga lalaki kag ang inyo mga asno, kag ibutang sila sa iya pangabudlayan."
                },
                "17": {
                    "verse_nr": "17",
                    "verse": "Kuhaon niya ang ikapulo sang inyo mga panong, kag mangin-iya alagad kamo."
                },
                "18": {
                    "verse_nr": "18",
                    "verse": "Kag magatuaw kamo sa sadto nga adlaw bangud sang inyo hari, nga inyo ginpili sa inyo; apang ang GINOO indi magsabat sa inyo sa sadto nga adlaw.\u201d"
                },
                "19": {
                    "verse_nr": "19",
                    "verse": "Apang ang katawohan nagdumili sa pagpamati sang tingug ni Samuel; kag nagsiling sila, \u201cIndi! kondi buut kami nga may hari sa ibabaw namon"
                },
                "20": {
                    "verse_nr": "20",
                    "verse": "agud nga kami manginkaangay man sa tanan nga pungsud, kag nga ang amon hari maghukom sa amon kag maggowa sa una namon kag mag-away sang amon mga inaway.\u201d"
                },
                "21": {
                    "verse_nr": "21",
                    "verse": "Kag ginpamatian ni Samuel ang tanan nga polong sang katawohan, kag ginsulit niya sila sa idulungug sang GINOO."
                },
                "22": {
                    "verse_nr": "22",
                    "verse": "Kag ang GINOO nagsiling kay Samuel, \u201cPamatii ang ila tingug, kag himoi sila sing hari.\u201d Niyan si Samuel nagsiling sa mga tawo sa Israel, \u201cMagpauli ang tagsa ka tawo sa iya banwa.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "May lalaki sang Benjamin nga ginhingalanan si Cis, anak ni Abiel, anak ni Zeror, anak ni Becorat, anak ni Afia, nga Benjaminhon, gamhanan nga tawo nga isganan"
                },
                "2": {
                    "verse_nr": "2",
                    "verse": "kag may anak sia nga lalaki nga ginhingalanan si Saul, pamatan-on kag maayoayo. Sa katawohan sang Israel wala na sing iban nga tawo nga maayoayo pa sa iya; kutub sa iya mga abaga kag pa ibabaw labaw pa sia sa bisan kay sin-o sang katawohan."
                },
                "3": {
                    "verse_nr": "3",
                    "verse": "Karon ang mga asno ni Cis, amay ni Saul, nadula. Gani si Cis nagsiling kay Saul nga iya anak, \u201cDala ka karon upud sa imo sing isa sang mga alagad, kag tindug ka, lakat ka sa pagpangita sang mga asno.\u201d"
                },
                "4": {
                    "verse_nr": "4",
                    "verse": "Kag sia naglatas sa kabakoloran sang Efraim kag naglatas sa duta sang Salisa, apang wala nila sila makita. Niyan naglatas sila sa duta sang Saalim, apang wala sila didto. Kag naglatas sila sa duta sang mga Benjaminhon, apang wala nila sila makita."
                },
                "5": {
                    "verse_nr": "5",
                    "verse": "Sang pag-abut nila sa duta sang Zuf, si Saul nagsiling sa iya alagad nga upud niya, \u201cKari, mapauli kita, basi nga ang akon amay nag-untat sa pagkabalaka sang mga asno kag maglangkag tungud sa aton.\u201d"
                },
                "6": {
                    "verse_nr": "6",
                    "verse": "Apang nagsiling sia sa iya, \u201cYari karon, may tawo sang Dios sa sini nga banwa, kag sia lalaki nga ginatahud; ang tanan nga iya ginasiling nagakahanabu sing matuud. Makadto kita didto; ayhan makasugid sia sa aton nahanungud sang aton dalanon nga ginalaktan ta.\u201d"
                },
                "7": {
                    "verse_nr": "7",
                    "verse": "Niyan si Saul nagsiling sa iya alagad, \u201cApang kon makadto kita, ano bala ang dalhon naton sa tawo? Kay naubus na ang kalan-on sa aton mga balunan, kag wala na sing amuma nga dalhon sa tawo sang Dios. Ano bala ang yari sa aton?\u201d"
                },
                "8": {
                    "verse_nr": "8",
                    "verse": "Nagsabat liwat ang alagad kay Saul, \u201cYari karon, may akon ako sa akon kamut nga ikap-at nga bahin sang isa ka siclo nga pilak, ina ihatag ko sa tawo sang Dios, sa pagsugid sa aton sang aton dalanon.\u201d"
                },
                "9": {
                    "verse_nr": "9",
                    "verse": "(Sadto anay sa Israel, kon ang tawo magkadto sa pagpamangkot sa Dios, amo ini ang siling niya, \u201cKari, kag makadto kita sa manugpanan-aw\u201d; kay ang ginatawag karon nga Manalagna sadto anay gintawag Manugpanan-aw.)"
                },
                "10": {
                    "verse_nr": "10",
                    "verse": "Niyan si Saul nagsiling sa iya alagad, \u201cMaayo ang imo ginsiling; kari, makadto kita.\u201d Gani nagkadto sila sa banwa diin ang tawo sang Dios."
                },
                "11": {
                    "verse_nr": "11",
                    "verse": "Sang nagtaklad sila sang taklaran pa banwa, nakita nila ang mga pamatan-on nga babayi nga nagagowa sa pagsag-ub sing tubig, kag nagsiling sa ila, \u201cYari bala diri ang manugpanan-aw?\u201d"
                },
                "12": {
                    "verse_nr": "12",
                    "verse": "Sila nagsabat sa ila, \u201cYari sia; yari karon, yara sia sa una mo. Dalidali ka karon; kay nag-abut sia karon nga adlaw sa banwa, kay ang katawohan may halad karon nga adlaw sa banwa sa mataas nga duug."
                },
                "13": {
                    "verse_nr": "13",
                    "verse": "Sa pagsulud gid ninyo sa banwa, sa gilayon makita ninyo sia, sa wala pa sia magtaklad sa mataas nga duug sa pagkaon; kay ang katawohan indi magkaon tubtub nga sia mag-abut, bangud nga sia ang magapakamaayo sang halad; ugaling nagakaon ang mga inagda. Karon taklad kamo, kay sa sini nga tion makita ninyo sia.\u201d"
                },
                "14": {
                    "verse_nr": "14",
                    "verse": "Gani nagtaklad sila sa banwa. Sang nag-abut sila sa sulud sang banwa, si Samuel naggowa pakadto sa ila sa pagtaklad sa mataas nga duug."
                },
                "15": {
                    "verse_nr": "15",
                    "verse": "Karon ang GINOO nakapahayag kay Samuel, sa isa ka adlaw sa wala pa mag-abut si Saul"
                },
                "16": {
                    "verse_nr": "16",
                    "verse": "\u201cBuwas sa mga amo ini ang tion magapadala ako sa imo sing tawo gikan sa duta sang Benjamin, kag haplason mo sia nga manginprincipe sa akon katawohan nga Israel. Luwason niya ang akon katawohan gikan sa kamut sang mga Filistinhon; kay nagtamud ako sa akon katawohan, bangud nga ang ila pagtuaw naglambut sa akon.\u201d"
                },
                "17": {
                    "verse_nr": "17",
                    "verse": "Sang nakita ni Samuel si Saul, ang GINOO nagsiling sa iya, \u201cYari ang lalaki nga ginpamolong ko sa imo! Ini sia magagahum sa akon katawohan.\u201d"
                },
                "18": {
                    "verse_nr": "18",
                    "verse": "Niyan nagpalapit si Saul kay Samuel sa gawang, kag nagsiling, \u201cSugiri ako kon diin ang balay sang manugpanan-aw?\u201d"
                },
                "19": {
                    "verse_nr": "19",
                    "verse": "Si Samuel nagsabat kay Saul, \u201cAko ang manugpanan-aw; taklad ka sing una sa akon sa mataas nga duug, kay magakaon kamo karon nga adlaw upud sa akon, kag sa pagkaaga palakton ko ikaw kag magasugid sa imo sang tanan nga yara sa imo tagiposoon."
                },
                "20": {
                    "verse_nr": "20",
                    "verse": "Nahanungud sang imo mga asno nga nadula sing tatlo na ka adlaw, dili ka magpalibog sa ila, kay nakita sila. Kag sa kay sin-o bala ang bug-os nga kalaluyagan sa Israel? Indi bala sa imo kag sa bug-os nga panimalay sang imo amay?\u201d"
                },
                "21": {
                    "verse_nr": "21",
                    "verse": "Si Saul nagsabat, \u201cIndi bala ako Benjaminhon, sa isa sang labi gid kadiotay sang mga kabikahan sang Israel? Kag ang akon panimalay labi gid kakubus sa tanan nga panimalay sang kabikahan ni Benjamin? Ngaa bala niyan nagapamolong ka sa akon sono sa sining bagay?\u201d"
                },
                "22": {
                    "verse_nr": "22",
                    "verse": "Niyan si Samuel nagdala kay Saul kag sang iya alagad kag ginpasulud sila sa hulut sang inagda kag ginpalingkod sila sa nahauna gid nga duug sa tunga sang mga inagda, nga mga katloan ka tawo."
                },
                "23": {
                    "verse_nr": "23",
                    "verse": "Kag si Samuel nagsiling sa manugloto, \u201cDalha ang bahin nga ginhatag ko sa imo, nga sa sini nagsiling ako sa imo, \u2018Paina ini sa imo luyo.\u2019\u201d"
                },
                "24": {
                    "verse_nr": "24",
                    "verse": "Gani ginhakwat sang manugloto ang paa kag ang yara sa ibabaw niya kag ginbutang ini sa atubangan ni Saul; kag si Samuel nagsiling, \u201cYari karon, ang gintigana ginabutang sa atubangan mo. Magkaon ka; bangud nga sa tinangdo nga tion gintago ini nga sa imo, agud nga magkaon ka upud sa mga inagda.\u201d\nGani si Saul nagkaon sa sadtong adlaw kaupud ni Samuel."
                },
                "25": {
                    "verse_nr": "25",
                    "verse": "Kag sang nakadulhog sila sa banwa gikan sa mataas nga duug, naghinun-anon sia upud kay Saul sa atop sang balay."
                },
                "26": {
                    "verse_nr": "26",
                    "verse": "Niyan nagbangon sila sing aga pa kag si Samuel nagtawag kay Saul sa atop sang balay, \u201cTindug ka, agud nga mapalakat ko ikaw.\u201d Gani si Saul nagtindug, kag naggowa sila nga duha sa unhan, sia kag si Samuel."
                },
                "27": {
                    "verse_nr": "27",
                    "verse": "Sang nagadulhog sila sa higad sang banwa, nagsiling si Samuel kay Saul, \u201cPaunaha ang alagad sa aton, kag kon nakauna sia, dolog ka anay, agud nga mapabati ko ikaw sang polong sang Dios.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Niyan si Samuel nagkuha sang suludlan sang lana kag ginbobo ini sa iya olo, kag ginhalukan sia kag nagsiling, \u201cIndi bala nga ang GINOO naghaplas sa imo nga manginprincipe sa ibabaw sang iya panublion?"
                },
                "2": {
                    "verse_nr": "2",
                    "verse": "Kon makataliwan ka sa akon karon nga adlaw makita mo ang duha ka lalaki sa luyo sang lulubngan ni Raquel sa dulunan ni Benjamin sa Selsa, kag sila magasiling sa imo, \u2018Ang mga asno nga imo ginlakat sa pagpangita nakita, kag karon ang imo amay nag-untat sa pagkabalaka sa mga asno kag nalangkag sa imo, nga nagasiling, \u201cAno bala ang himoon ko nahanungud sa akon anak?\u201d \u2019"
                },
                "3": {
                    "verse_nr": "3",
                    "verse": "Niyan kutub didto magpadayon ka kag magaabut ka sa terebinto sang Tabor; didto sugataon ka sang tatlo ka tawo nga nagataklad sa Dios sa Bet-el, ang isa nagadala sing tatlo ka tinday nga kanding, ang isa nagadala sing tatlo ka bilog nga tinapay, kag ang isa nagadala sing isa ka panit nga suludlan sang alak."
                },
                "4": {
                    "verse_nr": "4",
                    "verse": "Kag maga-abiabi sila sa imo kag magahatag sa imo sing duha ka bilog nga tinapay, nga batonon mo sa ila kamut."
                },
                "5": {
                    "verse_nr": "5",
                    "verse": "Sa tapus sina magakadto ka sa bakolod sang Dios, diin ang pamakud sang mga Filistinhon; kag kon mag-abut ka didto sa banwa, masugata mo ang isa ka kabon sang mga manalagna nga nagadulhog gikan sa duug nga mataas nga may salterio, panderita, lantoy, kag arpa sa una nila, nga nagapanagna sila."
                },
                "6": {
                    "verse_nr": "6",
                    "verse": "Niyan ang Espiritu sang GINOO magaabut sing gamhanan sa imo, kag magapanagna ka kaupud nila kag mabalhin sa tuhay nga tawo."
                },
                "7": {
                    "verse_nr": "7",
                    "verse": "Karon kon mag-abut sa imo ining mga tanda, maghimo ka sono sa kahigayonan nga magaabut sa imo, kay ang Dios upud sa imo."
                },
                "8": {
                    "verse_nr": "8",
                    "verse": "Kag magdulhog ka sing una sa akon sa Gilgal; kag yari karon, magadulhog ako sa imo sa pagdolot sing mga halad-nga-sinonog kag sa paghalad sing mga halad-sa-paghidait. Maghulat ka sing pito ka adlaw, tubtub nga ako mag-abut sa imo kag magpahayag sa imo sang imo himoon.\u201d"
                },
                "9": {
                    "verse_nr": "9",
                    "verse": "Sang nagtalikod si Saul gikan kay Samuel, ang Dios nagbalhin sang iya tagiposoon; kag tanan yadtong tanda nahanabu sadtong adlaw."
                },
                "10": {
                    "verse_nr": "10",
                    "verse": "Sang pag-abut nila didto sa bakolod, yari karon, isa ka kabon sang mga manalagna nagsugata sa iya; kag ang Espiritu sang Dios nag-abut sing gamhanan sa iya, kag nagpanagna sia sa tunga nila."
                },
                "11": {
                    "verse_nr": "11",
                    "verse": "Kag sang nakita sang tanan nga nakakilala sa iya anay kon paano nga nagpanagna sia kaupud sang mga manalagna, ang katawohan nagsinilingay, \u201cAno bala ini nga nag-abut sa anak ni Cis? Si Saul bala sa tunga man sang mga manalagna?\u201d"
                },
                "12": {
                    "verse_nr": "12",
                    "verse": "Kag ang isa sa among duug nagsabat, \u201cKag sin-o bala ang amay nila?\u201d Busa nahimo ining hulubaton, \u201cSi Saul bala sa tunga man sang mga manalagna?\u201d"
                },
                "13": {
                    "verse_nr": "13",
                    "verse": "Sang nakatapus sia sa pagpanagna, nagkadto sia sa mataas nga duug."
                },
                "14": {
                    "verse_nr": "14",
                    "verse": "Ang tiyo ni Saul nagsiling sa iya kag sa iya alagad, \u201cDiin bala kamo magkadto?\u201d Kag sia nagsiling, \u201cSa pagpangita sang mga asno; kag sang wala namon makita sila, nagkadto kami kay Samuel.\u201d"
                },
                "15": {
                    "verse_nr": "15",
                    "verse": "Kag ang tiyo ni Saul nagsiling sa iya, \u201cGinaampo ko sa imo, sugiri ako sang ginsiling sa imo ni Samuel.\u201d"
                },
                "16": {
                    "verse_nr": "16",
                    "verse": "Kag si Saul nagsiling sa iya tiyo, \u201cNagsugid sia sa amon sing maathag nga ang mga asno nakita na.\u201d Apang nahanungud sa ginharian, nga ginpamolong sa iya ni Samuel, wala niya sia pagsugiri."
                },
                "17": {
                    "verse_nr": "17",
                    "verse": "Karon gintawag sing tingub ni Samuel ang katawohan sa GINOO sa Mizpa"
                },
                "18": {
                    "verse_nr": "18",
                    "verse": "kag nagsiling sia sa katawohan sang Israel, \u201cAmo ini ang ginasiling sang GINOO, ang Dios sang Israel, \u2018Ako nagpataklad sang Israel gikan sa Egipto, kag ginluwas ko kamo sa kamut sang mga Egiptohanon kag sa kamut sang tanan nga ginharian nga nagpigus sa inyo.\u2019"
                },
                "19": {
                    "verse_nr": "19",
                    "verse": "Apang sa sining adlaw ginsikway ninyo ang inyo Dios, nga sia gid nagaluwas sa inyo sa tanan ninyong kalalat-an kag sa inyo kalisdanan; kag nagsiling kamo sa iya, \u2018Dili! kondi butangi kami sing hari sa ibabaw namon.\u2019 Busa karon mag-atubang kamo sa GINOO sono sa inyo mga kabikahan kag sono sa inyo mga linibo.\u201d"
                },
                "20": {
                    "verse_nr": "20",
                    "verse": "Niyan ginpapalapit ni Samuel ang tanan nga kabikahan sang Israel, kag ang kabikahan ni Benjamin ginkuha."
                },
                "21": {
                    "verse_nr": "21",
                    "verse": "Ginpapalapit niya ang kabikahan ni Benjamin sono sa ila mga panimalay, kag ang panimalay sang mga taga-Matri ginkuha; kag si Saul nga anak ni Cis ginkuha. Apang sang ginpangita sia nila, wala sia makita."
                },
                "22": {
                    "verse_nr": "22",
                    "verse": "Gani nagpamangkot pa sila sa GINOO, \u201cMay tawo pa bala nga magakari diri?\u201d kag ang GINOO nagsabat, \u201cYari karon, nagpanago sia sa tunga sang mga dinala.\u201d"
                },
                "23": {
                    "verse_nr": "23",
                    "verse": "Niyan nagdalagan sila kag ginkuha sia gikan didto; kag sang nagtindug sia sa tunga sang katawohan, naglabaw pa sia sa bisan kay sin-o sang katawohan kutub sa iya mga abaga pa ibabaw."
                },
                "24": {
                    "verse_nr": "24",
                    "verse": "Kag si Samuel nagsiling sa bug-os nga katawohan, \u201cNakita bala ninyo sia nga ginpili sang GINOO? Wala sing kaangay niya sa bug-os nga katawohan.\u201d Kag ang bug-os nga katawohan nagsinggit, \u201cMabuhi ang hari!\u201d"
                },
                "25": {
                    "verse_nr": "25",
                    "verse": "Niyan si Samuel nagsugid sa katawohan sang kahimtangan sang ginharian; kag ginsulat ini sa tolon-an kag ginpahamtang ini sa atubangan sang GINOO. Niyan ginpapauli ni Samuel ang bug-os nga katawohan, ang tagsa ka tawo sa iya balay."
                },
                "26": {
                    "verse_nr": "26",
                    "verse": "Si Saul man nagpauli sa iya balay sa Gabaa, kag nag-upud sa iya ang kasoldadosan nga ang tagiposoon nila gintandug sang Dios."
                },
                "27": {
                    "verse_nr": "27",
                    "verse": "Apang ang pila ka mga tawo nga huroshuros nagsiling, \u201cPaano bala nga pagluwas sini nga tawo sa aton?\u201d Kag gintamay sia nila, kag wala nila sia pagdalhi sing dolot. Apang sia naghipus."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Niyan nagtaklad si Nahas nga Amonhon kag nagpahamtang sing dologan batok sa Jabes-galaad; kag ang tanan nga lalaki sang Jabes nagsiling kay Nahas, \u201cPakigkatipan ka sa amon, kag kami magaalagad sa imo.\u201d"
                },
                "2": {
                    "verse_nr": "2",
                    "verse": "Apang si Nahas nga Amonhon nagsiling sa ila, \u201cSa sini nga kasugtanan magakatipan ako sa inyo, nga ang tanan ninyo nga mata nga too lukaton, kag ibutang ko ini nga kahuluy-an sa bug-os nga Israel.\u201d"
                },
                "3": {
                    "verse_nr": "3",
                    "verse": "Ang mga tigulang sang Jabes nagsiling sa iya, \u201cHatagi kami sing pito ka adlaw agud nga makapadala kami sing mga manugbalita sa bug-os nga ginsakpan sang Israel. Niyan, kon wala gid sing bisan sin-o nga magaluwas sa amon, magakadto kami sa imo.\u201d"
                },
                "4": {
                    "verse_nr": "4",
                    "verse": "Sang nag-abut ang mga manugbalita sa Gabaa ni Saul, ginpamolong ini nga mga polong sa idulungug sang katawohan; kag ang bug-os nga katawohan nagbayaw sang ila tingug kag naghibi."
                },
                "5": {
                    "verse_nr": "5",
                    "verse": "Karon si Saul nagpauli gikan sa latagon nga nagasonod sa mga baka; kag si Saul nagsiling, \u201cAno bala ang ginabatyag sang katawohan, nga nagahibi sila?\u201d Gani ginsugid nila sa iya ang mga polong sang mga lalaki sang Jabes."
                },
                "6": {
                    "verse_nr": "6",
                    "verse": "Kag ang Espiritu sang Dios nag-abut sing gamhanan kay Saul sang pagkabati niya sini nga mga polong, kag nagdabdab sing daku ang iya kaakig."
                },
                "7": {
                    "verse_nr": "7",
                    "verse": "Nagkuha sia sing isa ka pareha nga baka, kag ginhiwahiwa sila kag ginpadala sila sa bug-os nga ginsakpan sang Israel sa kamut sang mga manugbalita, nga nagasiling, \u201cAng bisan sin-o nga indi maggowa sa pagsonod kay Saul kag kay Samuel, amo ini ang himoon sa iya mga baka!\u201d Niyan ang kakugmat sa GINOO naholog sa katawohan, kag nag-abut sila subong sang isa ka tawo."
                },
                "8": {
                    "verse_nr": "8",
                    "verse": "Sang gin-isip niya sila sa Bezec, ang mga anak sang Israel tatlo ka gatus ka libo, kag ang mga lalaki sang Juda katloan ka libo."
                },
                "9": {
                    "verse_nr": "9",
                    "verse": "Kag nagsiling sila sa mga manugbalita nga nag-abut, \u201cAmo ini ang isiling ninyo sa mga tawo sang Jabes-galaad: \u2018Buwas, sa pag-init sang adlaw, may kaluwasan kamo.\u2019\u201d Sang nagkadto ang mga manugbalita kag nagsugid sa mga tawo sang Jabes, nalipay sila."
                },
                "10": {
                    "verse_nr": "10",
                    "verse": "Busa ang mga tawo sang Jabes nagsiling, \u201cBuwas magagowa kami pakadto sa inyo, kag himoon ninyo sa amon ang tanan nga ginapakamaayo ninyo.\u201d"
                },
                "11": {
                    "verse_nr": "11",
                    "verse": "Kag sa madason nga adlaw ginbahinbahin ni Saul ang katawohan sa tatlo ka hut-ong; kag nagsulud sila sa tunga sang dologan sa pagpulaw sang kaagahon, kag ginsamad ang mga Amonhon tubtub sa pag-init sang adlaw; kag ang mga nabilin ginpaaplaag, sa bagay nga wala sing nabilin nga duha sa ila nga tingub."
                },
                "12": {
                    "verse_nr": "12",
                    "verse": "Niyan ang katawohan nagsiling kay Samuel, \u201cSin-o bala ang nagsiling, \u2018Magagahum bala si Saul sa aton?\u2019 Dalha ninyo ang mga tawo, agud nga mapatay namon sila.\u201d"
                },
                "13": {
                    "verse_nr": "13",
                    "verse": "Apang si Saul nagsiling, \u201cWala sing tawo nga patyon sini nga adlaw, kay karon nga adlaw ang GINOO naghimo sing pagluwas sa Israel.\u201d"
                },
                "14": {
                    "verse_nr": "14",
                    "verse": "Niyan si Samuel nagsiling sa katawohan, \u201cKari kamo, magkadto kita sa Gilgal kag bag-ohon ang ginharian didto.\u201d"
                },
                "15": {
                    "verse_nr": "15",
                    "verse": "Gani ang tanan nga katawohan nagkadto sa Gilgal, kag didto ginhimo nila si Saul nga hari sa atubangan sang GINOO sa Gilgal. Didto nagdolot sila sang mga halad-sa-paghidait sa atubangan sang GINOO, kag didto si Saul kag ang tanan nga katawohan sang Israel nagkalipay sing daku."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Kag si Samuel nagsiling sa bug-os nga Israel, \u201cYari karon, ako nagpamati sa inyo tingug sa tanan nga inyo ginsiling sa akon, kag nagbutang sing hari sa ibabaw ninyo."
                },
                "2": {
                    "verse_nr": "2",
                    "verse": "Kag karon, yari karon, ang inyo hari nagalakat sa atubangan ninyo; kag ako tigulang na kag ubanon, kag yari karon, ang akon mga anak yara upud sa inyo; kag ako naglakat sa atubangan ninyo kutub sang akon pagkapamatan-on tubtub sini nga adlaw."
                },
                "3": {
                    "verse_nr": "3",
                    "verse": "Yari ako; saksi kamo batok sa akon sa atubangan sang GINOO kag sa atubangan sang iya hinaplas. Kay sin-o bala baka ang nakuha ko? Ukon kay sin-o bala asno ang nakuha ko? Ukon sin-o bala ang akon ginlimolimo? Sin-o bala ang akon ginpigus? Ukon sa kay sin-o bala kamut nakabaton ako sing hamham sa pagbulag sang akon mga mata tungud sini? kag iuli ko ini sa inyo.\u201d"
                },
                "4": {
                    "verse_nr": "4",
                    "verse": "Nagsiling sila, \u201cWala ka maglimolimo sa amon ukon magpigus sa amon ukon nagbaton sing bisan ano gikan sa kamut sang bisan sin-o nga tawo.\u201d"
                },
                "5": {
                    "verse_nr": "5",
                    "verse": "Kag sia nagsiling sa ila, \u201cAng GINOO amo ang saksi batok sa inyo, kag ang iya hinaplas saksi sini nga adlaw, nga wala kamo sing nasapwan nga bisan ano sa akon kamut.\u201d Kag nagsiling sila, \u201cSaksi sia.\u201d"
                },
                "6": {
                    "verse_nr": "6",
                    "verse": "Kag si Samuel nagsiling sa katawohan, \u201cAng GINOO amo ang nagtangdo kay Moises kag kay Aaron kag nagpataklad sa inyo mga ginikanan gikan sa duta sang Egipto."
                },
                "7": {
                    "verse_nr": "7",
                    "verse": "Busa karon pahimonong kamo, agud nga magpakilooy ako sa GINOO tungud sa inyo nahanungud sang tanan nga matarung nga buhat sang GINOO nga ginhimo niya sa inyo kag sa inyo mga ginikanan."
                },
                "8": {
                    "verse_nr": "8",
                    "verse": "Sang si Jacob nag-abut sa Egipto, niyan ang mga ginikanan ninyo nagtuaw sa GINOO kag ang GINOO nagpadala kay Moises kag kay Aaron, nga nagpagowa sang inyo mga ginikanan gikan sa Egipto, kag ginpapuyo sila sa sini nga duug."
                },
                "9": {
                    "verse_nr": "9",
                    "verse": "Apang nalimot sila sa GINOO nga ila Dios; kag nabaligya sila niya sa kamut ni Sisera, ang pangolo sang kasoldadosan ni Hazor, kag sa kamut sang mga Filistinhon, kag sa kamut sang hari sang Moab; kag sila nagpakig-away sa ila."
                },
                "10": {
                    "verse_nr": "10",
                    "verse": "Kag sila nagtuaw sa GINOO, kag nagsiling, \u2018Nakasala kami, bangud nga ginbayaan namon ang GINOO, kag nag-alagad sa mga Baal kag sa Astarot; apang karon luwasa kami sa kamut sang amon mga kaaway, kag magaalagad kami sa imo.\u2019"
                },
                "11": {
                    "verse_nr": "11",
                    "verse": "Kag ang GINOO nagpadala kay Jerubbaal kag kay Barac, kag kay Jefte, kag kay Samuel, kag nagluwas sa inyo sa kamut sang inyo mga kaaway sa palibut; kag nagpuyo kamo sa kalig-on."
                },
                "12": {
                    "verse_nr": "12",
                    "verse": "Kag sang nakita ninyo nga si Nahas nga hari sang mga anak ni Amon nagkari batok sa inyo, nagsiling kamo sa akon, \u2018Dili, kondi ang hari maggahum sa amon,\u2019 sing ugai ang GINOO nga inyo Dios amo ang inyo hari."
                },
                "13": {
                    "verse_nr": "13",
                    "verse": "Busa karon tan-awa ang hari nga inyo ginpili, kag inyo ginpangayo; yari karon, ang GINOO nagbutang sing hari sa ibabaw ninyo."
                },
                "14": {
                    "verse_nr": "14",
                    "verse": "Kon magkahadluk kamo sa GINOO kag mag-alagad sa iya kag magpamati sa iya tingug kag indi magsumpung sa sogo sang GINOO, kag kon kamo kag ang hari man nga nagagahum sa inyo manginsomulunod sang GINOO nga inyo Dios, maayo"
                },
                "15": {
                    "verse_nr": "15",
                    "verse": "apang kon indi kamo magpamati sang tingug sang GINOO, kondi magsumpung sa sogo sang GINOO, niyan ang kamut sang GINOO manginbatok sa inyo subong nga ini batok sa inyo mga ginikanan."
                },
                "16": {
                    "verse_nr": "16",
                    "verse": "Busa karon pahimonong kag tan-awa ninyo ining daku nga butang, nga himoon sang GINOO sa atubangan sang inyo mga mata."
                },
                "17": {
                    "verse_nr": "17",
                    "verse": "Indi bala karon nga adlaw tig-alani sang trigo? Tawgon ko ang GINOO, agud nga magpadala sia sing daguub kag ulan; kag makilala kag makita ninyo nga ang inyo pagkamalaut daku, nga nahimo ninyo sa itololok sang GINOO, sa pagpangayo sang hari.\u201d"
                },
                "18": {
                    "verse_nr": "18",
                    "verse": "Gani si Samuel nagtawag sa GINOO, kag ang GINOO nagpadala sing daguub kag ulan sadtong adlaw; kag ang bug-os nga katawohan nahadluk sing daku sa GINOO kag kay Samuel."
                },
                "19": {
                    "verse_nr": "19",
                    "verse": "Kag ang bug-os nga katawohan nagsiling kay Samuel, \u201cPangamuyo ka sa GINOO nga imo Dios tungud sa imo mga alagad, nga indi kami mapatay; kay gindugang namon sa amon mga sala ining malaut, sa pagpangayo nga sa amon sing hari.\u201d"
                },
                "20": {
                    "verse_nr": "20",
                    "verse": "Kag si Samuel nagsiling sa katawohan, \u201cDili kamo mahadluk; kamo naghimo sini tanan nga malaut, apang dili kamo maglipas sa pagsonod sa GINOO, kondi alagdon ninyo ang GINOO sa bug-os ninyong tagiposoon"
                },
                "21": {
                    "verse_nr": "21",
                    "verse": "kag dili kamo maglipas sa mga kadayawan nga wala sing kapuslanan kag indi sila makaluwas, kay sila wala sing pulus."
                },
                "22": {
                    "verse_nr": "22",
                    "verse": "Kay ang GINOO indi magbiya sa iya katawohan tungud sa iya dakung ngalan, bangud nga nahamuut ang GINOO sa paghimo sa inyo nga katawohan nga sa iya kaugalingon."
                },
                "23": {
                    "verse_nr": "23",
                    "verse": "Labut pa nahanungud sa akon, malayo sa akon nga magpakasala ako batok sa GINOO, nga mag-untat ako sa pagpangamuyo tungud sa inyo; apang tudloan ko kamo sa maayo kag matarung nga dalanon."
                },
                "24": {
                    "verse_nr": "24",
                    "verse": "Lamang kahadluki ang GINOO, kag alagda sia sa kamatuuran sa bug-os ninyong tagiposoon; kay talupangda kon daw ano kadalagku nga mga butang ang nahimo niya tungud sa inyo."
                },
                "25": {
                    "verse_nr": "25",
                    "verse": "Apang kon maghimo pa kamo sing malauton, papason kamo, tingub kamo kag ang inyo hari.\u201d"
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Si Saul\u2026 ka tuig sang nagsugud sia sa paggahum; kag nakagahum sia sa Israel sing\u2026 kag duha ka tuig."
                },
                "2": {
                    "verse_nr": "2",
                    "verse": "Si Saul nagpili nga sa iya sing tatlo ka libo ka lalaki sang Israel; ang duha ka libo sini upud kay Saul sa Micmas kag sa kabakoloran sang Bet-el, kag ang isa ka libo upud kay Jonatan sa Gabaa sang Benjamin; ang nabilin sang katawohan ginpadala niya ang tagsa ka tawo sa iya layanglayang."
                },
                "3": {
                    "verse_nr": "3",
                    "verse": "Si Jonatan naglaglag sang pamakud sang mga Filistinhon nga yara sa Geba; kag nakabati sini ang mga Filistinhon. Kag ginpatonog ni Saul ang budyong sa bug-os nga duta, nga nagasiling, \u201cPabati-a ang mga Hebreo.\u201d"
                },
                "4": {
                    "verse_nr": "4",
                    "verse": "Kag ang bug-os nga Israel nakabati nga ginasiling nga si Saul naglaglag sang pamakud sang mga Filistinhon, kag nga ang Israel man ginkangil-aran sang mga Filistinhon. Kag ang katawohan nagtipon sing tingub sa olihi ni Saul sa Gilgal."
                },
                "5": {
                    "verse_nr": "5",
                    "verse": "Kag ang mga Filistinhon nagtipon sing tingub sa ila kaugalingon sa pagpakig-away sa Israel, katloan ka libo ka kangga, kag anum ka libo ka manugkabayo, kag ang katawohan sa kadamuon subong sang balas sa baybayon; nagtaklad sila kag nagpahamtang sing dologan sa Micmas, nayon sa sidlangan sang Bet-aven."
                },
                "6": {
                    "verse_nr": "6",
                    "verse": "Sang nakita sang mga lalaki sang Israel nga yara sila sa ital-ital (kay ang katawohan yara sa katalagman), ang katawohan nagpanago sa mga lungib kag sa mga kasiotan, sa mga igang kag sa mga palanagoan kag sa mga awang"
                },
                "7": {
                    "verse_nr": "7",
                    "verse": "karon ang iban sang mga Hebreo nakatabok sa Jordan sa duta sang Gad kag Galaad. Si Saul yadto pa sia sa Gilgal, kag ang bug-os nga katawohan nagsonod sa iya nga nagakurug."
                },
                "8": {
                    "verse_nr": "8",
                    "verse": "Naghulat sia sing pito ka adlaw, sono sa tion nga ginpat-ud ni Samuel; apang si Samuel wala mag-abut sa Gilgal, kag ang katawohan nag-alaplaag gikan sa iya."
                },
                "9": {
                    "verse_nr": "9",
                    "verse": "Gani si Saul nagsiling, \u201cDalha diri sa akon ang halad-nga-sinonog, kag ang mga halad-sa-paghidait.\u201d Kag gindolot niya ang halad-nga-sinonog."
                },
                "10": {
                    "verse_nr": "10",
                    "verse": "Sa gilayon nga natapus niya ang pagdolot sang halad-nga-sinonog, yari karon, si Samuel nag-abut; kag si Saul nagsugata sa iya agud nga maabiabi niya sia."
                },
                "11": {
                    "verse_nr": "11",
                    "verse": "Si Samuel nagsiling, \u201cAno bala ang nahimo mo?\u201d Kag si Saul nagsiling, \u201cBangud nga nakita ko nga ang katawohan nga nag-alaplaag gikan sa akon, kag ikaw wala mag-abut sa sulud sang mga adlaw nga ginpat-ud, kag ang mga Filistinhon nagtipon sing tingub sa ila kaugalingon sa Micmas"
                },
                "12": {
                    "verse_nr": "12",
                    "verse": "nagsiling ako, \u2018Karon ang mga Filistinhon magadulhog sa akon sa Gilgal, kag wala ako nakapangayo sang kahamuut sang GINOO\u2019; gani ginpilit ko ang akon kaugalingon, kag gindolot ang halad-nga-sinonog.\u201d"
                },
                "13": {
                    "verse_nr": "13",
                    "verse": "Kag si Samuel nagsiling kay Saul, \u201cNakahimo ka sing binuang; wala mo nabantayi ang sogo sang GINOO nga imo Dios, nga iya ginsogo sa imo; kay karon kuntani ang GINOO nagtukud sang imo ginharian sa Israel sing dayon."
                },
                "14": {
                    "verse_nr": "14",
                    "verse": "Apang karon ang imo ginharian indi magpadayon; ang GINOO nagpangita nga sa iya sing lalaki sono sa iya tagiposoon; kag ang GINOO nagpili sa iya nga manginprincipe sa ibabaw sang iya katawohan, bangud nga wala ka magbantay sang ginsogo sa imo sang GINOO.\u201d"
                },
                "15": {
                    "verse_nr": "15",
                    "verse": "Kag si Samuel nagtindug, kag nagtaklad gikan sa Gilgal pakadto sa Gabaa sang Benjamin.\nKag si Saul nag-isip sang katawohan nga nasakpan upud sa iya, mga anum ka gatus ka lalaki."
                },
                "16": {
                    "verse_nr": "16",
                    "verse": "Kag si Saul, kag si Jonatan nga iya anak nga lalaki, kag ang katawohan nga nasakpan upud sa ila, nagpabilin sa Geba sang Benjamin; apang ang mga Filistinhon nagpahamtang sing dologan sa Micmas."
                },
                "17": {
                    "verse_nr": "17",
                    "verse": "Kag naggowa sa dologan sang mga Filistinhon ang tatlo ka hut-ong nga mga mangangati; ang isa ka hut-ong nagliso sa dalanon pakadto sa Ofra, sa duta sang Sual"
                },
                "18": {
                    "verse_nr": "18",
                    "verse": "ang isa ka hut-ong nagliso sa dalanon pakadto sa Bet-horon, kag ang ikatlo ka hut-ong nagliso pakadto sa dalanon sang dulunan nga nagapadulhog sa nalupyakan sang Zeboim nayon sa kamingawan."
                },
                "19": {
                    "verse_nr": "19",
                    "verse": "Karon sa bug-os nga duta sang Israel wala sing makita nga manugsalsal; kay ang mga Filistinhon nagsiling, \u201cBasi nga ang mga Hebreo maghimo sa ila kaugalingon sing mga espda ukon mga bangkaw\u201d"
                },
                "20": {
                    "verse_nr": "20",
                    "verse": "apang ang tanan nga Israelnon nagdulhog sa mga Filistinhon ang tagsa ka tawo sa pagbaid sang iya punta sang arado, sang iya sadol, sang iya wasay, kag sang iya piko"
                },
                "21": {
                    "verse_nr": "21",
                    "verse": "apang may bal-ag sila sa mga piko kag sa mga punta sang arado, kag sa mga kahig nga salsalon kag sa mga wasay kag sa pagpatalum sang mga suntok."
                },
                "22": {
                    "verse_nr": "22",
                    "verse": "Gani sa adlaw sang inaway wala sing nakita nga espada ukon bangkaw sa kamut sang bisan sin-o sang mga tawo nga nag-upud kay Saul kag kay Jonatan; apang may iya si Saul kag si Jonatan nga iya anak."
                },
                "23": {
                    "verse_nr": "23",
                    "verse": "Kag ang kasoldadosan sang pamakud sang mga Filistinhon naggowa pakadto sa lubluban sang Micmas."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Sa isa ka adlaw si Jonatan nga anak ni Saul nagsiling sa pamatan-on nga lalaki nga nagdala sang iya hinganib, \u201cKari ka, makadto kita sa pamakud sang mga Filistinhon nga yadto sa unhan sa pihak.\u201d Apang wala sia magsugid sa iya amay."
                },
                "2": {
                    "verse_nr": "2",
                    "verse": "Si Saul nagpabilin sa higad gid sang Gabaa sa idalum sang granada nga yara sa Migron; ang katawohan nga nag-upud sa iya mga anum ka gatus ka lalaki"
                },
                "3": {
                    "verse_nr": "3",
                    "verse": "kag si Ahias nga anak ni Ahitub, utud ni Icabod, anak ni Finees, anak ni Eli, ang sacerdote sang GINOO sa Siloi nagasuklub sang efod. Kag ang katawohan wala makahibalo nga si Jonatan naglakat."
                },
                "4": {
                    "verse_nr": "4",
                    "verse": "Sa tunga sang mga lubluban, nga ginhimulatan sa pagtaklad ni Jonatan pakadto sa pamakud sang mga Filistinhon, may gasanggasang nga bato sa pihak kag may gasanggasang nga bato sa pihak; ang ngalan sang isa Boses, kag ang ngalan sang isa Sene."
                },
                "5": {
                    "verse_nr": "5",
                    "verse": "Ang isa ka gasanggasang nagbuklod sa aminhan sa atubang sang Micmas, kag ang isa sa bagatnan sa atubang sang Gabaa."
                },
                "6": {
                    "verse_nr": "6",
                    "verse": "Busa si Jonatan nagsiling sa pamatan-on nga nagdala sang iya hinganib, \u201cKari ka, makadto kita sa pamakud sini nga mga dicircuncidado; ayhan ang GINOO magahikot tungud sa aton; kay wala sing makasablag sa GINOO sa pagluwas paagi sa madamu ukon paagi sa diotay.\u201d"
                },
                "7": {
                    "verse_nr": "7",
                    "verse": "Kag ang iya manugdala sang hinganib nagsiling sa iya, \u201cHimoa ang tanan nga yara sa imo tagiposoon; dayon ka, yari karon, ako nagaupud sa imo, sono sa imo tagiposoon.\u201d"
                },
                "8": {
                    "verse_nr": "8",
                    "verse": "Niyan si Jonatan nagsiling, \u201cYari karon, magatabok kita pakadto sa mga tawo, kag magpakita kita sa ila."
                },
                "9": {
                    "verse_nr": "9",
                    "verse": "Kon magsiling sila sa aton sing subong sini, \u2018Hulat kamo tubtub nga kami magkadto sa inyo,\u2019 niyan magapahimonong kita sa aton duug, kag indi magtaklad sa ila."
                },
                "10": {
                    "verse_nr": "10",
                    "verse": "Apang kon magsiling sila sa aton sing subong sini, \u2018Taklad kamo sa amon,\u2019 niyan magataklad kita; kay ang GINOO nagtugyan sa ila sa aton kamut. Kag ini mangintanda sa aton.\u201d"
                },
                "11": {
                    "verse_nr": "11",
                    "verse": "Gani nagpakita sila nga duha sa pamakud sang mga Filistinhon; kag ang mga Filistinhon nagsiling, \u201cYari karon, ang mga Hebreo naggowa sa mga boho nga ila ginpanagoan.\u201d"
                },
                "12": {
                    "verse_nr": "12",
                    "verse": "Kag ang mga lalaki sang pamakud nagsabat kay Jonatan kag sa iya manugdala sang hinganib, kag nagsiling, \u201cTaklad kamo sa amon, kag pakitaan kamo namon sing isa ka butang.\u201d Kag si Jonatan nagsiling sa iya manugdala sang hinganib, \u201cTaklad ka sa olihi nakon; kay ang GINOO nagtugyan sa ila sa kamut sang Israel.\u201d"
                },
                "13": {
                    "verse_nr": "13",
                    "verse": "Niyan si Jonatan nagtaklas sa iya mga kamut kag sa iya mga tiil, kag sa olihi niya ang iya manugdala sang hinganib. Kag napukan sila sa atubangan ni Jonatan, kag ang iya manugdala sang hinganib nagpatay sa ila sa olihi niya"
                },
                "14": {
                    "verse_nr": "14",
                    "verse": "kag yadto nga nahauna nga pagpamatay, nga ginhimo ni Jonatan kag sang iya manugdala sang hinganib, mga duha ka pulo ka lalaki sa sulud sang daw tunga sa acre nga duta."
                },
                "15": {
                    "verse_nr": "15",
                    "verse": "Kag may pagkurug sa dologan, sa latagon, kag sa tunga sang bug-os nga katawohan; ang pamakud kag ang mga manggugubat nagkurug man sila; nagkurug ang duta; gani may tama kadaku nga pagkurug."
                },
                "16": {
                    "verse_nr": "16",
                    "verse": "Kag ang mga bantay ni Saul sa Gabaa sang Benjamin naglantaw; kag yari karon, ang kadam-an nawala kag nagapakadto pakari sila."
                },
                "17": {
                    "verse_nr": "17",
                    "verse": "Niyan si Saul nagsiling sa katawohan nga yara upud sa iya, \u201cIsipa ninyo karon kag tan-awa kon sin-o ang naglakat gikan sa aton.\u201d Kag sang naisip nila, yari karon, si Jonatan kag ang iya manugdala sang hinganib wala didto."
                },
                "18": {
                    "verse_nr": "18",
                    "verse": "Kag si Saul nagsiling kay Ahias, \u201cDalha diri ang kaban sang Dios.\u201d Kay ang kaban sang Dios yadto sa katawohan sang Israel sadto nga tion."
                },
                "19": {
                    "verse_nr": "19",
                    "verse": "Kag sang nagapakighambal pa si Saul sa sacerdote, ang kagahud nga didto sa dologan sang mga Filistinhon nagdayon kag nagdugang; kag si Saul nagsiling sa sacerdote, \u201cIdolog ang imo kamut.\u201d"
                },
                "20": {
                    "verse_nr": "20",
                    "verse": "Niyan si Saul kag ang tanan nga katawohan nga yara upud sa iya nagtipon sing tingub kag nagkadto sa inaway; kag yari karon, ang espada sang tagsa ka tawo batok sa iya isigkatawo, kag may daku gid nga kagumon."
                },
                "21": {
                    "verse_nr": "21",
                    "verse": "Karon ang mga Hebreo nga upud sa mga Filistinhon subong sadto anay kag nagtaklad upud sa ila sa dologan, gikan sa duta sa palibut, bisan sila man nagtingub sa mga Israelnon nga yara upud kay Saul kag kay Jonatan."
                },
                "22": {
                    "verse_nr": "22",
                    "verse": "Subong man, ang tanan nga tawo sang Israel nga nagpanago sa kabakoloran sang Efraim sang nakabati sila nga ang mga Filistinhon nagpalagyo, bisan sila man naglagas sing tuudtuud sa ila sa inaway."
                },
                "23": {
                    "verse_nr": "23",
                    "verse": "Gani ang GINOO nagluwas sang Israel sadto nga adlaw; kag ang pag-inaway nagligad sa luyo sang Bet-aven."
                },
                "24": {
                    "verse_nr": "24",
                    "verse": "Kag ang mga tawo sang Israel nalisdan sadto nga adlaw; kay si Saul nagpasumpa sa katawohan, nga nagasiling, \u201cPinakamalaut ang tawo nga nagakaon sing bisan ano nga kalan-on tubtub sa kahaponon kag ako matimalusan sa akon mga kaaway.\u201d Gani wala sing bisan sin-o sang mga tawo nga nagtilaw sing kalan-on."
                },
                "25": {
                    "verse_nr": "25",
                    "verse": "Kag ang bug-os nga katawohan nagsulud sa talon; kag may dugus sa duta."
                },
                "26": {
                    "verse_nr": "26",
                    "verse": "Kag sang nag-abut ang katawohan sa talon, yari karon, ang dugus nagtolo, apang wala sing tawo nga nagbutang sang iya kamut sa iya baba; kay ang katawohan nahadluk sang sumpa."
                },
                "27": {
                    "verse_nr": "27",
                    "verse": "Apang si Jonatan wala makabati sang pagpasumpa sang iya amay sang katawohan; busa ginbayaw niya ang ukbung sang iya bilogon nga yara sa iya kamut, kag gintusmog ini sa suludlan sang dugus, kag ginbutang ang iya kamut sa iya baba; kag ang iya mga mata nagsanag."
                },
                "28": {
                    "verse_nr": "28",
                    "verse": "Niyan ang isa sang katawohan nagsiling, \u201cAng imo amay nagpasumpa sing malig-on sa katawohan, nga nagasiling, \u2018Pinakamalaut ang tawo nga nagakaon sing kalan-on sini nga adlaw.\u2019\u201d Kag ang katawohan lata."
                },
                "29": {
                    "verse_nr": "29",
                    "verse": "Niyan si Jonatan nagsiling, \u201cAng akon amay nagpagamo sang duta; tan-awa kon paano nga nagsanag ang akon mga mata, bangud nga nagtilaw ako sing diotay sini nga dugus."
                },
                "30": {
                    "verse_nr": "30",
                    "verse": "Daw ano pa bala kon ayhan ang katawohan nakakaon sing hilway karon nga adlaw sang inagaw nga nakita nila gikan sa ila mga kaaway; kay karon wala sing daku nga kamatay sa mga Filistinhon.\u201d"
                },
                "31": {
                    "verse_nr": "31",
                    "verse": "Ginlaglag nila sadto nga adlaw ang mga Filistinhon kutub sa Micmas tubtub sa Ayalon. Kag ang katawohan tama kakotoy"
                },
                "32": {
                    "verse_nr": "32",
                    "verse": "nagdamhag ang katawohan sa inagaw, kag nagkuha sing mga carnero kag mga baka kag mga tinday sang baka, kag ginpatay sila sa duta; kag ang katawohan nagkaon sa ila pati sang dugo."
                },
                "33": {
                    "verse_nr": "33",
                    "verse": "Niyan ginsugid nila kay Saul, \u201cYari karon, ang katawohan nakasala batok sa GINOO, nga nagakaon sila sing dugo.\u201d Kag nagsiling sia, \u201cKamo nagmaluib; paligiri ninyo ako sing daku nga bato sini nga adlaw.\u201d"
                },
                "34": {
                    "verse_nr": "34",
                    "verse": "Kag si Saul nagsiling, \u201cPag-alaplaag kamo sa katawohan, kag isiling sa ila, \u2018Dalhan ako diri sang tagsa ka tawo sang iya baka nga lalaki kag sang tagsa ka tawo sang iya carnero, kag ihawon sila diri, kag kaonon; kag dili kamo magpakasala sa GINOO sa pagkaon sang dugo.\u2019\u201d Gani nagdala ang tagsa ka tawo sang iya baka sadto nga gab-i, kag gin-ihaw sila didto."
                },
                "35": {
                    "verse_nr": "35",
                    "verse": "Kag nagpatindug si Saul sing halaran sa GINOO; ang amo nahauna nga halaran nga ginpatindug niya sa GINOO."
                },
                "36": {
                    "verse_nr": "36",
                    "verse": "Niyan si Saul nagsiling, \u201cMagdulhog kita sa kagab-ihon batok sa mga Filistinhon kag magkuha kita sing inatihan tubtub sa pagpamanagbanag; indi ta sila pagbilinan sing tawo.\u201d Kag sila nagsiling, \u201cHimoa ang ginapakamaayo mo.\u201d Apang nagsiling ang sacerdote, \u201cMagpalapit kita diri sa Dios.\u201d"
                },
                "37": {
                    "verse_nr": "37",
                    "verse": "Kag si Saul nagpangayo sing laygay sa Dios, \u201cMagadulhog ako bala batok sa mga Filistinhon? Itugyan mo bala sila sa kamut sang Israel?\u201d Apang sia wala magsabat sa iya sadto nga adlaw."
                },
                "38": {
                    "verse_nr": "38",
                    "verse": "Kag si Saul nagsiling, \u201cPalapit kamo diri, kamo nga tanan nga pangolo sang katawohan; kag kilalaha kag tan-awa kon diin nagikan ini nga sala sini nga adlaw."
                },
                "39": {
                    "verse_nr": "39",
                    "verse": "Kay sa nagakabuhi ang GINOO nga nagaluwas sang Israel, bisan ini kay Jonatan nga akon anak, mapatay sia sing totoo.\u201d Apang wala sing tawo sa tunga sang bug-os nga katawohan nga nagsabat sa iya."
                },
                "40": {
                    "verse_nr": "40",
                    "verse": "Niyan nagsiling sia sa bug-os nga Israel, \u201cDidto kamo sa pihak, kag ako kag si Jonatan nga akon anak manginsa isa ka pihak.\u201d Kag ang katawohan nagsiling kay Saul, \u201cHimoa ang ginapakamaayo mo.\u201d"
                },
                "41": {
                    "verse_nr": "41",
                    "verse": "Busa si Saul nagsiling, \u201cO GINOONG Dios sang Israel, ipahayag ang matarung.\u201d Kag si Jonatan kag si Saul ginkuha sa papalad; apang ang katawohan nahilway."
                },
                "42": {
                    "verse_nr": "42",
                    "verse": "Niyan si Saul nagsiling, \u201cPapalari ako kag si Jonatan nga akon anak.\u201d Kag ginkuha si Jonatan."
                },
                "43": {
                    "verse_nr": "43",
                    "verse": "Niyan si Saul nagsiling kay Jonatan, \u201cSugiri ako sang imo nahimo.\u201d Kag nagsugid sa iya si Jonatan, \u201cNagtilaw ako sing diotay nga dugus sa ukbung sang bilogon nga yari sa akon kamut; yari ako, kinahanglan ako mapatay.\u201d"
                },
                "44": {
                    "verse_nr": "44",
                    "verse": "Kag si Saul nagsiling, \u201cAng Dios maghimo sang amo kag labi pa man; kay sa pagkamatuud mapatay ka, Jonatan.\u201d"
                },
                "45": {
                    "verse_nr": "45",
                    "verse": "Niyan ang katawohan nagsiling kay Saul, \u201cMapatay bala si Jonatan, nga naghikot sini nga daku nga kaluwasan sa Israel? Malayo sa ini! Sa nagakabuhi ang GINOO, wala sing isa ka bohok sang iya olo nga maholog sa duta; kay naghikot sia upud sa Dios sini nga adlaw.\u201d Gani si Jonatan ginluwas sang katawohan, sa bagay nga wala sia mapatay."
                },
                "46": {
                    "verse_nr": "46",
                    "verse": "Niyan si Saul nagtaklad gikan sa paglagas sa mga Filistinhon; kag ang mga Filistinhon nagpauli sa ila kaugalingon nga duug."
                },
                "47": {
                    "verse_nr": "47",
                    "verse": "Sang nabawi ni Saul ang ginharian sa Israel, nagpakig-away sia sa tanan niya nga kaaway sa palibut, batok sa Moab, batok sa mga anak sang Amon, batok sa Edom, batok sa mga hari sang Soba, kag batok sa mga Filistinhon; bisan diin sia iya magliso ginlaglag niya sila."
                },
                "48": {
                    "verse_nr": "48",
                    "verse": "Kag nag-isganan sia, kag naglaglag sang mga Amalecnon, kag nagluwas sang Israel gikan sa mga kamut sang mga nag-agaw sa ila."
                },
                "49": {
                    "verse_nr": "49",
                    "verse": "Karon ang mga anak nga lalaki ni Saul amo si Jonatan, si Isui, kag si Malquisua; kag ang mga ngalan sang iya duha ka anak nga babayi amo ini: ang ngalan sang panganay si Merab, kag ang ngalan sang manghud si Micol"
                },
                "50": {
                    "verse_nr": "50",
                    "verse": "kag ang ngalan sang asawa ni Saul si Ahinoam nga anak ni Ahimaaz. Kag ang ngalan sang pangolo sang iya kasoldadosan si Abner nga anak ni Ner, tiyo ni Saul"
                },
                "51": {
                    "verse_nr": "51",
                    "verse": "si Cis amay ni Saul, kag si Ner nga amay ni Abner anak nga lalaki ni Abiel."
                },
                "52": {
                    "verse_nr": "52",
                    "verse": "May inaway nga matama batok sa mga Filistinhon sa tanan nga adlaw ni Saul; kag kon makita ni Saul ang bisan sin-o nga tawo nga gamhanan, ukon ang bisan sin-o nga tawo nga isganan, ginapaimpon niya sa iya."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Kag si Samuel nagsiling kay Saul, \u201cAng GINOO nagpadala sa akon sa paghaplas sa imo nga hari sa iya katawohan nga Israel; busa karon pamati ka sa mga polong sang GINOO."
                },
                "2": {
                    "verse_nr": "2",
                    "verse": "Amo ini ang ginasiling sang GINOO sang mga kasoldadosan, \u2018Gintandaan ko ang ginhimo ni Amalec sa Israel kon paano nga nagbalabag sia batok sa iya sa dalanon, sang nagtaklad sia gikan sa Egipto."
                },
                "3": {
                    "verse_nr": "3",
                    "verse": "Karon lakat ka kag gubata ang Amalec, kag laglaga sing bug-os ang tanan nga ila; dili sila pagpasayloha, kondi patya ang lalaki kag ang babayi, bata kag nagasoso, baka kag carnero, camelyo kag asno.\u2019\u201d"
                },
                "4": {
                    "verse_nr": "4",
                    "verse": "Gani gintipon ni Saul ang katawohan, kag gin-isip sila sa Telaim, duha ka gatus ka libo nga hangaway nga nagalakat, kag napulo ka libo ka mga lalaki sang Juda."
                },
                "5": {
                    "verse_nr": "5",
                    "verse": "Kag si Saul nag-abut sa banwa sang Amalec, kag nagpuut sa nalupyakan."
                },
                "6": {
                    "verse_nr": "6",
                    "verse": "Kag si Saul nagsiling sa mga Cenhanon, \u201cLakat, halin kamo, kag dulhog kamo gikan sa tunga sang mga Amalecnon, basi nga malaglag ko kamo upud sa ila; kay nagpakita kamo sing kalolo sa tanan nga katawohan sang Israel sang nagtaklad sila gikan sa Egipto.\u201d Gani ang mga Cenhanon naghalin sa tunga sang mga Amalecnon."
                },
                "7": {
                    "verse_nr": "7",
                    "verse": "Kag gindusdus ni Saul ang mga Amalecnon, kutub sa Havila sa nagapakadto ka sa Sur, nga yara sa tampad sang Egipto."
                },
                "8": {
                    "verse_nr": "8",
                    "verse": "Kag gindakup niya nga buhi si Agag nga hari sang mga Amalecnon, kag ginlaglag niya ang bug-os nga katawohan sa sulab sang espada."
                },
                "9": {
                    "verse_nr": "9",
                    "verse": "Apang si Saul kag ang katawohan nagpasaylo kay Agag, kag ang labing maayo gid sang mga carnero kag sang kabakahan kag sang mga pinatambok, kag sang mga cordero, kag sang tanan nga maayo, kag indi buut nga laglagon sila sing bug-os; ang tanan nga talamayon kag biyabiya yadto ginlaglag nila sing bug-os."
                },
                "10": {
                    "verse_nr": "10",
                    "verse": "Nag-abut ang polong sang GINOO kay Samuel"
                },
                "11": {
                    "verse_nr": "11",
                    "verse": "\u201cNagpakalisud sa akon nga ginpahamtang ko nga hari si Saul; kay nagtalikod sia sa pagsonod sa akon, kag wala magtuman sang akon mga sogo.\u201d Kag si Samuel nagsingkal; kag nagtuaw sia sa GINOO sa bug-os nga gab-i."
                },
                "12": {
                    "verse_nr": "12",
                    "verse": "Kag si Samuel nagbangon sing aga pa sa pagsugata kay Saul sa pagkaaga; kag ginsugid ini kay Samuel, \u201cSi Saul nagkadto sa Carmelo, kag yari karon, nagpatindug sia sing manumento kag nagliso sia, kag nagpadayon, kag nagdulhog pa Gilgal.\u201d"
                },
                "13": {
                    "verse_nr": "13",
                    "verse": "Kag si Samuel nag-abut kay Saul, kag si Saul nagsiling sa iya, \u201cPinakamaayo ka sang GINOO; natuman ko ang sogo sang GINOO.\u201d"
                },
                "14": {
                    "verse_nr": "14",
                    "verse": "Kag si Samuel nagsiling, \u201cAno bala niyan ang kahologan sini nga pagbaba sang mga carnero sa akon idulungug, kag sang pagmama sang kabakahan nga ginapamatian ko?\u201d"
                },
                "15": {
                    "verse_nr": "15",
                    "verse": "Si Saul nagsiling, \u201cGindala nila sila gikan sa mga Amalecnon; kay ang katawohan nagpasaylo sang labi gid kaayo sang mga carnero kag sang mga baka, nga ihalad sa GINOO nga imo Dios; kag ang nabilin ginlaglag namon.\u201d"
                },
                "16": {
                    "verse_nr": "16",
                    "verse": "Niyan si Samuel nagsiling kay Saul, \u201cUntat ka! Isugid ko sa imo ang ginsiling sa akon sang GINOO sini nga gab-i.\u201d Kag sia nagsiling sa iya, \u201cIsiling.\u201d"
                },
                "17": {
                    "verse_nr": "17",
                    "verse": "Kag si Samuel nagsiling, \u201cBisan diotay ka sa imo kaugalingon nga itololok, wala ka bala paghimoa nga pangolo sa mga kabikahan sang Israel? Ang GINOO naghaplas sa imo nga hari sa ibabaw sang Israel."
                },
                "18": {
                    "verse_nr": "18",
                    "verse": "Kag ang GINOO nagpadala sa imo sa panlakatan, kag nagsiling, \u2018Lakat ka, laglaga sing bug-os ang mga makasasala nga mga Amalecnon, kag awaya sila tubtub nga mapapas sila.\u2019"
                },
                "19": {
                    "verse_nr": "19",
                    "verse": "Ngaa bala niyan nga wala mo pagtumana ang tingug sang GINOO? Ngaa bala nagdamhag kamo sa inagaw, kag naghimo sang malaut sa itololok sang GINOO?\u201d"
                },
                "20": {
                    "verse_nr": "20",
                    "verse": "Kag si Saul nagsiling kay Samuel, \u201cHoo, gintuman ko ang tingug sang GINOO, nagkadto ako sa dalanon nga ginpadalhan sa akon sang GINOO, gindala ko si Agag nga hari sang Amalec, kag ginlaglag ko sing bug-os ang mga Amalecnon."
                },
                "21": {
                    "verse_nr": "21",
                    "verse": "Apang ang katawohan nagkuha sang inagaw, mga carnero kag mga baka, ang ali sang tinagudilian nga mga butang, nga ihalad sa GINOO nga imo Dios sa Gilgal.\u201d"
                },
                "22": {
                    "verse_nr": "22",
                    "verse": "Kag si Samuel nagsiling,\n\u201cMay daku bala nga kahamuut ang GINOO sa mga halad-nga-sinonog kag mga halad,\nsubong sang sa pagtuman sang tingug sang GINOO?\nYari karon, ang pagtuman maayo pa sang sa halad,\nkag ang pagpamati sang sa sapay sang mga carnero."
                },
                "23": {
                    "verse_nr": "23",
                    "verse": "Kay ang pagbato subong sang sala sang pagkababaylan,\nkag ang pagkabatinggilan subong sang pagkadiwatahan kag mga terafim.\nBangud nga ginsikway mo ang polong sang GINOO,\nsia man nagsikway sa imo sa pagkahari.\u201d"
                },
                "24": {
                    "verse_nr": "24",
                    "verse": "Kag si Saul nagsiling kay Samuel, \u201cNakasala ako; kay ginlalis ko ang sogo sang GINOO kag ang imo mga polong, bangud nga nahadluk ako sa katawohan kag nagtuman sa tingug nila."
                },
                "25": {
                    "verse_nr": "25",
                    "verse": "Busa karon, ginaampo ko sa imo, patawara ang akon sala, kag balik ka upud sa akon, agud nga magsimba ako sa GINOO.\u201d"
                },
                "26": {
                    "verse_nr": "26",
                    "verse": "Kag si Samuel nagsiling kay Saul, \u201cIndi ako makabalik upud sa imo; kay ginsikway mo ang polong sang GINOO, kag ang GINOO nagsikway sa imo sa pagkahari sang Israel.\u201d"
                },
                "27": {
                    "verse_nr": "27",
                    "verse": "Sang nagtalikod si Samuel sa paglakat, ginhawiran ni Saul ang sidsid sang iya bayo, kag ini nagisi."
                },
                "28": {
                    "verse_nr": "28",
                    "verse": "Kag si Samuel nagsiling sa iya, \u201cAng GINOO naggisi gikan sa imo sang ginharian sang Israel sini nga adlaw, kag naghatag sini sa imo isigkatawo, nga maayo pa sa imo."
                },
                "29": {
                    "verse_nr": "29",
                    "verse": "Kag ang Kusug man sang Israel indi magbutig ukon maghinulsul; kay indi sia tawo, nga maghinulsul sia.\u201d"
                },
                "30": {
                    "verse_nr": "30",
                    "verse": "Niyan si Saul nagsiling, \u201cNakasala ako; apang padunggi ako karon sa atubangan sang mga tigulang sang akon katawohan kag sa atubangan sang Israel, kag balik ka upud sa akon, agud nga magsimba ako sa GINOO nga imo Dios.\u201d"
                },
                "31": {
                    "verse_nr": "31",
                    "verse": "Gani nagbalik si Samuel sa olihi ni Saul; kag si Saul nagsimba sa GINOO."
                },
                "32": {
                    "verse_nr": "32",
                    "verse": "Niyan si Samuel nagsiling, \u201cDalha ninyo diri sa akon si Agag nga hari sang mga Amalecnon.\u201d Kag si Agag nag-abut sa iya sing malipayon. Si Agag nagsiling, \u201cSa pagkamatuud nag-agi na ang kapaitan sang kamatayon.\u201d"
                },
                "33": {
                    "verse_nr": "33",
                    "verse": "Kag si Samuel nagsiling, \u201cSubong nga ang imo espada nagkuha sa mga babayi sang ila mga bata, sa amo ang imo iloy manginwala sing bata sa tunga sang mga babayi.\u201d Kag gin-utud-utud ni Samuel si Agag sa atubangan sang GINOO sa Gilgal."
                },
                "34": {
                    "verse_nr": "34",
                    "verse": "Niyan si Samuel nagkadto sa Rama; kag si Saul nagtaklad sa iya balay sa Gabaa ni Saul."
                },
                "35": {
                    "verse_nr": "35",
                    "verse": "Kag si Samuel wala na magpakigkita kay Saul tubtub sa adlaw sang iya kamatayon, kay si Samuel naglalaw kay Saul. Kag ang GINOO nagkalisud nga nahimo niya si Saul nga hari sa ibabaw sang Israel."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Ang GINOO nagsiling kay Samuel, \u201cTubtub pa bala san-o nga maglalaw ka kay Saul, sa ginatan-aw nga ginsikway ko sia sa pagkahari sa ibabaw sang Israel? Pun-a ang imo sungay sing lana, kag lakat ka; ipadala ko ikaw kay Jesse nga taga-Bet-lehem, kay sa tunga sang iya mga anak nga lalaki nakaaman ako sa akon sing hari.\u201d"
                },
                "2": {
                    "verse_nr": "2",
                    "verse": "Kag si Samuel nagsiling, \u201cPaano bala nga paglakat ko? Kon si Saul makabati sini, patyon niya ako.\u201d Kag ang GINOO nagsiling, \u201cDala ka sing bakiya nga baka, kag magsiling, \u2018Nagkari ako sa paghalad sa GINOO.\u2019"
                },
                "3": {
                    "verse_nr": "3",
                    "verse": "Kag tawga si Jesse sa paghalad, kag ipakita ko sa imo ang himoon mo; kag haplason mo sa akon sia nga ihingalan ko sa imo.\u201d"
                },
                "4": {
                    "verse_nr": "4",
                    "verse": "Ginhimo ni Samuel ang ginpamolong sang GINOO, kag nag-abut sa Bet-lehem. Ang mga tigulang sang banwa naggowa sa pagsugata sa iya nga nagakurug, kag nagsiling, \u201cNagakari ka bala sing madaiton?\u201d"
                },
                "5": {
                    "verse_nr": "5",
                    "verse": "Kag nagsiling sia, \u201cSing madaiton; nagkari ako sa paghalad sa GINOO; pakabalaana ang inyo mga kaugalingon, kag kari kamo upud sa akon sa paghalad.\u201d Kag ginpakabalaan niya si Jesse kag ang iya mga anak nga lalaki, kag gintawag sila sa paghalad."
                },
                "6": {
                    "verse_nr": "6",
                    "verse": "Sang pag-abut nila, nagtolok sia kay Eliab kag nagsiling sia, \u201cSa pagkamatuud ang hinaplas sang GINOO yari sa iya atubangan.\u201d"
                },
                "7": {
                    "verse_nr": "7",
                    "verse": "Apang ang GINOO nagsiling kay Samuel, \u201cDili ka magtolok sa iya nawung ukon sa iya kataason, bangud nga ginsikway ko sia; kay ang GINOO nagatan-aw indi subong sang pagtan-aw sang tawo; ang tawo nagatolok sa gowa nga dagway, apang ang GINOO nagatolok sa tagiposoon.\u201d"
                },
                "8": {
                    "verse_nr": "8",
                    "verse": "Niyan gintawag ni Jesse si Abinadab, kag ginpalabay sia sa atubangan ni Samuel. Kag sia nagsiling, \u201cWala magpili ang GINOO sini.\u201d"
                },
                "9": {
                    "verse_nr": "9",
                    "verse": "Niyan ginpalabay ni Jesse si Sama. Kag sia nagsiling, \u201cWala magpili ang GINOO sini.\u201d"
                },
                "10": {
                    "verse_nr": "10",
                    "verse": "Kag ginpalabay ni Jesse ang iya pito ka anak nga lalaki sa atubangan ni Samuel. Kag si Samuel nagsiling kay Jesse, \u201cAng GINOO wala magpili sa ila sini.\u201d"
                },
                "11": {
                    "verse_nr": "11",
                    "verse": "Kag si Samuel nagsiling kay Jesse, \u201cYari bala tanan ang imo kabataan?\u201d Kag nagsiling sia, \u201cNabilin pa ang kamanghuran, apang yari karon, nagabantay sia sang mga carnero.\u201d Kag si Samuel nagsiling kay Jesse, \u201cPakadtoi kag ipakuha sia; kay indi kita maglingkod tubtub nga mag-abut sia diri.\u201d"
                },
                "12": {
                    "verse_nr": "12",
                    "verse": "Kag ginpakadtoan niya, kag gindala sia sa sulud. Karon mapulapula sia, kag labut pa matahum sing nawung, kag magayon nga tolokon. Kag ang GINOO nagsiling, \u201cTindug ka, haplasa sia; kay ini amo sia.\u201d"
                },
                "13": {
                    "verse_nr": "13",
                    "verse": "Niyan ginkuha ni Samuel ang sungay nga may lana, kag ginhaplas sia sa tunga sang iya mga utud; kag ang Espiritu sang GINOO nag-abut sing gamhanan kay David kutub sadtong adlaw padayon. Gani si Samuel nagtindug, kag nagpauli sa Rama."
                },
                "14": {
                    "verse_nr": "14",
                    "verse": "Karon ang Espiritu sang GINOO naghalin kay Saul, kag ang espiritu nga malaut gikan sa GINOO nagpalisang sa iya."
                },
                "15": {
                    "verse_nr": "15",
                    "verse": "Kag ang mga alagad ni Saul nagsiling sa iya, \u201cYari karon, ang espiritu nga malaut gikan sa Dios nagapalisang sa imo."
                },
                "16": {
                    "verse_nr": "16",
                    "verse": "Magsogo karon ang amon ginoo sa imo mga alagad, nga yara sa atubangan mo, sa pagpangita sing tawo nga sampaton sa pagkutingkuting sang arpa; kag kon yara sa imo ang espiritu nga malaut gikan sa Dios, magkutingkuting sia sa iya kamut, kag mag-ayo ka.\u201d"
                },
                "17": {
                    "verse_nr": "17",
                    "verse": "Gani si Saul nagsiling sa iya mga alagad, \u201cPangitai ninyo ako sing tawo nga maayo magkutingkuting, kag dalha sia sa akon.\u201d"
                },
                "18": {
                    "verse_nr": "18",
                    "verse": "Ang isa sang mga pamatan-on nga lalaki nagsabat, \u201cYari karon, nakita ko ang anak nga lalaki ni Jesse nga taga-Bet-lehem, nga sampaton magkutingkuting, gamhanan nga tawo nga isganan, hangaway, sampaton sa paghambal, kag maambong nga tawo; kag ang GINOO nagaupud sa iya.\u201d"
                },
                "19": {
                    "verse_nr": "19",
                    "verse": "Busa si Saul nagpadala sing mga manugbalita kay Jesse, kag nagsiling, \u201cIpadala sa akon si David nga imo anak nga lalaki, nga nagaupud sa mga carnero.\u201d"
                },
                "20": {
                    "verse_nr": "20",
                    "verse": "Kag si Jesse nagkuha sing isa ka asno nga nalulanan sing kalan-on, kag isa ka suludlan nga panit nga alak kag isa ka tinday nga kanding, kag ginpadala sila kay Saul paagi kay David nga iya anak."
                },
                "21": {
                    "verse_nr": "21",
                    "verse": "Kag si David nag-abut kay Saul, kag nagtindug sa atubangan niya. Kag ginhigugma ni Saul sia sing daku, kag nanginmanugdala sia sang hinganib niya."
                },
                "22": {
                    "verse_nr": "22",
                    "verse": "Kag si Saul nagpasogo kay Jesse, nga nagasiling, \u201cPatinduga si David sa atubangan nakon, kay nakapahamuut sia sa akon itololok.\u201d"
                },
                "23": {
                    "verse_nr": "23",
                    "verse": "Kag kon ang espiritu nga malaut gikan sa Dios yara kay Saul, si David nagkuha sang arpa kag nagkutingkuting sini sa iya kamut; sa amo si Saul naumpawan, kag nag-ayo, kag ang espiritu nga malaut naghalin sa iya."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Karon ang mga Filistinhon nagtipon sing tingub sang ila mga hangaway sa inaway; kag nagtipon sila sing tingub sa Soco, nga iya sang Juda, kag nagpahamtang sing dologan sa ulut sang Soco kag Azeca, sa Efes-dammim."
                },
                "2": {
                    "verse_nr": "2",
                    "verse": "Kag si Saul kag ang mga lalaki sang Israel nagtipon sing tingub, kag nagpahamtang sing dologan sa nalupyakan sang Ela, kag nagpahamtang sila sing paagisud sa pag-away batok sa mga Filistinhon."
                },
                "3": {
                    "verse_nr": "3",
                    "verse": "Kag ang mga Filistinhon nagtindug sa bukid sa pihak, kag ang Israel nagtindug sa bukid sa isa ka pihak, kag may nalupyakan sa ulut nila."
                },
                "4": {
                    "verse_nr": "4",
                    "verse": "Kag may naggowa nga isa ka bantog gikan sa dologan sang mga Filistinhon nga ginhingalanan Goliat, sang Gat, nga ang iya kataason anum ka maniko kag isa ka dangaw."
                },
                "5": {
                    "verse_nr": "5",
                    "verse": "May tabon sia nga saway sa iya olo, kag napanaptan sia sang limbutong nga hinimbis, kag ang kabug-aton sang limbutong lima ka libo ka siclo nga saway."
                },
                "6": {
                    "verse_nr": "6",
                    "verse": "Kag may mga hapin nga saway sia sa iya mga paa, kag may sumbiling nga saway sa ulut sang iya mga abaga."
                },
                "7": {
                    "verse_nr": "7",
                    "verse": "Kag ang ulungan sang iya bangkaw kaangay sang likisan sang manughabol, kag ang punta sang iya bangkaw anum ka gatus ka siclo nga salsalon; kag ang iya manugdala sang taming nag-una sa iya."
                },
                "8": {
                    "verse_nr": "8",
                    "verse": "Nagtindug sia kag nagsinggit sa mga hangaway sang Israel, \u201cNgaa bala nga naggowa kamo sa pagpahamtang sing paagisud sa inaway? Indi ako bala isa ka Filistinhon, kag kamo mga alagad ni Saul? Pili kamo nga sa inyo sing isa ka lalaki, kag padulhoga sia sa akon."
                },
                "9": {
                    "verse_nr": "9",
                    "verse": "Kon makasarang sia sa pagpakig-away sa akon kag makapatay sa akon, niyan kami mangin-inyo mga alagad; apang kon ako magdaug sa iya kag magpatay sa iya, niyan kamo mangin-amon mga alagad kag mag-alagad sa amon.\u201d"
                },
                "10": {
                    "verse_nr": "10",
                    "verse": "Kag nagsiling ang Filistinhon, \u201cGinahangkat ko ang mga hangaway sang Israel sining adlaw; hatagi ninyo ako sing isa ka lalaki, agud nga mag-away kami nga duha.\u201d"
                },
                "11": {
                    "verse_nr": "11",
                    "verse": "Sang pagkabati ni Saul kag sang bug-os nga Israel sadtong mga polong sang Filistinhon, ginkulbaan sila kag nagkahadluk sing daku."
                },
                "12": {
                    "verse_nr": "12",
                    "verse": "Karon si David anak sadtong Efratanhon sang Bet-lehem-juda, nga ginhingalanan Jesse, nga may walo ka anak nga lalaki. Si Jesse sa mga adlaw ni Saul tigulang na, sobol sa panuigon sa tunga sang mga tawo."
                },
                "13": {
                    "verse_nr": "13",
                    "verse": "Ang tatlo ka magulang nga anak ni Jesse nagkadto sa pagsonod kay Saul sa inaway; kag ang mga ngalan sang iya tatlo ka anak nga nagkadto sa inaway amo si Eliab nga panganay, ang madason sa iya si Abinadab, kag ang ikatlo si Sama."
                },
                "14": {
                    "verse_nr": "14",
                    "verse": "Si David amo ang kamanghuran; ang tatlo ka magulang nagsonod kay Saul"
                },
                "15": {
                    "verse_nr": "15",
                    "verse": "apang si David nagpakadto pakari gikan kay Saul sa pagpahalab sang mga carnero sang iya amay sa Bet-lehem."
                },
                "16": {
                    "verse_nr": "16",
                    "verse": "Nagpalapit ang Filistinhon sa kaagahon kag sa kahaponon, kag nag-atubang sia sing kap-atan ka adlaw."
                },
                "17": {
                    "verse_nr": "17",
                    "verse": "Kag si Jesse nagsiling kay David nga iya anak, \u201cKuha ka karon nga sa imo mga utud sing isa ka efa sa sining uyas nga sinanlag, kag sining napulo ka bilog nga kalan-onon, kag dalha sila sing madali sa dologan sa imo mga utud"
                },
                "18": {
                    "verse_nr": "18",
                    "verse": "dalha man ining napulo ka queso sa pangolo sang ila linibo. Tan-awa kon maanoano ang imo mga utud, kag magkuha ka sing mga handumanan sa ila.\u201d"
                },
                "19": {
                    "verse_nr": "19",
                    "verse": "Karon si Saul, kag sila, kag ang tanan nga lalaki sang Israel, yadto sa nalupyakan sang Ela, nga nagapakig-away sa mga Filistinhon."
                },
                "20": {
                    "verse_nr": "20",
                    "verse": "Kag si David nagbangon sing aga pa, kag nagbilin sang mga carnero sa isa ka manugbantay, kag nagkuha sing balon kag naglakat, sono sa nasogo sa iya ni Jesse; kag nag-abut sia sa duug sang mga karo sang nagagowa ang kasoldadosan sa pag-away nga nagasinggit tungud sa inaway."
                },
                "21": {
                    "verse_nr": "21",
                    "verse": "Kag ang Israel kag ang mga Filistinhon nagpahamtang sing paagisud sa inaway, hangaway batok sa hangaway."
                },
                "22": {
                    "verse_nr": "22",
                    "verse": "Kag ginbilin ni David ang iya dinala sa kamut sang manugbantay sang mga dinala, kag nagdalagan sa mga hangaway, kag nag-abut kag nag-abiabi sa iya mga utud."
                },
                "23": {
                    "verse_nr": "23",
                    "verse": "Sang nagpakighambal sia sa ila, yari karon, nagtaklad ang bantog, ang Filistinhon sang Gat, si Goliat ang ngalan, gikan sa mga kubay sang mga Filistinhon, kag nagpamolong sono sa amo nga mga polong. Kag nabatian sila ni David."
                },
                "24": {
                    "verse_nr": "24",
                    "verse": "Ang tanan nga lalaki sang Israel, sang nakita nila si Goliat, nagpalagyo gikan sa iya, kag nahadluk sing tama."
                },
                "25": {
                    "verse_nr": "25",
                    "verse": "Kag ang mga lalaki sang Israel nagsiling, \u201cNakakita kamo bala sining lalaki nga nagtaklad? Sa pagkamatuud nagtaklad sia sa paghangkat sang Israel; kag ang lalaki nga nagapatay sa iya, ang hari magapamanggad sa iya sing daku nga manggad, kag magahatag sa iya sang iya anak nga babayi, kag magahilway sang panimalay sang iya amay sa Israel.\u201d"
                },
                "26": {
                    "verse_nr": "26",
                    "verse": "Kag si David nagpamolong sa mga lalaki nga nagtindug sa luyo niya, \u201cAno bala ang himoon sa lalaki nga nagapatay sining Filistinhon, kag nagakuha sang kahuluy-an sa Israel? Kay si sin-o bala ining Filistinhon nga dicircuncidado, nga maghangkat sia sang mga hangaway sang Dios nga buhi?\u201d"
                },
                "27": {
                    "verse_nr": "27",
                    "verse": "Kag ang katawohan nagsabat sa iya sono sa sining bagay, \u201cAmo ini ang himoon sa lalaki nga nagapatay sa iya.\u201d"
                },
                "28": {
                    "verse_nr": "28",
                    "verse": "Karon nabatian ni Eliab nga iya utud nga kamagulangan sang nagpamolong sia sa mga lalaki; kag nagdabdab ang kaakig ni Eliab batok kay David, kag nagsiling sia, \u201cNgaa bala nagdulhog ka diri? Kag sa kay sin-o mo bala ginbilin yadtong pila ka bilog nga carnero sa kamingawan? Nakilala ko ang imo bugal, kag ang pagkadalas sang imo tagiposoon; kay nagdulhog ka sa pagtan-aw sang inaway.\u201d"
                },
                "29": {
                    "verse_nr": "29",
                    "verse": "Kag si David nagsiling, \u201cAno bala ang nahimo ko karon? Wala bala sing kabangdanan?\u201d"
                },
                "30": {
                    "verse_nr": "30",
                    "verse": "Kag nagliso sia gikan sa iya nayon sa isa, kag nagpamolong sa among bagay; kag ang mga tawo nagsabat sa iya liwat sono sa unang bagay."
                },
                "31": {
                    "verse_nr": "31",
                    "verse": "Sang nabatian ang mga polong nga ginpamolong ni David, ginsulit nila ini sila sa atubangan ni Saul; kag ginpatawag sia niya."
                },
                "32": {
                    "verse_nr": "32",
                    "verse": "Kag si David nagsiling kay Saul, \u201cWala sing tawo nga magmatalaw ang tagiposoon bangud sa iya; ang imo alagad magakadto kag magapakig-away sa sining Filistinhon.\u201d"
                },
                "33": {
                    "verse_nr": "33",
                    "verse": "Kag si Saul nagsiling kay David, \u201cIndi ka makasarang magsumpung sining Filistinhon sa pagpakig-away sa iya; kay ikaw pamatan-on pa kaayo, kag sia lalaki sang inaway kutub sa iya pagkapamatan-on.\u201d"
                },
                "34": {
                    "verse_nr": "34",
                    "verse": "Apang si David nagsiling kay Saul, \u201cAng imo alagad nagabantay sang mga carnero sang iya amay; kag kon may mag-abut nga leon, ukon oso, kag magtaban sing cordero gikan sa panong"
                },
                "35": {
                    "verse_nr": "35",
                    "verse": "naggowa ako sa olihi niya kag nagsakit sa iya kag nagluwas sini gikan sa iya baba; kag sang nagtindug sia sa pagbato sa akon, gindakup ko sia sa iya bungut, kag ginsakit sia kag ginpatay sia."
                },
                "36": {
                    "verse_nr": "36",
                    "verse": "Ang imo alagad nagpatay sang leon kag sang oso; kag ining Filistinhon nga dicircuncidado manginsubong sang isa sa ila, sa ginatan-aw nga ginhangkat niya ang mga hangaway sang Dios nga buhi.\u201d"
                },
                "37": {
                    "verse_nr": "37",
                    "verse": "Kag si David nagsiling, \u201cAng GINOO nga nagluwas sa akon gikan sa kamomoo sang leon kag sa kamomoo sang oso, sia magaluwas sa akon gikan sa kamut sining Filistinhon.\u201d Kag si Saul nagsiling kay David, \u201cLakat ka, kag ang GINOO mag-upud sa imo!\u201d"
                },
                "38": {
                    "verse_nr": "38",
                    "verse": "Niyan ginpapanaptan ni Saul si David sang iya bayo; ginbutangan niya sing pandong nga saway ang iya olo, kag ginsukluban sia sing limbutong nga hinimbis."
                },
                "39": {
                    "verse_nr": "39",
                    "verse": "Kag gintaklus ni David ang espada ni Saul sa iya bayo, kag nagtinguha sia sa paglakat, kay wala niya maanari ini. Niyan si David nagsiling kay Saul, \u201cIndi ako makalakat sa sini; kay wala ko maanari sila.\u201d Kag ginhukas ni David sila sa iya."
                },
                "40": {
                    "verse_nr": "40",
                    "verse": "Niyan gindala niya ang iya sungkud sa iya kamut, kag nagpili sia sing lima ka bato nga matibonog gikan sa sapa, kag ginsulud sila sa iya balonan, sa iya puyo; ang iya labyug yara sa iya kamut, kag nagpalapit sia sa Filistinhon."
                },
                "41": {
                    "verse_nr": "41",
                    "verse": "Kag ang Filistinhon nagpadolong kag nagpalapit kay David, kag ang lalaki nga nagdala sang taming nag-una sa iya."
                },
                "42": {
                    "verse_nr": "42",
                    "verse": "Kag sang nagtolok ang Filistinhon, kag nakita si David, ginhikayan niya sia; kay sia pamatan-on pa kaayo, mapulapula, kag labut pa maayoayo sing nawung."
                },
                "43": {
                    "verse_nr": "43",
                    "verse": "Kag ang Filistinhon nagsiling kay David, \u201cIdo bala ako, nga nagakari ka sa akon nga may mga bakolo?\u201d Kag ang Filistinhon nagpakamalaut kay David paagi sa iya mga dios."
                },
                "44": {
                    "verse_nr": "44",
                    "verse": "Kag ang Filistinhon nagsiling kay David, \u201cKari ka sa akon, kag ihatag ko ang imo unud sa kapispisan sang kalangitan, kag sa kasapatan sang latagon.\u201d"
                },
                "45": {
                    "verse_nr": "45",
                    "verse": "Niyan si David nagsiling sa Filistinhon, \u201cIkaw nagakari sa akon nga may espada kag may bangkaw kag may sumbiling; apang ako nagakara sa imo sa ngalan sang GINOO sang mga kasoldadosan, ang Dios sang mga hangaway sang Israel, nga imo ginhangkat."
                },
                "46": {
                    "verse_nr": "46",
                    "verse": "Sining adlaw ang GINOO magatugyan sa imo sa akon kamut, kag ako magalaglag sa imo, kag magapunggol sang imo olo; kag ihatag ko sining adlaw ang mga bangkay sang kasoldadosan sang mga Filistinhon sa kapispisan sang kalangitan kag sa talonon nga kasapatan sang duta; agud nga ang bug-os nga duta magkilala nga may Dios sa Israel"
                },
                "47": {
                    "verse_nr": "47",
                    "verse": "kag nga ining bug-os nga katilingban magkilala nga ang GINOO wala nagaluwas sa espada kag sa bangkaw; kay ang inaway iya sang GINOO, kag ihatag ka niya sa amon kamut.\u201d"
                },
                "48": {
                    "verse_nr": "48",
                    "verse": "Sang nagtindug ang Filistinhon kag nagkadto kag nagpalapit sa pagsugata kay David, si David nagdalidali kag nagdalagan nayon sa hangaway sa pagsugata sang Filistinhon."
                },
                "49": {
                    "verse_nr": "49",
                    "verse": "Kag si David nagkuut sang iya kamut sa iya puyo kag nagkuha didto sing bato, kag ginlabyug ini, kag gin-igo ang Filistinhon sa iya agtang; ang bato naglubung sa iya agtang, kag napukan sia nga hapa sa duta."
                },
                "50": {
                    "verse_nr": "50",
                    "verse": "Gani si David naglandas sang Filistinhon sa labyug kag sa bato, kag gin-igo ang Filistinhon, kag ginpatay sia; wala sing espada sa kamut ni David."
                },
                "51": {
                    "verse_nr": "51",
                    "verse": "Niyan si David nagdalagan kag nagtindug sa luyo sang Filistinhon, kag ginkuha ang iya espada kag gingabut ini sa iya tagub, kag ginpatay sia, kag ginpunggol sini ang iya olo. Sang nakita sang mga Filistinhon nga ang ila bantog patay na, nagpalagyo sila."
                },
                "52": {
                    "verse_nr": "52",
                    "verse": "Kag nagtindug ang mga lalaki sang Israel kag sang Juda kag nagsinggit kag naglagas sang mga Filistinhon tubtub nga makalambut sa Gat kag sa mga gawang sang Ecron, sa bagay nga ang mga Filistinhon nga pilason napukan sa dalanon pakadto sa Saaraim tubtub sa Gat kag sa Ecron."
                },
                "53": {
                    "verse_nr": "53",
                    "verse": "Kag ang mga Israelnon nagbalik gikan sa paglagas sang mga Filistinhon, kag gin-ati nila ang ila dologan."
                },
                "54": {
                    "verse_nr": "54",
                    "verse": "Kag ginkuha ni David ang olo sang Filistinhon kag gindala ini sa Jerusalem; apang ginbutang niya ang iya hinganib sa iya layanglayang."
                },
                "55": {
                    "verse_nr": "55",
                    "verse": "Sang nakita ni Saul si David nga naggowa batok sa Filistinhon, nagsiling sia kay Abner, ang pangolo sang kasoldadosan, \u201cAbner, kay sin-o bala anak ining pamatan-on?\u201d Kag si Abner nagsiling, \u201cSa nagakabuhi ang imo kalag, O hari, indi ako makasugid.\u201d"
                },
                "56": {
                    "verse_nr": "56",
                    "verse": "Kag ang hari nagsiling, \u201cPamangkot ka kon kay sin-o anak ang pamatan-on nga lalaki.\u201d"
                },
                "57": {
                    "verse_nr": "57",
                    "verse": "Kag sang pagbalik ni David gikan sa pagpatay sang Filistinhon, ginkuha sia ni Abner, kag gindala sia sa atubangan ni Saul nga yara sa iya kamut ang olo sang Filistinhon."
                },
                "58": {
                    "verse_nr": "58",
                    "verse": "Kag si Saul nagsiling sa iya, \u201cKay sin-o ka bala anak, ikaw nga pamatan-on?\u201d Kag si David nagsabat, \u201cAko anak sang imo alagad nga si Jesse nga taga-Bet-lehem.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Sang nakatapus sia sa pagpakighambal kay Saul, ang kalag ni Jonatan natingub sa kalag ni David, kag ginhigugma sia ni Jonatan subong sang iya kaugalingon nga kalag."
                },
                "2": {
                    "verse_nr": "2",
                    "verse": "Kag ginkuha sia ni Saul sadtong adlaw, kag indi buut nga magpauli pa sia sa balay sang iya amay."
                },
                "3": {
                    "verse_nr": "3",
                    "verse": "Niyan naghimo sing katipan si Jonatan kag si David, bangud nga ginhigugma niya sia subong sang iya kaugalingon nga kalag."
                },
                "4": {
                    "verse_nr": "4",
                    "verse": "Kag si Jonatan nag-uba sia sang kunup nga yara sa iya, kag ginhatag ini kay David, kag ang iya panapton, kag bisan ang iya espada kag ang iya pana kag ang iya wagkus."
                },
                "5": {
                    "verse_nr": "5",
                    "verse": "Kag si David naggowa sa bisan diin nga ginpadala sia ni Saul kag naggawi sia sing maalamon; sa bagay nga ginpadumala sia ni Saul sa mga tawo nga hangaway. Kag maayo ini sa itololok sang tanan nga tawo kag sa itololok man sang mga alagad ni Saul."
                },
                "6": {
                    "verse_nr": "6",
                    "verse": "Sang pagpauli nila, sang nagbalik si David gikan sa pagpatay sang mga Filistinhon, naggowa ang mga babayi gikan sa tanan nga banwa sang Israel, nga nagaamba kag nagasaut, sa pagsugata kay Haring Saul, nga may mga panderita, nga may kasadya, kag may mga tolonggon."
                },
                "7": {
                    "verse_nr": "7",
                    "verse": "Kag ang mga babayi nag-ambahanay sa naglanton sila kag nagsiling,\n\u201cSi Saul nagpatay sang iya linibo,\nKag si David sang iya linaksa.\u201d"
                },
                "8": {
                    "verse_nr": "8",
                    "verse": "Kag si Saul nasingkal gid, kag ining pololongon nagpaakig sa iya; nagsiling sia, \u201cSa kay David ginpahanungud nila ang linaksa, kag sa akon ginpahanungud nila ang linibo; kag ano pa bala ang maangkon niya kondi ang ginharian?\u201d"
                },
                "9": {
                    "verse_nr": "9",
                    "verse": "Kag kutub sadtong adlaw kag padayon si Saul nagpanilag kay David."
                },
                "10": {
                    "verse_nr": "10",
                    "verse": "Kag sa madason nga adlaw ang espiritu nga malaut gikan sa Dios nag-abut sing gamhanan kay Saul, kag nag-aliwasa sia sa tunga sang balay, samtang si David nagkutingkuting sang arpa, subong sang ginhimo niya adlawadlaw. Yara sa kamut ni Saul ang iya bangkaw"
                },
                "11": {
                    "verse_nr": "11",
                    "verse": "kag ginhabyog ni Saul ang bangkaw, kay nagsiling sia, \u201cIlansang ko si David sa dingding.\u201d Apang sa makaduha nakalikday sa iya si David."
                },
                "12": {
                    "verse_nr": "12",
                    "verse": "Si Saul nahadluk kay David, bangud nga ang GINOO kaupud ni David apang nagtaliwan kay Saul."
                },
                "13": {
                    "verse_nr": "13",
                    "verse": "Busa ginpahilayo sia ni Saul sa iya, kag ginhimo sia nga iya pangolo sang isa ka libo; kag naggowa si David kag nagsulud sa atubangan sang katawohan."
                },
                "14": {
                    "verse_nr": "14",
                    "verse": "Kag si David naggawi sing maalamon sa tanan niyang dalanon; kay ang GINOO nag-upud sa iya."
                },
                "15": {
                    "verse_nr": "15",
                    "verse": "Kag sang nakita ni Saul nga naggawi sia sing maalamon, nahangawa sia sa iya."
                },
                "16": {
                    "verse_nr": "16",
                    "verse": "Apang ang bug-os nga Israel kag Juda naghigugma kay David; kay sia naggowa kag nagsulud sa atubangan nila."
                },
                "17": {
                    "verse_nr": "17",
                    "verse": "Niyan si Saul nagsiling kay David, \u201cYari ang akon anak nga babayi nga magulang nga si Merab; ipaasawa ko sia sa imo; lamang mag-isganan ka tungud sa akon kag mag-away sang mga inaway sang GINOO.\u201d Kay si Saul nagsiling, \u201cIndi magtupa sa iya ang akon kamut, kondi ang kamut sang mga Filistinhon magtupa sa iya.\u201d"
                },
                "18": {
                    "verse_nr": "18",
                    "verse": "Kag si David nagsiling kay Saul, \u201cSin-o bala ako, kag ano bala ang akon kabuhi, ukon ang panimalay sang akon amay sa Israel, nga mangin-umagad ako sa hari?\u201d"
                },
                "19": {
                    "verse_nr": "19",
                    "verse": "Apang sa tion sang si Merab, babayi nga anak ni Saul, ipaasawa na kuntani kay David, ginpaasawa sia kay Adriel nga Meholatnon."
                },
                "20": {
                    "verse_nr": "20",
                    "verse": "Karon si Micol, babayi nga anak ni Saul, nahagugma kay David; kag ginsugiran nila si Saul, kag ang butang nakapahamuut sa iya."
                },
                "21": {
                    "verse_nr": "21",
                    "verse": "Si Saul nagsiling, \u201cIhatag ko sia sa iya, agud nga sia manginsiod sa iya, kag ang kamut sang mga Filistinhon manginbatok sa iya.\u201d Busa si Saul nagsiling sing makaduha kay David, \u201cMangin-umagad ka nakon sining adlaw.\u201d"
                },
                "22": {
                    "verse_nr": "22",
                    "verse": "Kag si Saul nagsogo sa iya mga alagad, \u201cHambali ninyo sa tago si David kag magsiling, \u2018Yari karon, ang hari nahamuut sa imo, kag ang tanan niyang alagad naluyag sa imo; karon niyan magmangin-umagad ka sang hari.\u2019\u201d"
                },
                "23": {
                    "verse_nr": "23",
                    "verse": "Kag ang mga alagad ni Saul nagpamolong sadtong mga polong sa mga idulungug ni David. Kag si David nagsiling, \u201cDiotay bala nga butang sa inyo ang magmangin-umagad sang hari, sa ginatan-aw nga ako tawong imol kag ginapakakubus?\u201d"
                },
                "24": {
                    "verse_nr": "24",
                    "verse": "Kag ang mga alagad ni Saul nagsugid sa iya, \u201cSa sining bagay nagpamolong si David.\u201d"
                },
                "25": {
                    "verse_nr": "25",
                    "verse": "Niyan si Saul nagsiling, \u201cAmo ini ang isiling ninyo kay David, \u2018Ang hari wala maluyag sang bisan anong dote kondi sang isa ka gatus ka napunta nga panit sang mga Filistinhon, nga timaluson sa mga kaaway sang hari.\u2019\u201d Karon si Saul naghunahuna sa pagpukan kay David paagi sa kamut sang mga Filistinhon."
                },
                "26": {
                    "verse_nr": "26",
                    "verse": "Kag sang nasugid ining mga polong kay David sang iya mga alagad, nagpahamuut sing maayo kay David nga mangin-umagad sang hari. Ang mga adlaw wala pa matapus"
                },
                "27": {
                    "verse_nr": "27",
                    "verse": "nagtindug si David kag naglakat, sia kag ang iya mga tawo, kag nagpatay sing duha ka gatus ka lalaki sa mga Filistinhon; kag gindala ni David ang mga napunta nga panit nila, kag ginhatag nila sila sa igo nga kadamuon sa hari, agud nga sia mangin-umagad sang hari. Kag ginpaasawa ni Saul sa iya si Micol nga iya anak nga babayi."
                },
                "28": {
                    "verse_nr": "28",
                    "verse": "Apang nakita ni Saul kag nakilala nga ang GINOO nag-upud kay David, kag si Micol, babaying anak ni Saul, nahagugma sa iya"
                },
                "29": {
                    "verse_nr": "29",
                    "verse": "si Saul nagkahadluk pa gid kay David. Gani si Saul nanginkaaway ni David sing dalayon."
                },
                "30": {
                    "verse_nr": "30",
                    "verse": "Niyan naggowa ang mga principe sang mga Filistinhon sa pagpakig-away, kag sa masunsun nga naggowa sila si David naggawi sing maalamon pa sa tanan nga alagad ni Saul; sa bagay nga ang iya ngalan ginpakabilidhon."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Kag si Saul nagpamolong kay Jonatan nga iya anak kag sa tanan niya nga alagad, nga patyon nila si David. Apang si Jonatan, anak ni Saul nahamuut sing labi kay David."
                },
                "2": {
                    "verse_nr": "2",
                    "verse": "Kag si Jonatan nagsugid kay David, \u201cSi Saul nga akon amay nagahimulat sa pagpatay sa imo; busa karon mag-andam ka sa kaagahon, kag pabilin ka sa duug nga tago kag magpanago"
                },
                "3": {
                    "verse_nr": "3",
                    "verse": "kag ako magagowa kag magatindug sa luyo sang akon amay sa latagon sa diin yara ka, kag magahinun-anon ako nahanungud sa imo sa akon amay; kag kon makita ko ang bisan ano sugiran ko ikaw.\u201d"
                },
                "4": {
                    "verse_nr": "4",
                    "verse": "Kag si Jonatan nagpamolong kay Saul nga iya amay sing maayo nahanungud kay David, kag nagsiling sa iya, \u201cDili magpakasala ang hari batok sa iya alagad nga si David; bangud nga wala sia makasala batok sa imo, kag bangud nga ang iya mga binuhatan ayon sa imo maayo gid"
                },
                "5": {
                    "verse_nr": "5",
                    "verse": "kay sia nagbutang sang iya kabuhi sa iya kamut kag nagpatay sang mga Filistinhon, kag ang GINOO naghimo sing daku nga kaluwasan tungud sa bug-os nga Israel. Ikaw nakakita sini, kag nagpangalipay; ngaa bala niyan magpakasala ka batok sa dugo nga wala sing sala sa pagpatay kay David sa wala sing kabangdanan?\u201d"
                },
                "6": {
                    "verse_nr": "6",
                    "verse": "Kag si Saul nagpamati sa tingug ni Jonatan; kag nagsumpa si Saul, \u201cSa nagakabuhi ang GINOO, dili sia pagpatyon.\u201d"
                },
                "7": {
                    "verse_nr": "7",
                    "verse": "Kag gintawag ni Jonatan si David, kag ginpahayag sa iya ni Jonatan yadto tanan nga butang. Kag gindala ni Jonatan si David kay Saul, kag didto sia sa atubangan niya subong sadto anay."
                },
                "8": {
                    "verse_nr": "8",
                    "verse": "Kag may inaway liwat; kag naggowa si David kag nagpakig-away sa mga Filistinhon, kag nagpatay sa ila sa daku nga kamatay, kag nagpalagyo sila gikan sa atubangan niya."
                },
                "9": {
                    "verse_nr": "9",
                    "verse": "Niyan ang espiritu nga malaut gikan sa GINOO nag-abut kay Saul, sang naglingkod sia sa sulud sang iya balay nga ang iya bangkaw sa iya kamut; kag si David nagakutingkuting sang iya arpa."
                },
                "10": {
                    "verse_nr": "10",
                    "verse": "Kag si Saul naghimulat sa paglansang gid sa dingding kay David sang iya bangkaw; apang sia naglikday sa atubangan ni Saul, kag ginhabyog niya nga nagdulut ang bangkaw sa dingding. Kag si David nagpalagyo, kag nakalikaw sadto nga gab-i."
                },
                "11": {
                    "verse_nr": "11",
                    "verse": "Si Saul nagpadala sing mga manugbalita sa balay ni David sa pagpanilag sa iya, kag sa pagpatay sa iya sa aga. Apang si Micol, asawa ni David, nagsugid sa iya, \u201cKon indi mo pagluwason ang imo kabuhi sini nga gab-i, buwas patyon ka.\u201d"
                },
                "12": {
                    "verse_nr": "12",
                    "verse": "Gani gintonton ni Micol si David sa talambuan; kag naglakat sia kag nagpalagyo kag naglikaw."
                },
                "13": {
                    "verse_nr": "13",
                    "verse": "Si Micol nagkuha sang teraphim kag ginpahigda ini sa higdaan kag ginpaolon sa olonan nga bulbul sang mga kanding, kag gintabunan niya ini sang mga panapton."
                },
                "14": {
                    "verse_nr": "14",
                    "verse": "Kag sang si Saul nagpadala sing mga manugbalita sa pagdakup kay David, sia nagsiling, \u201cNagabalatian sia.\u201d"
                },
                "15": {
                    "verse_nr": "15",
                    "verse": "Niyan si Saul nagpadala sing mga manugbalita sa pagtan-aw kay David, nga nagasiling, \u201cDalha sia sa akon sa higdaan, agud nga mapatay ko sia.\u201d"
                },
                "16": {
                    "verse_nr": "16",
                    "verse": "Kag sang nagsulud ang mga manugbalita, yari karon, ang teraphim yara sa higdaan, nga nagaolon sa olonan nga bulbul sang mga kanding."
                },
                "17": {
                    "verse_nr": "17",
                    "verse": "Si Saul nagsiling kay Micol, \u201cNgaa bala nga ginlimbongan mo ako sing subong, kag ginpalakat ang akon kaaway, sa bagay nga sia nakapalagyo?\u201d Kag si Micol nagsabat kay Saul, \u201cSia nagsiling sa akon, \u2018Palakta ako; ngaa bala nga patyon ko ikaw?\u2019\u201d"
                },
                "18": {
                    "verse_nr": "18",
                    "verse": "Karon si David nagpalagyo kag naglikaw, kag nag-abut kay Samuel sa Rama, kag nagsugid sa iya sang tanan nga nahimo ni Saul sa iya. Kag sia kag si Samuel nagkadto kag nagpuyo sa Nayot."
                },
                "19": {
                    "verse_nr": "19",
                    "verse": "Kag ginsugid ini kay Saul, \u201cYari karon, si David yara sa Nayot sa Rama.\u201d"
                },
                "20": {
                    "verse_nr": "20",
                    "verse": "Niyan si Saul nagpadala sing mga manugbalita sa pagdakup kay David; kag sang pagkakita nila sang kabon sang mga manalagna nga nagapanagna, kag kay Samuel nga nagatindug subong nga pangolo nila, ang Espiritu sang Dios nag-abut sa mga manugbalita ni Saul, kag sila man nagpanagna."
                },
                "21": {
                    "verse_nr": "21",
                    "verse": "Sang nasugid ini kay Saul, nagpadala sia sing iban nga mga manugbalita, kag sila man nagpanagna. Kag si Saul sa ikatlo nagpadala liwat sing mga manugbalita, kag sila man nagpanagna."
                },
                "22": {
                    "verse_nr": "22",
                    "verse": "Niyan sia man nagkadto sa Rama, kag nag-abut sa daku nga bobon nga didto sa Secu; kag namangkot sia, \u201cDiin bala si Samuel kag si David?\u201d Kag ang isa nagsiling, \u201cYari karon, yara sila sa Nayot sa Rama.\u201d"
                },
                "23": {
                    "verse_nr": "23",
                    "verse": "Kag nagkadto sia didto sa Nayot sa Rama; kag nag-abut man sa iya ang Espiritu sang Dios, kag nagpadayon sia kag nagpanagna, tubtub nga nag-abut sia sa Nayot sa Rama."
                },
                "24": {
                    "verse_nr": "24",
                    "verse": "Kag sia man nag-uba sang iya mga panapton, kag sia nagpanagna man sa atubangan ni Samuel, kag naghigda nga hubo sa bug-os sadto nga adlaw kag sa bug-os sadto nga gab-i. Busa nagasiling sila, \u201cSi Saul man bala sa tunga sang mga manalagna?\u201d"
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Niyan si David nagpalagyo gikan sa Nayot sa Rama, kag nag-abut kag nagsiling sa atubangan ni Jonatan, \u201cAno bala ang nahimo ko? Ano bala ang akon kalautan? Kag ano bala ang akon sala sa atubangan sang imo amay, nga ginatinguha niya ang akon kabuhi?\u201d"
                },
                "2": {
                    "verse_nr": "2",
                    "verse": "Kag sia nagsiling sa iya, \u201cMalayo ini! Dili ka mapatay. Yari karon, ang akon amay wala sing bisan ano nga ginahimo bisan daku ukon diotay kondi nga ginasugid niya ini sa akon; kag ngaa bala nga ililong sang akon amay ini nga butang sa akon? Indi ini amo.\u201d"
                },
                "3": {
                    "verse_nr": "3",
                    "verse": "Apang si David nagsumpa, \u201cAng imo amay nakahibalo sing maayo nga ako nakapahamuut sa imo mga mata; kag nagasiling sia, \u2018Indi pagpahibaloon sini si Jonatan, basi nga magkalisud sia.\u2019 Apang sa pagkamatuud, sa nagakabuhi ang GINOO, kag sa nagakabuhi ang imo kalag, may isa lamang ka tikang sa tunga nakon kag kamatayon.\u201d"
                },
                "4": {
                    "verse_nr": "4",
                    "verse": "Niyan si Jonatan nagsiling kay David, \u201cAng bisan ano nga luyag sang imo kalag, himoon ko gid ini tungud sa imo.\u201d"
                },
                "5": {
                    "verse_nr": "5",
                    "verse": "Si David nagsiling kay Jonatan, \u201cYari karon, buwas amo ang lati, kag magalingkod ako gayud upud sa hari sa pagkaon; apang palakta ako, agud nga makapanago ako sa latagon tubtub sa kahaponon sang ikatlo nga adlaw."
                },
                "6": {
                    "verse_nr": "6",
                    "verse": "Kon ang imo amay magpangita gid sa akon, niyan isiling, \u2018Si David nagpangayo sing hanoot sa akon nga tugutan ko sia sa pagdalagan sa Bet-lehem nga iya banwa; kay amo ini ang tinuig nga paghalad didto tungud sa bug-os nga panimalay.\u2019"
                },
                "7": {
                    "verse_nr": "7",
                    "verse": "Kon magsiling sia sing amo ini, \u2018Maayo!\u2019 ang imo alagad may paghidait; apang kon magsingkal sia, niyan kilalaha nga ang malaut gintapat niya."
                },
                "8": {
                    "verse_nr": "8",
                    "verse": "Busa magmalolo ka sa imo alagad, kay ginpasulud mo sa katipan sang GINOO upud sa imo ang imo alagad. Apang kon may kalautan sa akon, patya ako; kay ngaa bala nga dalhon mo pa ako sa imo amay?\u201d"
                },
                "9": {
                    "verse_nr": "9",
                    "verse": "Kag si Jonatan nagsiling sa iya, \u201cMalayo ini sa imo! Kay kon mahibaloan ko nga mas-a nga ang malaut gintapat sang akon amay nga mag-abut sa imo, niyan indi ko bala ini isugid sa imo?\u201d"
                },
                "10": {
                    "verse_nr": "10",
                    "verse": "Niyan si David nagsiling kay Jonatan, \u201cSin-o bala ang magsugid sa akon kon ayhan ang imo amay nagasabat sa imo sing matigdas?\u201d"
                },
                "11": {
                    "verse_nr": "11",
                    "verse": "Kag si Jonatan nagsiling kay David, \u201cKari, kag makadto kita sa latagon.\u201d Gani nagkadto sila nga duha sa latagon."
                },
                "12": {
                    "verse_nr": "12",
                    "verse": "Kag si Jonatan nagsiling kay David, \u201cAng GINOO, ang Dios sang Israel, manginsaksi! Kon masaladsad ko ang akon amay, sa mga subong sini nga tion buwas, ukon sa ikatlo nga adlaw, yari karon, kon may maayo ayon kay David, niyan indi ko bala ini ipadala sa imo kag indi isugid ini sa imo?"
                },
                "13": {
                    "verse_nr": "13",
                    "verse": "Apang ang GINOO maghimo sing subong kay Jonatan, kag labi pa man, kon nahamut-an sang akon amay ang paghimo sa imo sing malaut, kon indi ko ini ipahayag sa imo, kag ipadala ikaw sa malayo, agud nga makalakat ka sa paghidait. Ang GINOO mag-upud sa imo, subong nga nag-upud sia sa akon amay."
                },
                "14": {
                    "verse_nr": "14",
                    "verse": "Kag indi lamang nga sa buhi pa ako, pakitaan mo ako sang mahigugmaon nga kalolo sang GINOO, nga indi ako mapatay"
                },
                "15": {
                    "verse_nr": "15",
                    "verse": "kondi man indi mo pag-utdon ang imo kalolo gikan sa akon panimalay sa gihapon. Bisan utdon sang GINOO ang tagsatagsa sang mga kaaway ni David gikan sa kadaygan sang duta"
                },
                "16": {
                    "verse_nr": "16",
                    "verse": "ang ngalan ni Jonatan indi pag-utdon sa panimalay ni David. Kag ang GINOO magatimalus sa mga kaaway ni David.\u201d"
                },
                "17": {
                    "verse_nr": "17",
                    "verse": "Kag si Jonatan nagpasumpa liwat kay David tungud sang gugma niya sa iya; kay ginhigugma niya sia subong sang paghigugma niya sang iya kaugalingon nga kalag."
                },
                "18": {
                    "verse_nr": "18",
                    "verse": "Niyan nagsiling sa iya si Jonatan, \u201cBuwas amo ang lati; kag masapwan nga wala ka, bangud nga ang imo lingkoran wala sing sulud."
                },
                "19": {
                    "verse_nr": "19",
                    "verse": "Kag sang nakapabilin ka sing tatlo ka adlaw madulhog ka sing madali; kag magkadto sa duug nga ginpanagoan mo sang malapit na ang hilikuton, kag magpabilin sa luyo sang bato nga Ezel."
                },
                "20": {
                    "verse_nr": "20",
                    "verse": "Kag ako magapana sing tatlo ka baslay sa kilid sini, subong nga daw nagpana ako sa iligoon."
                },
                "21": {
                    "verse_nr": "21",
                    "verse": "Kag yari karon, ipadala ko ang bata nga lalaki, nga nagasiling, \u2018Lakat, pangitaa ang mga baslay.\u2019 Kon magsiling ako sa bata nga lalaki, \u2018Yari karon, ang mga baslay wala makalambut sa imo, kuhaa sila,\u2019 niyan magkari ka, kay may paghidait sa imo kag wala sing malain, sa nagakabuhi ang GINOO."
                },
                "22": {
                    "verse_nr": "22",
                    "verse": "Apang kon ako magsiling sa pamatan-on nga lalaki, sing subong sini, \u2018Yari karon, ang mga baslay sa unhan nimo,\u2019 niyan lakat ka; kay ang GINOO nagpapalagyo sa imo."
                },
                "23": {
                    "verse_nr": "23",
                    "verse": "Kag nahanungud sa butang nga ginhambalan nimo kag nakon, yari karon, ang GINOO yara sa tunga nimo kag nakon sa gihapon.\u201d"
                },
                "24": {
                    "verse_nr": "24",
                    "verse": "Gani si David nagpanago sa latagon; kag sang nag-abut ang lati, naglingkod ang hari sa pagkaon."
                },
                "25": {
                    "verse_nr": "25",
                    "verse": "Ang hari naglingkod sa iya lingkoran, subong sang sa iban nga mga tion, bisan sa lingkoran sa luyo sang dingding; kag si Jonatan nagtindug, kag naglingkod si Abner sa luyo ni Saul, apang ang duug ni David wala sing sulud."
                },
                "26": {
                    "verse_nr": "26",
                    "verse": "Wala sing sapayan si Saul wala magpamolong bisan ano nga butang sadto nga adlaw; kay naghunahuna sia, \u201cMay butang nga nahanabu sa iya; indi sia matinlo, sa pagkamatuud indi sia matinlo.\u201d"
                },
                "27": {
                    "verse_nr": "27",
                    "verse": "Apang sa ikaduha nga adlaw, ang madason nga adlaw sa tapus ang lati, ang duug ni David wala sing sulud. Kag si Saul nagsiling kay Jonatan nga iya anak, \u201cNgaa bala nga wala magkari sa pagkaon ang anak nga lalaki ni Jesse, bisan kahapon ukon karon nga adlaw?\u201d"
                },
                "28": {
                    "verse_nr": "28",
                    "verse": "Si Jonatan nagsabat kay Saul, \u201cSi David nagpangayo sing hanoot nga tugutan ko sia sa pagkadto sa Bet-lehem"
                },
                "29": {
                    "verse_nr": "29",
                    "verse": "nagsiling sia, \u2018Palakta ako; kay ang amon panimalay may halad sa banwa, kag ang akon utud nagsogo sa akon sa pagtambong didto. Gani karon, kon nakapahamuut ako sa imo mga mata, tuguti ako sa paglakat, kag pagduaw sa akon mga utud.\u2019 Busa wala sia makakari sa latok sang hari.\u201d"
                },
                "30": {
                    "verse_nr": "30",
                    "verse": "Niyan ang kaakig ni Saul nagdabdab batok kay Jonatan, kag nagsiling sia sa iya, \u201cIkaw nga anak sang balingag nga mabinatoon nga babayi, wala ako bala makahibalo nga ikaw nagpili sang anak ni Jesse sa imo kaugalingon nga kahuluy-an, kag sa kahuluy-an sang pagkahubo sang imo iloy?"
                },
                "31": {
                    "verse_nr": "31",
                    "verse": "Kay tubtub nga ang anak nga lalaki ni Jesse nagakabuhi sa duta, indi ka magmalig-on ukon ang imo ginharian. Busa karon magpadala kag ipakuha sia pakari sa akon, kay sa pagkamatuud mapatay sia.\u201d"
                },
                "32": {
                    "verse_nr": "32",
                    "verse": "Niyan si Jonatan nagsabat kay Saul nga iya amay, \u201cNgaa bala nga patyon sia? Ano bala ang iya nahimo?\u201d"
                },
                "33": {
                    "verse_nr": "33",
                    "verse": "Apang si Saul naghabyog sang iya bangkaw sa iya sa pagpatay sa iya; sa sini nahibaloan ni Jonatan nga gintapat sang iya amay nga patyon si David."
                },
                "34": {
                    "verse_nr": "34",
                    "verse": "Gani si Jonatan nagtindug sa latok sa masingkal nga kaakig kag wala magkaon sing kalan-on sa ikaduha nga adlaw sang bulan, kay nagkalisud sia kay David, bangud nga ang iya amay nagpakahuya sa iya."
                },
                "35": {
                    "verse_nr": "35",
                    "verse": "Sang pagkaaga si Jonatan naggowa sa latagon sa duug nga ginpat-ud upud kay David, kag ang bata upud sa iya."
                },
                "36": {
                    "verse_nr": "36",
                    "verse": "Kag nagsiling sia sa bata, \u201cDalagan kag pangitaa karon ang mga baslay nga akon ginapana.\u201d Kag sang nagdalagan ang bata, si Jonatan nagpana sing baslay sa unhan niya."
                },
                "37": {
                    "verse_nr": "37",
                    "verse": "Kag sang nag-abut ang bata sa duug sang baslay nga ginpana ni Jonatan, si Jonatan nagsinggit sa olihi sang bata kag nagsiling, \u201cWala bala ang baslay sa unhan nimo?\u201d"
                },
                "38": {
                    "verse_nr": "38",
                    "verse": "Kag nagsinggit si Jonatan sa olihi sang bata, \u201cMag-abtik, magdalidali, dili magdolog.\u201d Gani ang bata ni Jonatan nagpulut sang mga baslay, kag nagkadto sa iya agalon."
                },
                "39": {
                    "verse_nr": "39",
                    "verse": "Apang ang bata wala makahibalo sing bisan ano nga butang; lamang si Jonatan kag si David ang nakahibalo sang butang."
                },
                "40": {
                    "verse_nr": "40",
                    "verse": "Kag ginhatag ni Jonatan ang iya mga hinganiban sa bata, kag nagsiling sa iya, \u201cLakat kag dalha sila sa banwa.\u201d"
                },
                "41": {
                    "verse_nr": "41",
                    "verse": "Kag sang nakataliwan ang bata, si David naggowa gikan sa duug nayon sa Bagatnan kag naghapa sa duta, kag nagyaub sing makatlo; kag naghalukay sila, kag naghibiay, tubtub nga si David naglabaw."
                },
                "42": {
                    "verse_nr": "42",
                    "verse": "Niyan si Jonatan nagsiling kay David, \u201cLakat ka sa paghidait, sa bagay nga kita nga duha nagsumpaanay sa ngalan sang GINOO, nga nagasiling, \u2018Ang GINOO manginsa tunga nakon kag nimo, kag sa tunga sang akon mga kaliwatan kag sang imo mga kaliwatan, sa gihapon.\u2019\u201d Kag nagtindug sia kag nagtaliwan; kag si Jonatan nagsulud sa banwa."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Niyan nag-abut si David sa Nob kay Ahimelec nga sacerdote; kag si Ahimelec nagsugata nga nagakurug kay David, kag nagsiling sa iya, \u201cNgaa bala isa ka lamang, kag wala sing tawo upud sa imo?\u201d"
                },
                "2": {
                    "verse_nr": "2",
                    "verse": "Kag nagsiling si David sa sacerdote nga si Ahimelec, \u201cAng hari nagtugyan sa akon sing hilikuton, kag nagsiling sa akon, \u2018Wala sing bisan sin-o nga tawo nga makahibalo sang hilikuton nga ginapadala ko ikaw, kag sang akon ginsogo sa imo.\u2019 Ako nagtangdo sang mga pamatan-on nga lalaki sa amo kag sa amo nga duug."
                },
                "3": {
                    "verse_nr": "3",
                    "verse": "Busa karon, ano bala ang yara sa imo kamut? Hatagi ako sing lima ka bilog nga tinapay sa akon kamut, ukon ang bisan ano nga yara.\u201d"
                },
                "4": {
                    "verse_nr": "4",
                    "verse": "Kag ang sacerdote nagsabat kay David, \u201cWala ako sing tinapay nga kinaugali sa akon kamut, \u2018Kondi may tinapay nga balaan; kon lamang ang mga pamatan-on nakapahilayo sa mga babayi.\u201d"
                },
                "5": {
                    "verse_nr": "5",
                    "verse": "Kag si David nagsabat sa sacerdote, \u201cSa pagkamatuud ang mga babayi nahilayo sa amon sing mga tatlo ka adlaw; sang paggowa ko, ang mga suludlan sang mga pamatan-on balaan, bisan nga ini pagpanlakatan nga kinaugali; daw ano pa gid bala kabalaan sang ila mga suludlan karon nga adlaw?\u201d"
                },
                "6": {
                    "verse_nr": "6",
                    "verse": "Gani ginhatag sa iya sang sacerdote ang tinapay nga balaan; kay didto wala sing iban nga tinapay kondi ang mga tinapay nga inugpahayag, nga ginkuha sa atubangan sang GINOO, sa pagbutang sing mga tinapay nga mainit sa adlaw nga ginkuha ini."
                },
                "7": {
                    "verse_nr": "7",
                    "verse": "Karon sadto nga adlaw yadto didto ang isa ka tawo sang mga alagad ni Saul, nga nagpabilin sa atubangan sang GINOO; ang iya ngalan si Doeg nga Edomnon, ang pangolo sang mga manugbantay sang kahayupan nga iya ni Saul."
                },
                "8": {
                    "verse_nr": "8",
                    "verse": "Kag si David nagsiling kay Ahimelec, \u201cWala bala diri sa kamut mo sing bangkaw ukon espada? Kay wala ko madala ang akon espada ukon ang akon mga hinganiban upud sa akon, bangud nga ang hilikuton sang hari nagkinahanglan sing pagdali.\u201d"
                },
                "9": {
                    "verse_nr": "9",
                    "verse": "Kag ang sacerdote nagsiling, \u201cAng espada ni Goliat nga Filistinhon, nga imo ginpatay sa nalupyakan sang Ela, yari karon, naputus ini diri sa panapton sa likod sang efod; kon buut mo kuhaon ina, kuhaa ini, kay wala na sing iban luwas sina diri.\u201d Kag nagsiling si David, \u201cWala na sing iban nga kaangay sina; ihatag sa akon ini.\u201d"
                },
                "10": {
                    "verse_nr": "10",
                    "verse": "Kag si David nagtindug kag nagpalagyo sadto nga adlaw sa kahadluk kay Saul, kag nagkadto kay Aquis nga hari sang Gat."
                },
                "11": {
                    "verse_nr": "11",
                    "verse": "Kag ang mga alagad ni Aquis nagsiling sa iya, \u201cIndi ini bala si David nga hari sang duta? Wala bala sila mag-ambahanay nahanungud sa iya sa mga sinaut,\n\u2018Si Saul nagpatay sang iya linibo,\nKag si David sang iya linaksa\u2019?\u201d"
                },
                "12": {
                    "verse_nr": "12",
                    "verse": "Kag ginhuptan ni David sa iya tagiposoon ini nga mga polong, kag nahadluk sing tama kay Aquis nga hari sang Gat."
                },
                "13": {
                    "verse_nr": "13",
                    "verse": "Gani nagbaylo sia sang iya pagginawi sa atubangan nila, kag nagpakabuang sa tunga sa mga kamut nila, kag nagkudlitkudlit sa mga takup sang gawang, kag ginpailig niya ang iya laway sa iya bungut."
                },
                "14": {
                    "verse_nr": "14",
                    "verse": "Niyan si Aquis nagsiling sa iya mga alagad, \u201cYari karon, ginatan-aw ninyo nga ang tawo buang; ngaa bala nga gindala ninyo sia sa akon?"
                },
                "15": {
                    "verse_nr": "15",
                    "verse": "Nakulangan bala ako sing buang nga mga tawo, nga gindala ninyo ini nga tawo sa pagpabuangbuang sa atubangan nakon? Magasulud bala ini nga tawo sa akon balay?\u201d"
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Nagtaliwan si David didto kag nagdangup sia sa lungib sang Adulam; kag sang pagkabati sini sang iya mga utud kag sang bug-os nga balay sang iya amay, nagdulhog sila sa iya didto."
                },
                "2": {
                    "verse_nr": "2",
                    "verse": "Kag nagtipon sa iya ang tagsatagsa nga yara sa kalisud, kag ang tagsatagsa nga nakautang, kag ang tagsatagsa nga yara sa kapaitan sang kalag; kag nanginpangolo sia sa ila. Kag didto upud sa iya may apat ka gatus ka lalaki."
                },
                "3": {
                    "verse_nr": "3",
                    "verse": "Kag gikan didto si David nagkadto sa Mizpa sang Moab; kag nagsiling sia sa hari sang Moab, \u201cGinaampo ko sa imo pakari-a ang akon amay kag ang akon iloy kag mag-upud sa imo, tubtub nga mahibaloan ko kon ano ang buut nga himoon sang Dios sa akon.\u201d"
                },
                "4": {
                    "verse_nr": "4",
                    "verse": "Kag gindala niya sila sa atubangan sang hari sang Moab, kag nagpuyo sila upud sa iya sa bug-os nga tion nga si David didto sa pamakud."
                },
                "5": {
                    "verse_nr": "5",
                    "verse": "Niyan ang manalagna nga si Gad nagsiling kay David, \u201cDili ka magpuyo sa pamakud; halin ka, kag sulud ka sa duta sang Juda.\u201d Niyan si David nagtaliwan, kag nagsulud sa talon sang Heret."
                },
                "6": {
                    "verse_nr": "6",
                    "verse": "Karon si Saul nakabati nga nasapwan si David, kag ang mga lalaki nga nag-upud sa iya. Si Saul nagalingkod sa Gabaa, sa idalum sang kahoy nga tamarisk sa Rama, nga may bangkaw sa iya kamut, kag ang tanan niya nga mga alagad nagatindug sa palibut niya."
                },
                "7": {
                    "verse_nr": "7",
                    "verse": "Kag si Saul nagsiling sa iya mga alagad nga nagtindug sa palibut niya, \u201cPamati karon, kamo nga mga Benjaminhon; hatagan bala sang anak ni Jesse ang tagsa sa inyo sing mga uma kag mga ulubasan, himoon bala niya kamo tanan nga pangolo sang linibo kag pangolo sang ginatus"
                },
                "8": {
                    "verse_nr": "8",
                    "verse": "nga tanan kamo naghimbon batok sa akon? Wala sing bisan sin-o nga nagpahayag sa akon sang nagpakigkatipan ang akon anak sa anak ni Jesse, wala sing bisan sin-o sa inyo nga nagakasubo tungud sa akon ukon nagapahayag sa akon nga ang akon anak nagsugyot sang akon alagad batok sa akon, sa pagpuut, subong sang sa sini nga adlaw.\u201d"
                },
                "9": {
                    "verse_nr": "9",
                    "verse": "Niyan nagsabat si Doeg nga Edomnon, nga nagtindug sa luyo sang mga alagad ni Saul, \u201cNakita ko ang anak ni Jesse nga nagapakadto sa Nob, kay Ahimelec nga anak ni Ahitub"
                },
                "10": {
                    "verse_nr": "10",
                    "verse": "kag sia namangkot sa GINOO nahanungud sa iya, kag naghatag sa iya sing mga balon, kag naghatag sa iya sang espada ni Goliat nga Filistinhon.\u201d"
                },
                "11": {
                    "verse_nr": "11",
                    "verse": "Niyan ang hari nagpadala sa pagtawag kay Ahimelec nga sacerdote, ang anak ni Ahitub, kag ang bug-os nga panimalay sang iya amay, ang mga sacerdote nga yara sa Nob; kag tanan sila nag-abut sa hari."
                },
                "12": {
                    "verse_nr": "12",
                    "verse": "Kag si Saul nagsiling, \u201cPamati karon, ikaw nga anak ni Ahitub.\u201d Kag nagsabat sia, \u201cYari ako, ginoo ko.\u201d"
                },
                "13": {
                    "verse_nr": "13",
                    "verse": "Kag si Saul nagsiling sa iya, \u201cNgaa bala nga naghimbon kamo batok sa akon, ikaw kag ang anak ni Jesse, sa sina nga ginhatagan mo sia sing kalan-on kag espada, kag namangkot nahanungud sa iya sa Dios, agud nga magtindug sia batok sa akon, sa pagpuut, subong sang sa sini nga adlaw?\u201d"
                },
                "14": {
                    "verse_nr": "14",
                    "verse": "Niyan si Ahimelec nagsabat sa hari, \u201cKag sin-o bala sa tunga sang tanan mo nga alagad ang matutum subong kay David, nga umagad sang hari, kag ginpasulud sa imo kasapulan, kag dungganon sa imo panimalay?"
                },
                "15": {
                    "verse_nr": "15",
                    "verse": "Nagsugud ako bala kutub karon nga adlaw sa pagpamangkot tungud sa iya sa Dios? Malayo ini sa akon! Dili magpabangud sa akon ang hari sing bisan ano nga butang sa iya alagad ukon sa bug-os nga panimalay sang akon amay; kay ang imo alagad wala makahibalo sing bisan ano nga butang nahanungud sini tanan, kulang ukon kapin.\u201d"
                },
                "16": {
                    "verse_nr": "16",
                    "verse": "Kag ang hari nagsiling, \u201cSa pagkamatuud mapatay ka, Ahimelec, ikaw kag ang bug-os nga panimalay sang imo amay.\u201d"
                },
                "17": {
                    "verse_nr": "17",
                    "verse": "Kag ang hari nagsiling sa mga manugdalagan nga nagtindug sa palibut niya, \u201cLiso kag patya ang mga sacerdote sang GINOO; bangud nga ang kamut nila man upud kay David, kag bangud nga nahibaloan nila nga nagpalagyo sia, kag wala magpahayag sini sa akon.\u201d Apang ang mga alagad sang hari dili buut mag-untay sang ila kamut sa pagpatupa sa mga sacerdote sang GINOO."
                },
                "18": {
                    "verse_nr": "18",
                    "verse": "Niyan nagsiling ang hari kay Doeg, \u201cLiso ka kag damhagi ang mga sacerdote.\u201d Kag si Doeg nga Edomnon nagliso kag nagdamhag sa mga sacerdote, kag ginpatay niya sa sadto nga adlaw ang kawaloan kag lima ka tawo nga nagsuklub sang efod nga lino."
                },
                "19": {
                    "verse_nr": "19",
                    "verse": "Kag ang Nob, banwa sang mga sacerdote, ginlaglag niya sa sulab sang espada; tingub ang mga lalaki kag ang mga babayi, kabataan kag mga nagasoso, mga kabakahan, mga asno kag mga carnero, sa sulab sang espada."
                },
                "20": {
                    "verse_nr": "20",
                    "verse": "Apang ang isa sang mga anak ni Ahimelec nga anak ni Ahitub, nga ginhingalanan Abiatar, nakaluwas kag nagpalagyo sa pagsonod kay David."
                },
                "21": {
                    "verse_nr": "21",
                    "verse": "Kag si Abiatar nagsugid kay David nga ginpatay ni Saul ang mga sacerdote sang GINOO."
                },
                "22": {
                    "verse_nr": "22",
                    "verse": "Kag si David nagsiling kay Abiatar, \u201cAko nakahibalo sadto nga adlaw, sang didto si Doeg nga Edomnon, nga sa pagkamatuud sugiran niya si Saul. Ako ang kabangdanan sang kamatayon sang tanan nga tawo sa panimalay sang imo amay."
                },
                "23": {
                    "verse_nr": "23",
                    "verse": "Pabilin ka upud sa akon, dili ka mahadluk; kay ang nagatinguha sang akon kabuhi nagatinguha sang imo kabuhi; kay upud sa akon mabantayan ka sing malig-on.\u201d"
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Karon ginsugiran nila si David, \u201cYari karon, ang mga Filistinhon nagapakig-away sa Ceila, kag ginakawatan ang mga linasan.\u201d"
                },
                "2": {
                    "verse_nr": "2",
                    "verse": "Busa si David nagpamangkot sa GINOO, \u201cMaglakat bala ako kag magpatay sini nga mga Filistinhon?\u201d Kag ang GINOO nagsiling kay David, \u201cLakat kag patya ang mga Filistinhon kag luwasa ang Ceila.\u201d"
                },
                "3": {
                    "verse_nr": "3",
                    "verse": "Apang ang mga tawo ni David nagsiling sa iya, \u201cYari karon, ginahadlukan kami diri sa Juda; daw ano pa gid kon magkadto kami sa Ceila batok sa mga hangaway sang mga Filistinhon?\u201d"
                },
                "4": {
                    "verse_nr": "4",
                    "verse": "Niyan si David nagpamangkot pa liwat sa GINOO. Kag ang GINOO nagsabat sa iya, \u201cTindug, dulhog sa Ceila; kay itugyan ko ang mga Filistinhon sa imo kamut.\u201d"
                },
                "5": {
                    "verse_nr": "5",
                    "verse": "Kag si David kag ang iya mga tawo nagkadto sa Ceila, kag nagpakig-away sa mga Filistinhon, kag gindala niya ang ila mga kahayupan, kag ginpatay sila sa daku nga kamatay. Gani ginluwas ni David ang mga pumuluyo sa Ceila."
                },
                "6": {
                    "verse_nr": "6",
                    "verse": "Sang si Abiatar nga anak ni Ahimelec nalagyo kay David sa Ceila, nagdulhog sia nga may efod sa iya kamut."
                },
                "7": {
                    "verse_nr": "7",
                    "verse": "Karon ginsugid kay Saul nga si David nag-abut sa Ceila. Kag si Saul nagsiling, \u201cAng Dios nagtugyan sa iya sa akon kamut; kay nakibon sia sa pagsulud sa banwa nga may mga gawang kag mga pintal.\u201d"
                },
                "8": {
                    "verse_nr": "8",
                    "verse": "Kag gintawag ni Saul ang bug-os nga katawohan sa pag-away, sa pagdulhog sa Ceila, sa pagkibon kay David kag sang iya mga tawo."
                },
                "9": {
                    "verse_nr": "9",
                    "verse": "Nakahibalo si David nga si Saul nagapadugi sing malain batok sa iya; kag nagsiling sia kay Abiatar nga sacerdote, \u201cDalha diri ang efod.\u201d"
                },
                "10": {
                    "verse_nr": "10",
                    "verse": "Niyan si David nagsiling, \u201cO GINOO, ang Dios sang Israel, ang imo alagad nakabati sing matuud nga si Saul nagahimulat sa pagkari sa Ceila, sa paglaglag sang banwa tungud sa akon."
                },
                "11": {
                    "verse_nr": "11",
                    "verse": "Itugyan bala ako sang mga tawo sang Ceila sa iya mga kamut? Magadulhog bala si Saul, subong sang nabatian sang imo alagad? O GINOO, ang Dios sang Israel, nagapakilooy ako sa imo, sugiri ang imo alagad.\u201d Kag ang GINOO nagsiling, \u201cMagadulhog sia.\u201d"
                },
                "12": {
                    "verse_nr": "12",
                    "verse": "Niyan si David nagsiling, \u201cItugyan bala ako kag ang akon mga tawo sang mga tawo sang Ceila sa kamut ni Saul?\u201d Kag ang GINOO nagsiling, \u201cItugyan ka nila.\u201d"
                },
                "13": {
                    "verse_nr": "13",
                    "verse": "Niyan si David kag ang iya mga tawo, nga mga anum ka gatus, nagtindug kag nagtaliwan gikan sa Ceila, kag nagkadto sa bisan diin nga sarang nila makadtoan. Sang ginsugid kay Saul nga si David nakapalagyo gikan sa Ceila, wala sia magpadayon."
                },
                "14": {
                    "verse_nr": "14",
                    "verse": "Kag si David nagpabilin sa kamingawan sa mga pamakud, kag nagpabilin sa kabakoloran sa kamingawan sang Zif. Kag ginpangita sia ni Saul sa tagsa ka adlaw, apang ang Dios wala magtugyan sa iya sa iya kamut."
                },
                "15": {
                    "verse_nr": "15",
                    "verse": "Kag nakita ni David nga si Saul naggowa sa pagtinguha sang iya kabuhi. Si David didto sa kamingawan sang Zif sa kakahoyan."
                },
                "16": {
                    "verse_nr": "16",
                    "verse": "Kag si Jonatan, anak ni Saul, nagtindug, kag nagkadto kay David sa kakahoyan, kag nagpabakud sang iya kamut sa Dios."
                },
                "17": {
                    "verse_nr": "17",
                    "verse": "Kag nagsiling sia sa iya, \u201cDili mahadluk; kay ang kamut ni Saul nga akon amay indi makatultul sa imo; ikaw magahari sa ibabaw sang Israel, kag ako magadason sa imo; nasayran man ini ni Saul nga akon amay.\u201d"
                },
                "18": {
                    "verse_nr": "18",
                    "verse": "Kag sila nga duha nagpakigkatipan sa atubangan sang GINOO; si David nagpabilin sa kakahoyan, kag si Jonatan nagpauli sa iya balay."
                },
                "19": {
                    "verse_nr": "19",
                    "verse": "Niyan nagtaklad ang mga Zifhanon pakadto kay Saul sa Gabaa, nga nagasiling, \u201cWala bala nagapanago si David upud sa amon sa mga pamakud sa kakahoyan, sa bakolod sang Haquila, nga yara sa bagatnan sang desierto?"
                },
                "20": {
                    "verse_nr": "20",
                    "verse": "Busa karon, O hari, dulhog, sono sa bug-os nga handum sang imo kalag sa pagdulhog; kag ang amon bahin amo ang pagtugyan sa iya sa kamut sang hari.\u201d"
                },
                "21": {
                    "verse_nr": "21",
                    "verse": "Kag si Saul nagsiling, \u201cPinakamaayo kamo sang GINOO; kay may kaawa kamo sa akon."
                },
                "22": {
                    "verse_nr": "22",
                    "verse": "Lakat kamo, palig-ona pa gid ninyo; kilalaha kag tan-awa ang iya duug kon diin ang iya hukmongan, kag kon sin-o ang nakakita sa iya didto; kay ginsugid sa akon nga sia tama gid kamalalangon."
                },
                "23": {
                    "verse_nr": "23",
                    "verse": "Busa tan-awa, kag tultula ang tanan nga palanagoan nga mga duug diin sia nagapanago, kag balik kamo liwat sa akon nga may balita nga totoo. Niyan ako magaupud sa inyo; kag kon sia yara sa duta, ako magapangita sa iya sa tunga sang tanan nga linibo sang Juda.\u201d"
                },
                "24": {
                    "verse_nr": "24",
                    "verse": "Kag nagtindug sila, kag nagkadto sa Zif sing una kay Saul.\nKaron si David kag ang iya mga tawo yara sa kamingawan sang Maon, sa Araba sa bagatnan sang desierto."
                },
                "25": {
                    "verse_nr": "25",
                    "verse": "Kag si Saul kag ang iya mga tawo nagkadto sa pagpangita sa iya. Kag ginsugiran nila si David; busa nagdulhog sia pakadto sa igang kag nagpuyo sa kamingawan sang Maon. Kag sang pagkabati ni Saul, ginlagas niya si David sa kamingawan sang Maon."
                },
                "26": {
                    "verse_nr": "26",
                    "verse": "Si Saul nagkadto sa sining kilid sang bukid, kag si David kag ang iya mga tawo sa sadtong kilid sang bukid; kag si David nagdalidali sa pagpalagyo sa kahadluk kay Saul, kay si Saul kag ang iya mga tawo naglikup kay David kag sa iya mga tawo sa pagdakup sa ila"
                },
                "27": {
                    "verse_nr": "27",
                    "verse": "sang pag-abut sang manugbalita kay Saul, nagasiling, \u201cDalidali ka kag magkari; kay ang mga Filistinhon naggubat sang duta.\u201d"
                },
                "28": {
                    "verse_nr": "28",
                    "verse": "Gani si Saul nagbalik gikan sa paglagas kay David, kag nagkadto batok sa mga Filistinhon; busa ginhingalanan nila yadtong duug Sela-hamalekot."
                },
                "29": {
                    "verse_nr": "29",
                    "verse": "Kag si David nagtaklad kutub didto, kag nagpuyo sa mga pamakud sang En-gedi."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Sang nakabalik si Saul gikan sa paglagas sa mga Filistinhon, ginsugid sa iya, \u201cYari karon, si David yara sa kamingawan sang En-gedi.\u201d"
                },
                "2": {
                    "verse_nr": "2",
                    "verse": "Niyan nagkuha si Saul sing tatlo ka libo ka lalaki nga pinili gikan sa bug-os nga Israel, kag nagkadto sa pagpangita kay David kag sa iya mga tawo sa mga Igang sang mga Kanding nga talonon."
                },
                "3": {
                    "verse_nr": "3",
                    "verse": "Kag nag-abut sia sa mga palasudlan sang mga carnero sa dalanon, nga may lungib; kag nagsulud si Saul sa pagtabon sang iya mga tiil. Karon si David kag ang iya mga tawo yadto sa sulud gid nga mga bahin sang lungib."
                },
                "4": {
                    "verse_nr": "4",
                    "verse": "Kag ang mga tawo ni David nagsiling sa iya, \u201cYari ang adlaw nga ginsiling sa imo sang GINOO, \u2018Yari karon, itugyan ko ang imo kaaway sa imo kamut, kag himoon mo sa iya ang maayo sa imo.\u2019\u201d Niyan nagtindug si David kag gingutraban ang sidsid sang kunup ni Saul sing inanay."
                },
                "5": {
                    "verse_nr": "5",
                    "verse": "Kag ugaling ang tagiposoon ni David nagtandug sa iya, bangud nga gingutraban niya ang sidsid sang kunup ni Saul."
                },
                "6": {
                    "verse_nr": "6",
                    "verse": "Nagsiling sia sa iya mga tawo, \u201cAng GINOO nagadumili sa akon nga maghimo ako sining butang sa akon ginoo, ang hinaplas sang GINOO, sa pag-untay sang akon kamut batok sa iya, sa ginatan-aw nga sia hinaplas sang GINOO.\u201d"
                },
                "7": {
                    "verse_nr": "7",
                    "verse": "Gani ginpunggan ni David ang iya mga tawo sa sining mga polong, kag wala sila pagtuguti sa pagtindug batok kay Saul. Kag si Saul nagtindug pagowa sa lungib, kag nagpadayon sang iya dalanon."
                },
                "8": {
                    "verse_nr": "8",
                    "verse": "Si David nagtindug man ugaling, kag naggowa sa lungib, kag nagsinggit sa olihi ni Saul, \u201cGINOO kong hari!\u201d Kag sang nagbalikid si Saul sa olihi niya, si David nagyaub sa duta, kag naghapa."
                },
                "9": {
                    "verse_nr": "9",
                    "verse": "Kag si David nagsiling kay Saul, \u201cNgaa bala nagapamati ka sa mga polong sang mga tawo nga nagasiling, \u2018Yari karon, si David nagatinguha sa pagsamad sa imo?\u2019"
                },
                "10": {
                    "verse_nr": "10",
                    "verse": "Yari karon, nakita sang imo mga mata sining adlaw kon paano nga ang GINOO nagtugyan sa imo karon nga adlaw sa akon kamut sa sulud sang lungib; kag ang iban nagpangabay sa akon nga patyon ka, apang ginluwas ka nakon. Nagsiling ako, \u2018Indi ko pag-untayon ang akon kamut batok sa akon ginoo; kay hinaplas sia sang GINOO.\u2019"
                },
                "11": {
                    "verse_nr": "11",
                    "verse": "Tan-awa, amay ko, toloka ang sidsid sang imo kunup sa akon kamut; kay gingutraban ko ang sidsid sang imo kunup kag wala ikaw pagpatya, kilalaha kag tan-awa nga wala sing malaut ukon paglalis sa akon kamut. Wala ako makasala batok sa imo, bisan nga ikaw nagaayam sang akon kabuhi sa pagkuha sini."
                },
                "12": {
                    "verse_nr": "12",
                    "verse": "Ang GINOO maghukom sa tunga nakon kag nimo, kag magtimalus sa imo ang GINOO tungud sa akon; apang ang akon kamut indi manginbatok sa imo."
                },
                "13": {
                    "verse_nr": "13",
                    "verse": "Subong sang ginasiling sang hulubaton sang mga dumaan, \u2018Gikan sa mga malauton nagagowa ang pagkamalaut\u2019; apang ang akon kamut indi manginbatok sa imo."
                },
                "14": {
                    "verse_nr": "14",
                    "verse": "Sa olihi bala ni sin-o nagagowa ang hari sang Israel? Sin-o bala ang ginalagas mo? Sa olihi sang ido nga patay! Sa olihi sang isa ka bitik!"
                },
                "15": {
                    "verse_nr": "15",
                    "verse": "Busa ang GINOO manginhukom, kag maghukom sa tunga nakon kag nimo, kag magtan-aw, kag mag-apin sang akon kasaba, kag magluwas sa akon gikan sa imo kamut.\u201d"
                },
                "16": {
                    "verse_nr": "16",
                    "verse": "Sang si David nakatapus sa pagpamolong sining mga polong kay Saul, si Saul nagsiling, \u201cImo bala ini tingug, anak kong David?\u201d Kag ginbayaw ni Saul ang iya tingug kag naghibi."
                },
                "17": {
                    "verse_nr": "17",
                    "verse": "Nagsiling sia kay David, \u201cIkaw labi pa katarung sa akon; kay nagbayad ka sa akon sing maayo, apang ako nagbayad sa imo sing malaut."
                },
                "18": {
                    "verse_nr": "18",
                    "verse": "Kag ikaw nagpahayag sining adlaw kon paano nga naghimo ka sa akon sing maayo, sa bagay nga sang gintugyan ako sang GINOO sa imo kamut wala mo ako pagpatya."
                },
                "19": {
                    "verse_nr": "19",
                    "verse": "Kay kon ang isa ka tawo makasapo sa iya kaaway, palakton bala niya sia nga maayo? Gani ang GINOO magbalus sa imo sing maayo sang ginhimo mo sa akon sining adlaw."
                },
                "20": {
                    "verse_nr": "20",
                    "verse": "Kag karon, yari karon, ako nakakilala nga sa pagkamatuud ikaw magahari, kag nga ang ginharian sang Israel manginmalig-on sa imo kamut."
                },
                "21": {
                    "verse_nr": "21",
                    "verse": "Busa karon sumpa ka sa akon sa GINOO nga indi mo pag-utdon ang akon mga kaliwatan sa olihi nakon, kag nga indi mo paglaglagon ang akon ngalan gikan sa panimalay sang akon amay.\u201d"
                },
                "22": {
                    "verse_nr": "22",
                    "verse": "Kag si David nagsumpa kay Saul. Niyan nagpauli si Saul sa iya balay; apang si David kag ang iya mga tawo nagtaklad sa pamakud."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Karon napatay si Samuel; kag nagtipon sing tingub ang bug-os nga Israel kag naghaya sa iya, kag ginlubung sia sa iya balay sa Rama.\nNiyan si David nagtindug kag nagdulhog pa kamingawan sang Paran."
                },
                "2": {
                    "verse_nr": "2",
                    "verse": "Kag sa Maon may lalaki, nga ang iya mga pagkabutang yadto sa Carmelo. Ang lalaki tama gid kamanggaranon; sia may tatlo ka libo nga carnero kag isa ka libo nga kanding. Nagaalot sia sang iya mga carnero sa Carmelo."
                },
                "3": {
                    "verse_nr": "3",
                    "verse": "Karon ang ngalan sang lalaki si Nabal, kag ang ngalan sang iya asawa si Abigail. Ang babayi mahangpunon kag maayoayo sing nawung, apang ang lalaki matig-a kag malaut sa iya mga binuhatan; gikan sia sa panimalay ni Caleb."
                },
                "4": {
                    "verse_nr": "4",
                    "verse": "Nabatian ni David sa kamingawan nga si Nabal nagaalot sang iya mga carnero."
                },
                "5": {
                    "verse_nr": "5",
                    "verse": "Gani si David nagpadala sing napulo ka pamatan-on nga lalaki; kag nagsiling si David sa mga pamatan-on, \u201cTaklad kamo sa Carmelo, kag kadto kay Nabal, kag abiabiha sia sa akon ngalan."
                },
                "6": {
                    "verse_nr": "6",
                    "verse": "Kag amo ini ang isiling ninyo sa iya nga nagakabuhi sa kabuganaan: \u2018Paghidait sa imo, kag paghidait sa imo panimalay, kag paghidait sa tanan nga imo."
                },
                "7": {
                    "verse_nr": "7",
                    "verse": "Nakabati ako nga may mga manug-alot ka; karon ang imo mga manugpahalab nakaupud sa amon, kag wala namon sila paghimoi sing malain, kag wala sing bisan anong butang nga nadula, sa bug-os nga tion nga yara sila sa Carmelo."
                },
                "8": {
                    "verse_nr": "8",
                    "verse": "Pamangkota ang imo mga pamatan-on nga lalaki, kag sila magasugid sa imo. Busa mahamut-an ang mga pamatan-on sa imo mga mata; kay nag-abut kami sa maayong adlaw. Ginaampo ko sa imo, ihatag ang bisan anong yara sa imo kamut sa imo mga alagad kag sa imo anak nga si David.\u2019\u201d"
                },
                "9": {
                    "verse_nr": "9",
                    "verse": "Sang nag-abut ang mga pamatan-on ni David, nagpamolong sila kay Nabal sono sa tanan sadtong mga polong sa ngalan ni David; kag naghipus."
                },
                "10": {
                    "verse_nr": "10",
                    "verse": "Kag si Nabal nagsabat sa mga alagad ni David, \u201cSin-o bala si David? Sin-o bala ang anak ni Jesse? May madamu nga mga alagad karon nga mga adlaw nga nagabulag ang tagsa ka tawo sa iya agalon."
                },
                "11": {
                    "verse_nr": "11",
                    "verse": "Kuhaon ko bala ang akon kalan-on kag ang akon tubig kag ang akon inihaw nga gin-ihaw ko nga sa akon mga manug-alot, kag ihatag ini sa mga tawong wala ko mahibaloi kon diin sila maggikan?\u201d"
                },
                "12": {
                    "verse_nr": "12",
                    "verse": "Gani nagliso sa ila dalanon ang mga pamatan-on ni David, kag nagbalik kag nag-abut kag nagsugid sa iya sono sini tanan nga polong."
                },
                "13": {
                    "verse_nr": "13",
                    "verse": "Kag si David nagsiling sa iya mga tawo, \u201cMagtaklus ang tagsa ka lalaki sang iya espada!\u201d Kag nagtaklus ang tagsa ka lalaki sang iya espada; si David man nagtaklus sang espada; kag may nagtaklad sa olihi ni David nga mga apat ka gatus ka lalaki, samtang nagpabilin ang duha ka gatus sa mga dinala."
                },
                "14": {
                    "verse_nr": "14",
                    "verse": "Apang ang isa sang mga pamatan-on nagsugid kay Abigail, asawa ni Nabal, \u201cYari karon, si David nagpadala sing mga manugbalita gikan sa kamingawan sa pag-abiabi sang amon agalon; kag sia nagyaguta sa ila."
                },
                "15": {
                    "verse_nr": "15",
                    "verse": "Apang ang mga tawo maayo gid sa amon, kag wala kami pagsakita, kag wala kami madulai sing bisan anong butang samtang nga nag-upud kami sa ila, sang kami didto sa latagon"
                },
                "16": {
                    "verse_nr": "16",
                    "verse": "sila kuta namon sa adlaw kag sa gab-i, sa bug-os nga tion nga kami nag-upud sa ila nga nagabantay sang mga carnero."
                },
                "17": {
                    "verse_nr": "17",
                    "verse": "Busa karon kilalaha kag patugsilingi ang imo buut himoon; kay ang malaut natapat batok sa amon agalon kag batok sa bug-os niyang panimalay, kay sia among tawo nga hurushurus, nga wala sing isa nga makahambal sa iya.\u201d"
                },
                "18": {
                    "verse_nr": "18",
                    "verse": "Niyan si Abigail nagdalidali, kag nagkuha sing duha ka gatus ka bilog nga tinapay, kag duha ka panit nga suludlan sang alak, kag lima ka carnero nga naihaw, kag lima ka sukub sang sinanlag nga uyas, kag isa ka gatus ka pongpong nga uvas nga binulad, kag duha ka gatus ka pighol nga higos, kag ginpakulo sila sa mga asno."
                },
                "19": {
                    "verse_nr": "19",
                    "verse": "Kag nagsiling sia sa iya mga pamatan-on, \u201cUna kamo sa akon; yari karon, ako nagasonod sa inyo.\u201d Apang wala sia magsugid sa iya bana nga si Nabal."
                },
                "20": {
                    "verse_nr": "20",
                    "verse": "Sang nagsakay sia sa iya asno, kag nagdulhog sa luyo sang nahandongan sang bukid, yari karon, si David kag ang iya mga tawo nagdulhog padolong sa iya; kag nagsugata sia sa ila."
                },
                "21": {
                    "verse_nr": "21",
                    "verse": "Karon si David nagsiling, \u201cSa pagkamatuud walay pulus ang pagbantay ko sang tanan nga iya sining tawo sa kamingawan, sa bagay nga wala gid sing nadula sang tanan nga nahanungud sa iya; kag nagbalus sia sa akon sing malaut tungud sa maayo."
                },
                "22": {
                    "verse_nr": "22",
                    "verse": "Amo ini ang himoon sang Dios sa mga kaaway ni David kag kapin pa man, kon ako magbilin sang tanan nga nahanungud sa iya sa pagpamanagbanag bisan isa lamang ka bata nga lalaki.\u201d"
                },
                "23": {
                    "verse_nr": "23",
                    "verse": "Sang nakita ni Abigail si David nagdalidali sia, kag nagpanaug gikan sa iya asno, kag naghapa sa atubangan ni David, kag nagyaub sia sa duta."
                },
                "24": {
                    "verse_nr": "24",
                    "verse": "Nagyaub sia sa iya tiilan kag nagsiling, \u201cSa akon, ginoo ko, manginsa akon ang kalautan; ginaampo ko sa imo pahambala ang imo ulipon sa imo mga idulungug, kag pamati ka sa mga polong sang imo ulipon."
                },
                "25": {
                    "verse_nr": "25",
                    "verse": "Dili magsapak ang akon ginoo sining tawo nga wala sing pulus, nga si Nabal; kay sono sa iya ngalan, amo sia; si Nabal ang iya ngalan, kag upud sa iya ang kabuangan; apang ako nga imo ulipon wala makakita sang mga pamatan-on sang akon ginoo, nga imo ginpadala."
                },
                "26": {
                    "verse_nr": "26",
                    "verse": "Busa karon, ginoo ko, sa nagakabuhi ang GINOO, kag sa nagakabuhi ang imo kalag, sa ginatan-aw nga ang GINOO nagpugung sa imo gikan sa pagkamalinapason sa dugo, kag sa pagtimalus paagi sa imo kaugalingon nga kamut, busa karon manginsubong kay Nabal ang imo mga kaaway kag sila nga nagahimulat sang malaut sa akon ginoo."
                },
                "27": {
                    "verse_nr": "27",
                    "verse": "Kag karon ining pagpakamaayo nga gindala sang imo alagad sa akon ginoo ihatag ini sa mga pamatan-on nga nagasonod sa akon ginoo."
                },
                "28": {
                    "verse_nr": "28",
                    "verse": "Ginaampo ko sa imo patawara ang paglapas sang imo ulipon nga babayi; kay ang GINOO sa pagkamatuud magahimo sing balay nga malig-on sa akon ginoo, bangud nga ang akon ginoo nagapakig-away sang mga inaway sang GINOO; kag ang malaut indi makita sa imo sa tanan mong adlaw."
                },
                "29": {
                    "verse_nr": "29",
                    "verse": "Kon ang tawo magtindug sa paglagas sa imo kag sa pagtinguha sang imo kalag, ang kalag sang akon ginoo bugkoson sa binugkos sang kabuhi upud sa GINOO nga imo Dios; kag ang mga kalag sang imo mga kaaway ilabyog niya sila sa gowa subong sang gikan sa balahan sang labyog."
                },
                "30": {
                    "verse_nr": "30",
                    "verse": "Kag kon nahimo na sang GINOO sa akon ginoo ang sono sa tanan nga kaayohan nga iya napamolong nahanungud sa imo, kag natangdo ka na nga principe sa Israel"
                },
                "31": {
                    "verse_nr": "31",
                    "verse": "ini mangindihool sa imo, ukon kasandaran sang tagiposoon sang akon ginoo, nga nakapaagay ka sing dugo sa walay kabangdanan ukon nakatimalus ang akon ginoo sa iya kaugalingon. Kag kon ang GINOO nakahimo na sing kaayohan sa akon ginoo, niyan dumduma ang imo ulipon.\u201d"
                },
                "32": {
                    "verse_nr": "32",
                    "verse": "Kag si David nagsiling kay Abigail, \u201cDalayawon ang GINOO, ang Dios sang Israel, nga nagpadala sa imo sining adlaw sa pagsugata sa akon!"
                },
                "33": {
                    "verse_nr": "33",
                    "verse": "Bulahan ang imo pagkamahinantupon, kag bulahan ikaw, nga nagpugung sa akon sining adlaw gikan sa pagpakasala sa dugo kag gikan sa pagtimalus ko sa akon kaugalingon nga kamut!"
                },
                "34": {
                    "verse_nr": "34",
                    "verse": "Kay sa pagkamatuud sa nagakabuhi ang GINOO, ang Dios sang Israel, nga nagpugung sa akon sa pagsakit sa imo, kon wala ka magdalidali kag magkari sa pagsugata sa akon, sa pagkamatuud wala na sing nabilin kay Nabal sa pamanagbanag bisan isa lamang ka bata nga lalaki.\u201d"
                },
                "35": {
                    "verse_nr": "35",
                    "verse": "Niyan ginbaton ni David sa iya kamut ang gindala niya sa iya; kag nagsiling sia sa iya, \u201cTaklad ka sa paghidait sa imo balay; tan-awa, ginpamatian ko ang imo tingug, kag ginbaton ang imo kaugalingon.\u201d"
                },
                "36": {
                    "verse_nr": "36",
                    "verse": "Kag si Abigail nag-abut kay Nabal; kag, yari karon, naghiwat sia sing sinalosalo sa iya balay, kaangay sang sinalosalo sang hari. Kag ang tagiposoon ni Nabal masadya sa sulud niya, kay tama sia kahobog; busa wala niya pagsugiri sia sing bisan ano kulang ukon kapin, tubtub sa pamanagbanag."
                },
                "37": {
                    "verse_nr": "37",
                    "verse": "Kag sa aga, sang nahuwasan sang alak si Nabal, ginsugiran sia sang iya asawa sining mga butang, kag ang iya tagiposoon napatay sa sulud niya, kag nanginsubong sia sang bato."
                },
                "38": {
                    "verse_nr": "38",
                    "verse": "Kag sang nagligad ang mga napulo ka adlaw ginsakit sang GINOO si Nabal; kag napatay sia."
                },
                "39": {
                    "verse_nr": "39",
                    "verse": "Sang nakabati si David nga si Nabal patay na, nagsiling sia, \u201cDalayawon ang GINOO nga nagtimalus sang akon kahuluy-an gikan sa kamut ni Nabal, kag nagpugung sang iya alagad gikan sa malaut; ginpabalik sang GINOO ang malaut nga binuhatan ni Nabal sa iya kaugalingon nga olo.\u201d Niyan nagpadala si David kag nagpamolong nahanungud kay Abigail, sa pagpangasawa sa iya."
                },
                "40": {
                    "verse_nr": "40",
                    "verse": "Kag sang nag-abut ang mga alagad ni David kay Abigail sa Carmelo, nagpamolong sila sa iya, \u201cSi David nagpadala sa amon sa imo sa pagkuha sa imo nga mangin-asawa niya.\u201d"
                },
                "41": {
                    "verse_nr": "41",
                    "verse": "Kag nagtindug sia kag nagyaub sa duta, kag nagsiling, \u201cYari karon, ang imo ulipon alagad sa paghinaw sang mga tiil sang mga alagad sang akon ginoo.\u201d"
                },
                "42": {
                    "verse_nr": "42",
                    "verse": "Kag si Abigail nagdalidali kag nagtindug kag nagsakay sa asno, upud sang lima ka dalaga niya nga nagsonod sa iya; nagsonod sia sa mga manugbalita ni David, kag nangin-iya asawa."
                },
                "43": {
                    "verse_nr": "43",
                    "verse": "Si David nagkuha man kay Ahinoam nga taga-Jezreel; kag sila nga duha nangin-iya mga asawa."
                },
                "44": {
                    "verse_nr": "44",
                    "verse": "Ginhatag ni Saul ang iya anak nga si Micol, asawa ni David, kay Palti nga anak ni Lais, nga taga-Gallim."
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Niyan nag-abut ang mga Zifhanon kay Saul sa Gabaa, nga nagasiling, \u201cWala bala si David nagapanago sa bakolod sang Haquila, nga yara sa atubang sang desierto?\u201d"
                },
                "2": {
                    "verse_nr": "2",
                    "verse": "Gani si Saul nagtindug kag nagdulhog pakadto sa kamingawan sang Zif, nga may tatlo ka libo ka lalaki nga pinili sa Israel upud sa iya, sa pagpangita kay David sa kamingawan sang Zif."
                },
                "3": {
                    "verse_nr": "3",
                    "verse": "Kag si Saul nagpahamtang sing dologan sa bakolod sang Haquila, nga yara sa atubang sang desierto sa luyo sang dalan. Apang si David nagpuyo sa kamingawan; kag sang nakita niya nga si Saul nag-abut sa olihi niya sa kamingawan"
                },
                "4": {
                    "verse_nr": "4",
                    "verse": "si David nagpadala sing mga lampitaw, kag nakahangup nga sa pagkamatuud si Saul nag-abut."
                },
                "5": {
                    "verse_nr": "5",
                    "verse": "Niyan si David nagtindug kag nag-abut sa duug diin si Saul nagpahamtang sing dologan; kag nakita ni David ang duug nga ginhigdaan ni Saul, kag ni Abner nga anak ni Ner, ang pangolo sang iya kasoldadosan; si Saul nagahigda sa tunga sang mga karo, kag ang katawohan nahamtang sa dologan sa palibut niya."
                },
                "6": {
                    "verse_nr": "6",
                    "verse": "Niyan si David nagsiling kay Ahimelec nga Hethanon, kag kay Abisai nga anak ni Sarvia, utud ni Joab, \u201cSin-o bala ang magadulhog kaupud nakon kay Saul sa dologan?\u201d Kag nagsiling si Abisai, \u201cAko magadulhog upud sa imo.\u201d"
                },
                "7": {
                    "verse_nr": "7",
                    "verse": "Gani si David kag si Abisai nagkadto sa katawohan sa kagab-ihon; kag didto si Saul nagahigda nga nagakatolog sa tunga sang mga karo, nga ang iya bangkaw nabugsok sa duta sa iya olohan; kag si Abner kag ang katawohan nagahigda sa palibut niya."
                },
                "8": {
                    "verse_nr": "8",
                    "verse": "Niyan si Abisai nagsiling kay David, \u201cGintugyan sang Dios ang imo kaaway sa imo kamut sining adlaw; busa karon ako ang pabun-a sa iya sang bangkaw sa duta sa isa ka pagbuno, kag indi ko na sia pagbun-on sa ikaduha.\u201d"
                },
                "9": {
                    "verse_nr": "9",
                    "verse": "Apang si David nagsiling kay Abisai, \u201cDili sia paglaglaga; kay si sin-o bala ang makauntay sang iya kamut batok sa hinaplas sang GINOO, kag manginwalay sala?\u201d"
                },
                "10": {
                    "verse_nr": "10",
                    "verse": "Kag si David nagsiling, \u201cSa nagakabuhi ang GINOO, ang GINOO magasakit sa iya; ukon ang iya adlaw nga ikamatay magaabut; ukon magadulhog sia sa inaway kag mawala."
                },
                "11": {
                    "verse_nr": "11",
                    "verse": "Ang GINOO nagadumili nga mag-untay ako sang akon kamut batok sa hinaplas sang GINOO; apang kuhaa karon ang bangkaw nga yara sa iya olohan, kag ang tibud sang tubig, kag maglakat kita.\u201d"
                },
                "12": {
                    "verse_nr": "12",
                    "verse": "Gani ginkuha ni David ang bangkaw kag ang tibud sang tubig sa olohan ni Saul; kag nagpalayo sila. Walay tawo nga nakakita sini, ukon nakahibalo, kag wala sing bisan sin-o nga nakamata; kay tanan sila nagakatolog, bangud nga ang isa ka hamook nga katologon gikan sa GINOO naholog sa ila."
                },
                "13": {
                    "verse_nr": "13",
                    "verse": "Niyan si David nagkadto sa pihak, kag nagtindug sa putokputokan sang bukid sa malayo, nga may kalaparan sa ulut nila"
                },
                "14": {
                    "verse_nr": "14",
                    "verse": "kag nagsinggit si David sa katawohan, kag kay Abner nga anak ni Ner, nga nagasiling, \u201cWala ka bala nagasabat, Abner?\u201d Niyan si Abner nagsabat, \u201cSin-o ka bala nga nagasinggit sa hari?\u201d"
                },
                "15": {
                    "verse_nr": "15",
                    "verse": "Kag si David nagsiling kay Abner, \u201cIndi bala ikaw lalaki nga isganan? Sin-o bala ang kaangay sa imo sa Israel? Ngaa bala niyan nga wala mo pagbantayi ang imo ginoo nga hari? Kay may nagsulud nga isa sang katawohan sa paglaglag sang hari nga imo ginoo."
                },
                "16": {
                    "verse_nr": "16",
                    "verse": "Ining butang nga imo nahimo indi maayo. Sa nagakabuhi ang GINOO, bagay ka sa kamatayon, bangud nga wala ninyo pagbantayi ang inyo ginoo, ang hinaplas sang GINOO. Kag karon tan-awa kon diin ang bangkaw sang hari, kag ang tibud sang tubig nga yara sa iya olohan.\u201d"
                },
                "17": {
                    "verse_nr": "17",
                    "verse": "Nakilala ni Saul ang tingug ni David, kag nagsiling, \u201cImo bala ini tingug, anak kong David?\u201d Kag si David nagsiling, \u201cAkon ini tingug, ginoo ko, O hari.\u201d"
                },
                "18": {
                    "verse_nr": "18",
                    "verse": "Kag nagsiling sia, \u201cNgaa bala nagalagas ang akon ginoo sa iya alagad? Kay ano bala ang nahimo ko? Ano bala nga malaut ang yari sa akon kamut?"
                },
                "19": {
                    "verse_nr": "19",
                    "verse": "Busa karon magpamati ang akon ginoo nga hari sang mga polong sang iya alagad. Kon ang GINOO ang nagsugyot sa imo batok sa akon, pabatona sia sing halad; apang kon mga anak sila sang mga tawo, pakamalauton sila sa atubangan sang GINOO, kay gintabog nila ako sining adlaw agud nga manginwalay bahin ako sa panublion sang GINOO, nga nagasiling, \u2018Lakat, alagda ang iban nga mga dios.\u2019"
                },
                "20": {
                    "verse_nr": "20",
                    "verse": "Busa karon, indi maholog ang akon dugo sa duta malayo sa atubangan sang GINOO; kay naggowa ang hari sang Israel sa pagpangita sang bitik, subong sang isa nga nagapangayam sing pitaw sa kabukiran.\u201d"
                },
                "21": {
                    "verse_nr": "21",
                    "verse": "Niyan si Saul nagsiling, \u201cNakasala ako; balik ka, anak kong David, kay indi na ako maghimo sing malain sa imo, bangud nga ang akon kabuhi mahal sa imo mga mata sining adlaw; yari karon, ako nagpakabuang, kag nagsayup sing lakas.\u201d"
                },
                "22": {
                    "verse_nr": "22",
                    "verse": "Kag si David nagsabat, \u201cYari ang bangkaw, O hari! pakaria ang isa sang mga pamatan-on kag magkuha sini."
                },
                "23": {
                    "verse_nr": "23",
                    "verse": "Ang GINOO magabayad sa tagsa ka tawo sang iya pagkamatarung kag sang iya pagkatutum; sa bagay nga ang GINOO nagtugyan sa imo sa akon kamut karon nga adlaw, kag indi ako buut mag-untay sang akon kamut batok sa hinaplas sang GINOO."
                },
                "24": {
                    "verse_nr": "24",
                    "verse": "Yari karon, subong nga ang imo kabuhi ginpakamahal gid sining adlaw sa akon mga mata, sa amo pakamahalon gid ang akon kabuhi sa mga mata sang GINOO, kag luwason niya ako sa tanan nga kangitngitan.\u201d"
                },
                "25": {
                    "verse_nr": "25",
                    "verse": "Niyan si Saul nagsiling kay David, \u201cBulahan ka, anak kong David! Mangingamhanan ka kag magalandas sa pagkamatuud.\u201d Gani si David nagpadayon sa iya dalanon, kag si Saul nagpauli sa iya duug."
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Kag si David nagsiling sa iya tagiposoon, \u201cKaron mawala ako sa isa ka adlaw sa kamut ni Saul; wala na sing maayo pa sa akon kondi nga magpalagyo ako pakadto sa duta sang mga Filistinhon; niyan si Saul matak-an sa pagpangita pa sa akon sa bug-os nga ginsakpan sang Israel, sa amo makapalagyo ako gikan sa iya kamut.\u201d"
                },
                "2": {
                    "verse_nr": "2",
                    "verse": "Gani si David nagtindug kag naglaton, sia kag ang anum ka gatus ka lalaki nga upud sa iya, kay Aquis nga anak ni Maoc, hari sa Gat."
                },
                "3": {
                    "verse_nr": "3",
                    "verse": "Kag nagpuyo si David upud kay Aquis sa Gat, sia kag ang iya mga tawo, ang tagsa ka tawo upud ang iya panimalay, kag si David kag ang iya duha ka asawa, si Ahinoam nga Jezreelnon, kag si Abigail nga Carmelonhon nga asawa anay ni Nabal."
                },
                "4": {
                    "verse_nr": "4",
                    "verse": "Kag sang ginsugid kay Saul nga si David nagpalagyo sa Gat, wala na gid sia magpangita sa iya."
                },
                "5": {
                    "verse_nr": "5",
                    "verse": "Niyan si David nagsiling kay Aquis, \u201cKon karon nakapahamuut ako sa imo mga mata, pahataga sila sa akon sing duug sa isa sang mga banwa sa duta, agud magpuyo ako didto; kay ngaa bala nga magpuyo ang imo alagad upud sa imo sa banwa nga harianon?\u201d"
                },
                "6": {
                    "verse_nr": "6",
                    "verse": "Gani ginhatag sa iya ni Aquis sadto nga adlaw ang Ziklag; busa ang Ziklag naigo sa mga hari sang Juda tubtub sini nga adlaw."
                },
                "7": {
                    "verse_nr": "7",
                    "verse": "Kag ang kadamuon sang mga adlaw nga ginpuyo ni David sa duta sang mga Filistinhon isa ka tuig kag apat ka bulan."
                },
                "8": {
                    "verse_nr": "8",
                    "verse": "Karon nagtaklad si David kag ang iya mga tawo, kag nangati sa mga Gesurnon, sa mga Girzinhon, kag sa mga Amalecnon; kay yadto nga mga pumuluyo sang duta gikan sa dumaan, sa nagapakadto ka sa Sur, tubtub sa duta sang Egipto."
                },
                "9": {
                    "verse_nr": "9",
                    "verse": "Kag ginlaglag ni David ang duta, kag wala sing ginluwas nga buhi bisan lalaki ukon babayi, kag ginkuha ang mga carnero, ang mga baka, ang mga asno, ang mga camelyo, kag ang mga bayo, kag nagpauli sia kag nag-abut kay Aquis."
                },
                "10": {
                    "verse_nr": "10",
                    "verse": "Sang si Aquis nagsiling, \u201cBatok kay sin-o nangati kamo karon nga adlaw?\u201d Si David nagsiling, \u201cBatok sa Bagatnan sang Juda,\u201d ukon \u201cBatok sa Bagatnan sang mga Jerameelnon,\u201d ukon, \u201cBatok sa Bagatnan sang mga Cinhanon.\u201d"
                },
                "11": {
                    "verse_nr": "11",
                    "verse": "Kag si David wala sing ginluwas nga buhi nga lalaki ukon babayi, sa pagdala sa ila sa Gat, nga nagasiling, \u201cBasi nga magpanugid sila nahanungud sa amon, nga nagasiling, \u2018Amo ini ang ginhimo ni David.\u2019\u201d Amo ini ang iya pamatasan sa bug-os nga tion nga nagpuyo sia sa duta sang mga Filistinhon."
                },
                "12": {
                    "verse_nr": "12",
                    "verse": "Kag si Aquis nagpati kay David, nga nagasiling, \u201cGinpangil-ad niya sing bug-os sa iya ang iya katawohan nga Israel; busa mangin-akon sia alagad sa gihapon.\u201d"
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Sa sadto nga mga adlaw ang mga Filistinhon nagtipon sang ila mga kasoldadosan sa pagpakig-away batok sa Israel. Kag si Aquis nagsiling kay David, \u201cKilalahon mo sing totoo nga maggowa ka upud sa akon sa kasoldadosan ikaw kag ang imo mga tawo.\u201d"
                },
                "2": {
                    "verse_nr": "2",
                    "verse": "Si David nagsiling kay Aquis, \u201cBusa makilala mo ang himoon sang imo alagad.\u201d Kag si Aquis nagsiling kay David, \u201cBusa himoon ko ikaw nga manugbantay sang akon olo sa gihapon.\u201d"
                },
                "3": {
                    "verse_nr": "3",
                    "verse": "Karon si Samuel patay na, kag ang bug-os nga Israel naghaya sa iya kag ginlubung sia sa Rama, sa iya gid kaugalingon nga banwa. Kag ginpagowa ni Saul gikan sa duta ang mga manugpagowa sang espiritu kag ang mga manugpakot."
                },
                "4": {
                    "verse_nr": "4",
                    "verse": "Ang mga Filistinhon nagtipon sing tingub, kag nag-abut kag nagpahamtang sing dologan sa Sunem; kag gintipon sing tingub ni Saul ang bug-os nga Israel, kag nagpahamtang sila sing dologan sa Gilboa."
                },
                "5": {
                    "verse_nr": "5",
                    "verse": "Sang nakita ni Saul ang kasoldadosan sang mga Filistinhon, nahadluk sia, kag nagkurug sing daku ang iya tagiposoon."
                },
                "6": {
                    "verse_nr": "6",
                    "verse": "Kag sang si Saul nagpamangkot sa GINOO, ang GINOO wala magsabat sa iya, bisan sa mga damgo, ukon sa Urim, bisan paagi sa mga manalagna."
                },
                "7": {
                    "verse_nr": "7",
                    "verse": "Niyan si Saul nagsiling sa iya mga alagad, \u201cPangitai ninyo ako sing babayi nga manugpagowa sang espiritu, agud nga ako magkadto sa iya kag mamangkot sa iya.\u201d Kag ang iya mga alagad nagsiling sa iya, \u201cYari karon, may babayi sa En-dor nga manugpagowa sang espiritu.\u201d"
                },
                "8": {
                    "verse_nr": "8",
                    "verse": "Gani si Saul wala magpahilmon sang iya kaugalingon kag nagsuklub sing iban nga mga panapton, kag naglakat, sia kag ang duha ka tawo upud sa iya; kag nag-abut sila sa babayi sa kagab-ihon. Kag nagsiling sia, \u201cPakta paagi sa espiritu, kag pagowaa ang bisan sin-o nga hingadlan ko sa imo.\u201d"
                },
                "9": {
                    "verse_nr": "9",
                    "verse": "Ang babayi nagsiling sa iya, \u201cYari karon nahibaloan mo ang nahimo ni Saul, kon paano nga gintabog niya pa gowa sa duta ang mga manugpagowa sang espiritu kag ang mga manugpakot. Ngaa bala niyan nagabutang ka sing siod sa akon kabuhi sa pagpapatay sa akon?\u201d"
                },
                "10": {
                    "verse_nr": "10",
                    "verse": "Apang si Saul nagsumpa sa iya sa GINOO, \u201cSa nagakabuhi ang GINOO, wala sing silot nga mahanabu sa imo tungud sini nga butang.\u201d"
                },
                "11": {
                    "verse_nr": "11",
                    "verse": "Niyan ang babayi nagsiling, \u201cSin-o bala ang akon pagowaon sa imo?\u201d Sia nagsiling, \u201cPagowaa sa akon si Samuel.\u201d"
                },
                "12": {
                    "verse_nr": "12",
                    "verse": "Sang nakita sang babayi si Samuel, nagsiagit sia sa mabaskug nga tingug; kag ang babayi nagpamolong kay Saul, \u201cNgaa bala nga ginlimbongan mo ako? Ikaw si Saul.\u201d"
                },
                "13": {
                    "verse_nr": "13",
                    "verse": "Ang hari nagsiling sa iya, \u201cDili ka mahadluk; kay ano bala ang imo nakita?\u201d Kag ang babayi nagsiling kay Saul, \u201cGinatan-aw ko ang isa ka dios nga nagagowa sa duta.\u201d"
                },
                "14": {
                    "verse_nr": "14",
                    "verse": "Nagsiling sia sa iya, \u201cAno bala ang iya dagway?\u201d Kag sia nagsiling, \u201cNagagowa ang isa ka tigulang nga lalaki; kag nakalumbutan sia sing kunup.\u201d Kag nahantupan ni Saul nga amo si Samuel, kag naghapa sia sa duta, kag nagyaub."
                },
                "15": {
                    "verse_nr": "15",
                    "verse": "Niyan si Samuel nagsiling kay Saul, \u201cNgaa bala nga gintublag mo ako sa pagpagowa sa akon?\u201d Kag si Saul nagsabat, \u201cNagakalisud ako sing tama; kay ang mga Filistinhon nagaaway batok sa akon, kag ang Dios nagbiya sa akon kag wala na nagsabat sa akon, bisan paagi sa mga manalagna ukon paagi sa mga damgo; busa ginpatawag ko ikaw agud nga mapakilala mo sa akon ang akon himoon.\u201d"
                },
                "16": {
                    "verse_nr": "16",
                    "verse": "Kag si Samuel nagsiling, \u201cNgaa bala niyan nagapamangkot ka sa akon, sa ginatan-aw nga nagbiya sa imo ang GINOO kag nangin-imo kasumpung?"
                },
                "17": {
                    "verse_nr": "17",
                    "verse": "Ang GINOO naghimo sa imo subong sang ginpolong niya paagi sa akon; kag ginkusnit sang GINOO ang ginharian gikan sa imo kamut, kag ginhatag ini sa imo isigkatawo, kay David."
                },
                "18": {
                    "verse_nr": "18",
                    "verse": "Bangud nga wala ka magtuman sang tingug sang GINOO, kag wala maghimo sang iya masingkal nga kaakig sa Amalec, busa ang GINOO naghimo sa imo sini nga butang karon nga adlaw."
                },
                "19": {
                    "verse_nr": "19",
                    "verse": "Labut pa itugyan sang GINOO ang Israel man upud sa imo sa kamut sang mga Filistinhon; kag buwas ikaw kag ang imo mga anak nga lalaki manginkaupud nakon; itugyan man sang GINOO ang kasoldadosan sang Israel sa kamut sang mga Filistinhon.\u201d"
                },
                "20": {
                    "verse_nr": "20",
                    "verse": "Niyan sa gilayon si Saul naghaplak sa duta sa bug-os niya nga kalabaon, kag ginhadlukan sing tama bangud sang mga polong ni Samuel; kag wala sing kusug sa iya, kay sa bug-os nga adlaw bisan sa bug-os nga gab-i wala sia makakaon sing tinapay."
                },
                "21": {
                    "verse_nr": "21",
                    "verse": "Kag nagkadto ang babayi kay Saul, kag nakita nga sia nalisang sing tama, kag nagsiling sa iya, \u201cYari karon, ang imo ulipon nagpamati sa imo tingug; kag ginbutang ko ang akon kabuhi sa akon kamut, kag nagpamati sa imo mga polong nga imo ginpamolong sa akon."
                },
                "22": {
                    "verse_nr": "22",
                    "verse": "Busa karon, pamati ka man sa tingug sang imo ulipon; kag tuguti ako pagbutang sing isa ka hungit nga tinapay sa atubangan mo; kag magkaon, agud nga may kusug ka kon maglakat ka sa imo dalanon.\u201d"
                },
                "23": {
                    "verse_nr": "23",
                    "verse": "Nagdumili sia, kag nagsiling, \u201cIndi ako magkaon.\u201d Apang ang iya mga alagad, pati ang babayi, nagpilit sa iya; kag sia nagpamati sa ila tingug. Gani nagbangon sia gikan sa duta, kag naglingkod sa higdaan."
                },
                "24": {
                    "verse_nr": "24",
                    "verse": "Karon ang babayi may pinatambok nga tinday nga baka sa balay, kag nagdalidali sia kag nag-ihaw sini, kag nagkuha sia sing harina, kag ginlamas ini kag nagbibingka sing tinapay nga wala sing tapay"
                },
                "25": {
                    "verse_nr": "25",
                    "verse": "kag gindala niya ini sa atubangan ni Saul kag sa atubangan sang iya mga alagad; kag nagkaon sila. Niyan nagtindug sila kag naglakat sadto nga gab-i."
                }
            }
        },
        "29": {
            "chapter_nr": "29",
            "chapter": {
                "1": {
                    "verse_nr": "1",
                    "verse": "Karon ang mga Filistinhon nagtipon sing tingub sang tanan nila nga kasoldadosan sa Afec; kag ang mga Israelnon nagpahamtang sing dologan sa luyo sang tuburan nga yara sa Jezreel."
                },
                "2": {
                    "verse_nr": "2",
                    "verse": "Ang mga ginoo sang mga Filistinhon nag-agi sa mga ginatus kag sa mga linibo, kag si David kag ang iya mga tawo nag-agi sa olihi gid upud kay Aquis"
                },
                "3": {
                    "verse_nr": "3",
                    "verse": "niyan nagsiling ang mga principe sang mga Filistinhon, \u201cAno bala ang ginahimo sini nga mga Hebreo diri?\u201d Kag si Aquis nagsiling sa mga principe sang mga Filistinhon, \u201cIndi bala ini si David, ang alagad ni Saul nga hari sang Israel, nga upud sa akon sini nga mga adlaw ukon sini nga mga tuig, kag wala ako sing nakita nga sayup sa iya kutub sang nagsaylo sia sa akon tubtub sini nga adlaw?\u201d"
                },
                "4": {
                    "verse_nr": "4",
                    "verse": "Apang ang mga principe sang mga Filistinhon naakig sa iya; kag ang mga principe sang mga Filistinhon nagsiling sa iya, \u201cPabalika ang tawo, agud nga magpauli sia sa iya duug nga gintangdo mo sa iya; kag dili sia pagpadulhoga upud sa aton sa inaway, basi nga sa inaway manginkasumpung naton sia. Kay sa ano bala ini nga tawo magpasag-uli sang iya kaugalingon sa iya ginoo? Indi bala paagi sa mga olo sini nga mga tawo?"
                },
                "5": {
                    "verse_nr": "5",
                    "verse": "Indi bala ini si David, nga nahanungud sa iya nag-ambahanay sila sa mga saut,\n\u2018Si Saul nakapaty sang iya linibo,\nKag si David sang iya linaksa\u2019?\u201d"
                },
                "6": {
                    "verse_nr": "6",
                    "verse": "Niyan gintawag ni Aquis si David kag nagsiling sa iya, \u201cSa nagakabuhi ang GINOO, ikaw matarung, kag ang imo paggowa kag ang imo pagsulud upud sa akon sa kasoldadosan maayo sa akon itololok; kay wala ako sing nakita nga malaut sa imo kutub sang adlaw sang imo pag-abut sa akon tubtub sini nga adlaw. Wala sing sapayan ang mga ginoo wala mahamuut sa imo."
                },
                "7": {
                    "verse_nr": "7",
                    "verse": "Gani karon magbalik; kag maglakat sa paghidait, agud nga indi mo mapaakig ang mga ginoo sang mga Filistinhon.\u201d"
                },
                "8": {
                    "verse_nr": "8",
                    "verse": "Kag si David nagsiling kay Aquis, \u201cApang ano bala ang nahimo ko? Ano bala ang nakita mo sa imo alagad sa kadugayon nga yara ako sa atubangan mo tubtub sini nga adlaw, nga indi ako makalakat kag makaaway batok sa mga kaaway sang akon ginoo nga hari?\u201d"
                },
                "9": {
                    "verse_nr": "9",
                    "verse": "Kag si Aquis nagsabat kag nagsiling kay David, \u201cNakahibalo ako nga ikaw maayo sa akon itololok subong sang manugtunda sang Dios; wala sing sapayan ang mga principe sang mga Filistinhon nagsiling, \u2018Dili sia magtaklad upud sa aton sa inaway.\u2019"
                },
                "10": {
                    "verse_nr": "10",
                    "verse": "Busa karon bangon ka sing aga pa upud sang mga alagad sang imo ginoo nga nagaupud sa imo; kag sa makabangon kamo sing aga pa kag may kasanag, magtaliwan.\u201d"
                },
                "11": {
                    "verse_nr": "11",
                    "verse": "Gani si David nagbangon sing aga pa sia kag ang iya mga tawo, sa pagtaliwan sa pagkaaga sa pagbalik sa duta sang mga Filistinhon. Apang ang mga Filistinhon nagtaklad sa Jezreel."
                }
            }
        },
        "30": {
            "chapter_nr": "30",
            "chapter": {
                "1": {
                    "verse_nr": "1",
                    "verse": "Karon sang nag-abut si David kag ang iya mga tawo sa Ziklag sa ikatlo nga adlaw, ang mga Amalecnon nagpangati sa Bagatnan kag sa Ziklag. Nalaglag nila ang Ziklag, kag nagsonog sini sa kalayo"
                },
                "2": {
                    "verse_nr": "2",
                    "verse": "kag nagdala nga bihag sang mga babayi kag sang tanan nga yara sa iya, tingub ang magamay kag dalagku; wala sila sing ginpatay, kondi ginbihag sila, kag naglakat sila."
                },
                "3": {
                    "verse_nr": "3",
                    "verse": "Kag sang si David kag ang iya mga tawo nag-abut sa banwa, nasonog ini sa kalayo, kag ang ila mga asawa kag ang ila mga anak nga lalaki kag ang ila mga anak nga babayi gindala nga bihag."
                },
                "4": {
                    "verse_nr": "4",
                    "verse": "Niyan si David kag ang katawohan nga nag-upud sa iya nagbayaw sang ila tingug kag naghibi, tubtub nga wala na sila sing kusug sa paghibi."
                },
                "5": {
                    "verse_nr": "5",
                    "verse": "Ang duha ka asawa ni David nga si Ahinoam nga Jezreelnon kag si Abigail nga asawa anay ni Nabal nga Carmelonhon gindala nga bihag."
                },
                "6": {
                    "verse_nr": "6",
                    "verse": "Kag si David nagpangalisud sing daku; kay ang katawohan nagpamolong nga batohon nila sia, bangud nga ang kalag sang bug-os nga katawohan nagkalisud, ang tagsa ka tawo tungud sang iya mga anak nga lalaki kag tungud sang iya mga anak nga babayi. Apang si David nagpamag-on sang iya kaugalingon sa GINOO nga iya Dios."
                },
                "7": {
                    "verse_nr": "7",
                    "verse": "Kag si David nagsiling kay Abiatar nga sacerdote, ang anak ni Ahimelec, \u201cDalha diri sa akon ang efod.\u201d Gani si Abiatar nagdala sang efod kay David."
                },
                "8": {
                    "verse_nr": "8",
                    "verse": "Kag si David nagpamangkot sa GINOO, \u201cKon maglagas ako sa sini nga pinanong, malambut ko bala sila?\u201d Ang GINOO nagsabat sa iya, \u201cLagsa; kay sa pagkamatuud malambut mo kag sa wala sing duhaduha mabawi ang tanan.\u201d"
                },
                "9": {
                    "verse_nr": "9",
                    "verse": "Gani naglakat si David, sia kag ang anum ka gatus ka lalaki nga nag-upud sa iya, kag nag-abut sa sapa nga Besor, diin magdolog ang mga nabayaan."
                },
                "10": {
                    "verse_nr": "10",
                    "verse": "Apang si David naglagas, sia kag ang apat ka gatus ka lalaki; kay nagpabilin ang duha ka gatus, nga tama kalapyo nga indi sila makatabok sang sapa nga Besor."
                },
                "11": {
                    "verse_nr": "11",
                    "verse": "Nasapwan nila sa latagon ang Egiptohanon, kag gindala sia kay David; kag ginhatagan sia sing kalan-on kag nagkaon sia, kag ginpainum nila sia sing tubig"
                },
                "12": {
                    "verse_nr": "12",
                    "verse": "kag ginhatagan nila sia sing isa ka tipik sang pighol nga higos kag duha ka pungpung nga uvas nga binulad. Kag sang nakakaon sia, nag-uli sa iya ang espiritu niya; kay wala sia makakaon sing kalan-on ukon makainum sing tubig sa tatlo ka adlaw kag tatlo ka gab-i."
                },
                "13": {
                    "verse_nr": "13",
                    "verse": "Kag si David nagsiling sa iya, \u201cSa kay sin-o ka bala natungud? kag taga-diin ka bala?\u201d Nagsiling sia, \u201cAko pamatan-on sang Egipto, alagad sa Amalecnon; kag ginbayaan ako sang akon agalon bangud nga sang tatlo na ka adlaw karon nagbalatian ako."
                },
                "14": {
                    "verse_nr": "14",
                    "verse": "Nangati kami sa Bagatnan sang mga Keretnon kag sa naigo sa Juda kag sa Bagatnan sang Caleb; kag ginsonog namon ang Ziklag sa kalayo.\u201d"
                },
                "15": {
                    "verse_nr": "15",
                    "verse": "Kag si David nagsiling sa iya, \u201cDalhon mo bala ako padulhog sa sini nga panong?\u201d Kag sia nagsiling, \u201cSumpa ka sa akon tungud sa Dios, nga indi mo ako pagpatyon, ukon itugyan ako sa mga kamut sang akon agalon, kag ako magadala sa imo padulhog sa sini nga panong.\u201d"
                },
                "16": {
                    "verse_nr": "16",
                    "verse": "Kag sang gindala niya sia padulhog, yari karon, nagalapta sila sing hil-ob sa ibabaw sang duta, nga nagakinaon kag nagaininum kag nagasinaut, bangud sang daku nga inagaw nga nakuha nila sa duta sang mga Filistinhon kag sa duta sang Juda."
                },
                "17": {
                    "verse_nr": "17",
                    "verse": "Kag gingubat sila ni David kutub sa kasisidmon tubtub sa kagab-ihon sang madason nga adlaw; kag wala sing tawo sa ila nga nakapalagyo, luwas sang apat ka gatus ka mga pamatan-on nga lalaki, nga nagsakay sa mga camelyo kag nagpalagyo."
                },
                "18": {
                    "verse_nr": "18",
                    "verse": "Nabawi ni David ang tanan nga naagaw sang mga Amalecnon; kag naluwas ni David ang iya duha ka asawa."
                },
                "19": {
                    "verse_nr": "19",
                    "verse": "Wala sing nakulang sa ila, bisan magamay ukon dalagku, mga anak nga lalaki ukon mga anak nga babayi, inagaw ukon ano nga ila nakuha sa ila; ang tanan gindala pabalik ni David."
                },
                "20": {
                    "verse_nr": "20",
                    "verse": "Ginkuha ni David ang tanan nga panong kag kabakahan; nga gintabog nila sa una sadto nga iban nga kahayupan, kag nagsiling, \u201cIni inagaw ni David.\u201d"
                },
                "21": {
                    "verse_nr": "21",
                    "verse": "Niyan nag-abut si David sa duha ka gatus ka mga lalaki, nga nalapyo sing tama nga indi sila makasonod kay David, nga ginbilin nila man sa sapa nga Besor; kag naggowa sila sa pagsugata kay David kag sa pagsugata sa mga katawohan nga nag-upud sa iya; kag sang nagpalapit si David sa katawohan, gin-abiabi niya sila."
                },
                "22": {
                    "verse_nr": "22",
                    "verse": "Niyan nagsabat ang tanan nga malaut kag huroshuros nga mga lalaki nga nag-upud kay David, \u201cBangud nga wala sila mag-upud sa aton, indi naton sila paghatagan sing bisan ano sang inagaw nga aton nabawi, luwas sa tagsa ka tawo ang iya asawa kag ang iya mga anak, agud nga madala niya sila, kag magtaliwan.\u201d"
                },
                "23": {
                    "verse_nr": "23",
                    "verse": "Apang si David nagsiling, \u201cIndi kamo maghimo sing subong, mga utud ko, sang ginhatag sa aton sang GINOO; sia nagtipig sa aton kag nagtugyan sa aton mga kamut sang panong nga nagkari batok sa aton."
                },
                "24": {
                    "verse_nr": "24",
                    "verse": "Sin-o bala ang magapamati sa inyo sa sini nga butang? Kay subong sang bahin sang mga nagadulhog sa inaway, amo ang bahin sang nagapabilin sa mga dinala; alangay ang ila bahin.\u201d"
                },
                "25": {
                    "verse_nr": "25",
                    "verse": "Kag kutub sadto nga adlaw padayon ginhimo niya ini nga palatukuran kag pagsolondan sa Israel tubtub sini nga adlaw."
                },
                "26": {
                    "verse_nr": "26",
                    "verse": "Sang nag-abut si David sa Ziklag, nagpadala sia gikan sa inagaw sa mga tigulang sang Juda, sa iya mga abyan, nga nagasiling, \u201cYari ang dolot sa inyo gikan sa inagaw sa mga kaaway sang GINOO\u201d"
                },
                "27": {
                    "verse_nr": "27",
                    "verse": "sa mga yara sa Bet-el, sa mga yara sa Ramot sang Bagatnan, sa mga yara sa Jatir"
                },
                "28": {
                    "verse_nr": "28",
                    "verse": "sa mga yara sa Aroer, sa mga yara sa Sifmot, sa mga yara sa Estemoa"
                },
                "29": {
                    "verse_nr": "29",
                    "verse": "sa mga yara sa Racal, sa mga yara sa mga banwa sang mga Jerameelnon, sa mga yara sa mga banwa sang mga Cinhanon"
                },
                "30": {
                    "verse_nr": "30",
                    "verse": "sa mga yara sa Horma, sa mga yara sa Bor-asan, sa mga yara sa Atac"
                },
                "31": {
                    "verse_nr": "31",
                    "verse": "sa mga yara sa Hebron, sa tanan nga duug nga didto nagkadto si David kag ang iya mga tawo masami magsayo."
                }
            }
        },
        "31": {
            "chapter_nr": "31",
            "chapter": {
                "1": {
                    "verse_nr": "1",
                    "verse": "Karon ang mga Filistinhon nag-away batok sa Israel; kag ang mga lalaki sang Israel nagpalagyo gikan sa atubangan sang mga Filistinhon, kag nagkapukan nga patay sa Bukid nga Gilboa."
                },
                "2": {
                    "verse_nr": "2",
                    "verse": "Kag ang mga Filistinhon nagdusdus gid kay Saul kag sa iya mga anak; kag ginpatay sang mga Filistinhon si Jonatan kag si Abinadab kag si Melquisua, ang mga anak ni Saul."
                },
                "3": {
                    "verse_nr": "3",
                    "verse": "Ang inaway matama batok kay Saul, kag nalambut sia sang mga manugpana; kag napilasan sia sing daku bangud sang mga manugpana."
                },
                "4": {
                    "verse_nr": "4",
                    "verse": "Niyan si Saul nagsiling sa iya manugdala sang hinganib, \u201cGabuta ang imo espada, kag palapsa ini sa akon, basi nga magkari ini nga mga dicircuncidado kag palapsan ako, kag hampangan ako.\u201d Apang ang iya manugdala sang hinganib indi buut; kay nahadluk sia sing tama. Busa gingabut ni Saul ang iya espada kag ginhap-an ini."
                },
                "5": {
                    "verse_nr": "5",
                    "verse": "Kag sang nakita sang iya manugdala sang hinganib nga si Saul napatay, sia man naghapa sa iya espada, kag napatay upud sa iya."
                },
                "6": {
                    "verse_nr": "6",
                    "verse": "Sa amo si Saul napatay, kag ang iya tatlo ka anak, kag ang iya manugdala sang hinganib, kag ang tanan niya nga tawo, sa amo nga adlaw sing tingub."
                },
                "7": {
                    "verse_nr": "7",
                    "verse": "Kag sang nakita sang mga tawo sang Israel nga yara sa pihak sang nalupyakan, kag sang mga yara sa tabok sang Jordan nga nalagyo ang mga tawo sang Israel kag nga si Saul kag ang iya mga anak patay na, ginbayaan nila ang mga banwa kag nagpalagyo; kag ang mga Filistinhon nag-abut kag nagpuyo sa ila."
                },
                "8": {
                    "verse_nr": "8",
                    "verse": "Sa madason nga adlaw, sang nag-abut ang mga Filistinhon sa paghublas sang mga pinatay, nasapwan nila si Saul kag ang iya tatlo ka anak nga napukan sa Bukid nga Gilboa."
                },
                "9": {
                    "verse_nr": "9",
                    "verse": "Kag ginpunggol nila ang iya olo, kag ginhuksan sang iya hinganib, kag ginpadala sa duta sang mga Filistinhon palibut, sa pagdala sang mga balita sa balay sang ila mga diosdios kag sa katawohan."
                },
                "10": {
                    "verse_nr": "10",
                    "verse": "Ginbutang nila ang iya hinganib sa balay sang Astarot; kag ginlansang nila ang iya bangkay sa kuta sang Bet-san."
                },
                "11": {
                    "verse_nr": "11",
                    "verse": "Apang sang nabatian sang mga pumuluyo sang Jabes-galaad nahanungud sa iya sang ginhimo sang mga Filistinhon kay Saul"
                },
                "12": {
                    "verse_nr": "12",
                    "verse": "ang tanan nga lalaki nga isganan nagtindug, kag naglakat sa bug-os nga gab-i, kag ginkuha nila ang bangkay ni Saul kag ang mga bangkay sang iya mga anak gikan sa kuta sang Bet-san; kag nag-abut sila sa Jabes kag ginsonog sila didto."
                },
                "13": {
                    "verse_nr": "13",
                    "verse": "Kag ginkuha nila ang ila mga tul-an kag ginlubung sila sa idalum sang kahoy nga tamarisk sa Jabes, kag nagpuasa sing pito ka adlaw."
                }
            }
        }
    }
}