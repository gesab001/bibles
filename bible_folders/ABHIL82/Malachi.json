{
    "version": "ABHIL82",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang lulan sang polong sang GINOO sa Israel paagi kay Malaquias."
                },
                "2": {
                    "verse_nr": "2",
                    "verse": "\u201cGinhigugma ko ikaw,\u201d nagasiling ang GINOO. Apang nagasiling kamo, \u201cSa diin bala ginhigugma mo kami?\u201d \u201cIndi bala si Esau utud ni Jacob?\u201d nagasiling ang GINOO. \u201cApang ginhigugma ko si Jacob"
                },
                "3": {
                    "verse_nr": "3",
                    "verse": "apang si Esau gindumtan ko; ginpamingaw ang iya kabukiran kag ginhatag ang iya panublion sa mga chacal sang kamingawan.\u201d"
                },
                "4": {
                    "verse_nr": "4",
                    "verse": "Bisan ang Edom nagasiling, \u201cGinwagwag kami apang magabalik kami kag magapatindug sang mga nagub-an,\u201d amo ini ang ginasiling sang GINOO sang mga kasoldadosan, \u201cSila magapatindug, apang ako magapukan, tubtub nga ang mga tawo magatawag sa ila nga duta sang pagkamalaut, ang katawohan nga batok sa iya ang GINOO may kaalipungut sa gihapon.\u201d"
                },
                "5": {
                    "verse_nr": "5",
                    "verse": "Ang inyo mga mata makakita, kag magasiling kamo, \u201cPakadakuon ang GINOO, sa unhan sang dulunan sang Israel!\u201d"
                },
                "6": {
                    "verse_nr": "6",
                    "verse": "\u201cAng anak nagatahud sang iya amay, kag ang alagad sang iya agalon. Niyan kon ako amay, diin bala ang pagtahud sa akon? Kag kon ako agalon, diin bala ang kahadluk sa akon? nagasiling ang GINOO sang mga kasoldadosan, O mga sacerdote, nga nagatamay sang akon ngalan. Nagasiling kamo, \u2018Diin bala kami magtamay sang imo ngalan?\u2019"
                },
                "7": {
                    "verse_nr": "7",
                    "verse": "Nagahalad kamo sa akon halaran sing tinapay nga dinagtaan. Kag nagasiling kamo, \u2018Diin bala kami magdagta sa imo?\u2019 Sa ginasiling ninyo nga ang latok sang GINOO talamayon."
                },
                "8": {
                    "verse_nr": "8",
                    "verse": "Sang nagadolot kamo sang bulag nga sa halad, indi bala ina malaut? Kag sang nagadolot kamo sang piang kag masakiton, indi bala ina malaut? Idolot ina karon sa inyo pangolo-puud; mahamuut bala sia sa imo ukon batonon bala niya ang imo kaugalingon? nagasiling ang GINOO sang mga kasoldadosan."
                },
                "9": {
                    "verse_nr": "9",
                    "verse": "Kag karon magpakilooy sang kahamuut sang Dios, agud nga magmainayohon sia sa aton. Kag sa amo nga dolot gikan sa inyo kamut, batonon bala niya ang bisan sin-o sang inyo kaugalingon? nagasiling ang GINOO sang mga kasoldadosan."
                },
                "10": {
                    "verse_nr": "10",
                    "verse": "Kabay pa kuntani nga may isa sa inyo nga magtakup sang mga ganhaan, agud nga indi kamo makadabok sa akon halaran sa walay pulus! Wala ako sing kahamuut sa inyo, nagasiling ang GINOO sang mga kasoldadosan, kag indi ako magbaton sing dolot sa inyo kamut."
                },
                "11": {
                    "verse_nr": "11",
                    "verse": "Kay kutub sa pagsubang sang adlaw tubtub gid sa pagtunud sang amo ang akon ngalan daku sa mga Gentil, kag sa tagsa ka duug ang incienso ginadolot sa akon ngalan, kag isa ka dolot nga putli; kay ang akon ngalan daku sa mga Gentil, nagasiling ang GINOO sang mga kasoldadosan."
                },
                "12": {
                    "verse_nr": "12",
                    "verse": "Apang ginapasipalahan ninyo ini sa nagasiling kamo nga ang latok sang GINOO dinagtaan, kag ang iya bunga, ang iya kalan-on, talamayon."
                },
                "13": {
                    "verse_nr": "13",
                    "verse": "Nagasiling man kamo, \u2018Yari karon, daw ano ka makatalaka ini,\u2019 kag nagsinghut kamo sini, nagasiling ang GINOO sang mga kasoldadosan. Gindala ninyo diri ang ginkuha sa panglugus ukon ang piang ukon ang masakiton, amo ini ang pagdala ninyo sang dolot! Batonon ko bala ini sa inyo kamut? nagasiling ang GINOO."
                },
                "14": {
                    "verse_nr": "14",
                    "verse": "Apang pinakamalaut ang malimbongon nga may lalaki sa iya panong, kag nagasaad, kag nagahalad sa Ginoo sing butang nga may kasawayan; kay ako amo ang daku nga Hari, nagasiling ang GINOO sang mga kasoldadosan, kag ang akon ngalan makakulugmat sa mga Gentil."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u201cKag karon, O kamo nga mga sacerdote, ining sogo tungud sa inyo."
                },
                "2": {
                    "verse_nr": "2",
                    "verse": "Kon indi kamo magpamati, kon indi ninyo paghuptan ini sa tagiposoon sa paghatag sing himaya sa akon ngalan, nagasiling ang GINOO sang mga kasoldadosan, niyan magapadala ako sang pagpakamalaut sa inyo kag pakamalauton ko ang inyo mga pagpakamaayo; hoo ginpakamalaut ko na sila, bangud nga wala ninyo paghupti ini sa tagiposoon."
                },
                "3": {
                    "verse_nr": "3",
                    "verse": "Yari karon, sabdongon ko ang inyo kaliwat, kag hamlasan sing ipot ang inyo mga nawung, ang ipot sang inyo mga piesta, kag pahalinon kamo upud sini."
                },
                "4": {
                    "verse_nr": "4",
                    "verse": "Gani mahibaloan ninyo nga ako magpadala sining sogo sa inyo, agud nga ang akon katipan mangin-upud sa Levi, nagasiling ang GINOO sang mga kasoldadosan."
                },
                "5": {
                    "verse_nr": "5",
                    "verse": "Ang akon katipan sa kabuhi kag sa paghidait upud sa iya, kag ginhatag ko sila sa iya agud nga mahadluk sia; kag nahadluk sia sa akon, nagtindug sia nga may pagtahud sa akon ngalan."
                },
                "6": {
                    "verse_nr": "6",
                    "verse": "Ang kasogoan sang kamatooran yara sa iya baba, kag ang pagkadimatarung wala makita sa iya mga bibig. Naglakat sia upud sa akon sa paghidait kag sa pagkatadlong, kag ginpaliso ang madamu gikan sa kalautan."
                },
                "7": {
                    "verse_nr": "7",
                    "verse": "Kay ang mga bibig sang sacerdote maghuput sing ihibalo, kag pangitaon nila ang kasogoan sa iya baba, kay sia manugbalita sang GINOO sang mga kasoldadosan."
                },
                "8": {
                    "verse_nr": "8",
                    "verse": "Apang kamo nagalipas sa dalanon; ginpasandad ninyo ang madamu sa kasogoan; gindunut ninyo ang katipan sang Levi, nagasiling ang GINOO sang mga kasoldadosan"
                },
                "9": {
                    "verse_nr": "9",
                    "verse": "busa ginhimo ko kamo nga talamayon kag kubus sa atubangan sang bug-os nga katawohan, sono sa wala kamo pagbanatay sang akon mga dalanon kondi may pinasulabi sang mga tawo sa kasogoan.\u201d"
                },
                "10": {
                    "verse_nr": "10",
                    "verse": "Indi bala kita tanan isa lamang sing amay? Wala bala kita pagtugaha sang isa gid ka Dios? Ngaa bala nagaluibay ang tagsatagsa ka tawo sa iya utud, nga nagapasipala sang katipan sang aton mga ginikanan?"
                },
                "11": {
                    "verse_nr": "11",
                    "verse": "Ang Juda nagluib, kag ang kangil-aran nahimo sa Israel kag sa Jerusalem; kay ang Juda nagpasipala sang pagkabalaan sang GINOO, nga iya ginahigugma, kag nagpangasawa sang anak sang dios nga dumuloong."
                },
                "12": {
                    "verse_nr": "12",
                    "verse": "Papason sang GINOO ang tawo nga nagahimo sini, ang nagapulaw kag ang nagasabat, gikan sa tunga sang mga layanglayang ni Jacob, kag ang nagadolot sing halad sa GINOO sang mga kasoldadosan!"
                },
                "13": {
                    "verse_nr": "13",
                    "verse": "Kag ini ginahimo ninyo liwat. Ginatabonan ninyo ang halaran sang GINOO sing mga luha, sing paghibi kag pagbakho bangud nga wala sia magsapak sang dolot ukon nagabaton sini sa maayong kabubut-on sa inyo kamut."
                },
                "14": {
                    "verse_nr": "14",
                    "verse": "Apang nagasiling kamo, \u201cNgaa bala?\u201d Bangud nga ang GINOO nanginsaksi sa tunga nimo kag sang asawa sang imo pagkapamatan-on, nga batok sa iya nagluib ka, bisan sia ang imo kaupud kag asawa sa imo katipan."
                },
                "15": {
                    "verse_nr": "15",
                    "verse": "Wala bala sia maghimo sing isa, bisan nga may nabilin sia sang Espiritu? Kag ngaa bala isa? Nagpangita sia sing kaliwat nga diosnon. Busa andami ang inyo espiritu, kag wala sing magluib sa asawa sang iya pagkapamatan-on."
                },
                "16": {
                    "verse_nr": "16",
                    "verse": "\u201cKay ginadumtan ko ang pagsikway, nagasiling ang GINOO ang Dios sang Israel, kag ang nagatabon sang iya panapton sing panlugus, nagasiling ang GINOO sang mga kasoldadosan. Busa andami ang inyo espiritu nga indi kamo magluibay.\u201d"
                },
                "17": {
                    "verse_nr": "17",
                    "verse": "Ginpalapyo ninyo ang GINOO sang inyo mga polong. Apang nagasiling kamo, \u201cSa diin bala namon ginpalapyo sia?\u201d Sa ginasiling ninyo, \u201cAng tagsatagsa nga nagahimo sang malaut maayo sa itololok sang GINOO, kag nagakalipay sia sa ila.\u201d Ukon \u201cDiin bala ang Dios sang katarungan?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201cYari karon, ako magapadala sang akon manugbalita sa pag-aman sang dalanon sa una nakon, kag ang Ginoo nga ginapangita ninyo, magasulud sing hinali sa iya templo; ang manugbalita sang katipan nga inyo ginahandum, yari karon, nagapakari sia, nagasiling ang GINOO sang mga kasoldadosan."
                },
                "2": {
                    "verse_nr": "2",
                    "verse": "Apang sin-o bala ang makabatas sang adlaw sang iya pagkari, kag sin-o bala ang makatindug kon magpahayag sia?\n\u201cKay sia kaangay sang kalayo sang manugtunaw kag kaangay sang habon sang mga manugpamunak"
                },
                "3": {
                    "verse_nr": "3",
                    "verse": "magalingkod sia subong sang manugtunaw kag manug-ulay sang pilak, kag putlion niya ang mga anak ni Levi kag ulayon sila subong sang bulawan kag pilak, tubtub nga magdolot sila sa GINOO sing mga halad sa pagkamatarung."
                },
                "4": {
                    "verse_nr": "4",
                    "verse": "Niyan ang dolot sang Juda kag sang Jerusalem manginkalahamut-an sa GINOO subong sang sa mga adlaw nga dumaan kag subong sang sa dumaan nga mga tuig."
                },
                "5": {
                    "verse_nr": "5",
                    "verse": "\u201cNiyan magapalapit ako sa inyo sa paghukom; manginsaksi ako nga madagmit batok sa mga diwatahan, batok sa mga makihilahion, batok sa mga palasumpa sing butig, batok sa mga nagapigus sang sinoholan sa iya mga sohol, sang balo nga babayi kag sang ilo, sa nagapatalang sang manlulugayaw sa iya kinamatarung, kag wala nagakahadluk sa akon, nagasiling ang GINOO sang mga kasoldadosan."
                },
                "6": {
                    "verse_nr": "6",
                    "verse": "\u201cKay ako nga GINOO wala nagabaylo; busa kamo, O mga anak ni Jacob, wala mapapas."
                },
                "7": {
                    "verse_nr": "7",
                    "verse": "Kutub sa mga adlaw sang inyo mga ginikanan naglipas kamo sa akon mga pagsolondan kag wala magbantay sa ila. Balik kamo sa akon, kag magabalik ako sa inyo, nagasiling ang GINOO sang mga kasoldadosan. Apang nagasiling kamo, \u2018Sa diin bala magabalik kami?\u2019"
                },
                "8": {
                    "verse_nr": "8",
                    "verse": "Magapangawat bala ang tawo sa Dios? Apang nagapangawat kamo sa akon. Apang nagasiling kamo, \u2018Sa diin bala nagapangawat kami sa imo?\u2019 Sa mga ikapulo kag sa mga halad."
                },
                "9": {
                    "verse_nr": "9",
                    "verse": "Pinakamalaut kamo sang pagpakamalaut, kay kamo nagapangawat sa akon; ining bug-os nga pungsud."
                },
                "10": {
                    "verse_nr": "10",
                    "verse": "Dalha ninyo ang bug-os nga ikapulo sa balay sang bahandi, agud may kalan-on sa akon balay; kag tilawi ako karon sa sini, nagasiling ang GINOO sang mga kasoldadosan, kon indi ko pagbuksan sa inyo ang mga talambuan sang langit kag iula sa inyo ang pagpakamaayo sa bagay nga wala na sing masudlan."
                },
                "11": {
                    "verse_nr": "11",
                    "verse": "Sabdongon ko ang manughalunhon tungud sa inyo, agud nga indi niya paglaglagon ang mga bunga sang inyo duta; kag ang inyo uvas sa latagon indi mapulakan sang iya bunga sa wala pa ang tion, nagasiling ang GINOO sang mga kasoldadosan."
                },
                "12": {
                    "verse_nr": "12",
                    "verse": "Niyan ang tanan nga pungsud magatawag sa inyo nga malipayon, kay kamo manginduta nga kalaluyagan, nagasiling ang GINOO sang mga kasoldadosan."
                },
                "13": {
                    "verse_nr": "13",
                    "verse": "\u201cAng inyo mga polong nanginmatigdas batok sa akon, nagasiling ang GINOO. Apang nagasiling kamo, \u2018Ano bala ang ginpamolong namon batok sa imo?\u2019"
                },
                "14": {
                    "verse_nr": "14",
                    "verse": "Nagsiling kamo, \u2018Walay pulus ang pag-alagad sa Dios. Ano bala ang kapuslanan nga ginbantayan namon ang iya tinulin ukon nga naglakat kami sing masinulub-on sa atubangan sang GINOO sang mga kasoldadosan?"
                },
                "15": {
                    "verse_nr": "15",
                    "verse": "Kag karon ginatawag naton nga malipayon ang bugalon; ang mga nagahikot sing pagkamalaut ginapatindug; hoo, ginasulay nila ang Dios kag nakapalagyo.\u2019\u201d"
                },
                "16": {
                    "verse_nr": "16",
                    "verse": "Niyan ang mga nagakahadluk sa GINOO nagsinilingay; ang GINOO nagdungug kag nagpamati, kag ang tolon-an nga handumanan ginsulat sa atubangan niya tungud sa mga nagkahadluk sa GINOO kag nagpainoino sa iya ngalan."
                },
                "17": {
                    "verse_nr": "17",
                    "verse": "\u201cSila mangin-akon, nagasiling ang GINOO sang mga kasoldadosan, akon gid kaugalingon sa adlaw nga ako magahimo, kag pasaylohon ko sila subong sang tawo nga nagapasaylo sang iya kaugalingon nga anak nga nagaalagad sa iya."
                },
                "18": {
                    "verse_nr": "18",
                    "verse": "Niyan magabalik kamo kag magakilala sang matarung kag sang malauton, sang nagaalagad sa Dios kag sang wala nagaalagad sa iya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u201cKay yari karon, nagaabut ang adlaw, nga nagadabdab subong sang horno, kag ang tanan nga bugalon kag ang tanan nga nagahimo sang pagkamalaut manginginalaban; ang adlaw nga nagaabut magasonog sa ila, nagasiling ang GINOO sang mga kasoldadosan, agud nga indi ini magbilin sa ila sing gamut ukon sanga."
                },
                "2": {
                    "verse_nr": "2",
                    "verse": "Apang sa inyo nga nagakahadluk sa akon ngalan magasubang ang adlaw sang pagkamatarung, nga may pag-ayo sa iya mga pakpak. Magagowa kamo kag magalinumpat subong sang mga tinday sang bulukutan."
                },
                "3": {
                    "verse_nr": "3",
                    "verse": "Kag tapakon ninyo ang mga malauton, kay sila mangin-abo sa idalum sang mga dapadapa sang inyo mga tiil, sa adlaw nga himoon ko, nagasiling ang GINOO sang mga kasoldadosan."
                },
                "4": {
                    "verse_nr": "4",
                    "verse": "\u201cDumduma ninyo ang kasogoan ni Moises nga akon alagad, nga ginsogo ko sa iya sa Horeb nga sa bug-os nga Israel, ang mga palatukuran kag ang mga pagsolondan."
                },
                "5": {
                    "verse_nr": "5",
                    "verse": "\u201cYari karon, ipadala ko sa inyo si Elias nga manalagna sa wala pa mag-abut ang daku kag makakulugmat nga adlaw sang GINOO."
                },
                "6": {
                    "verse_nr": "6",
                    "verse": "Kag lisoon niya ang tagiposoon sang mga ginikanan sa mga anak kag ang tagiposoon sang mga anak sa ila ginikanan, basi nga mag-abut ako kag sakiton ang duta sing pagpakamalaut.\u201d"
                }
            }
        }
    }
}