{
    "version": "ABHIL82",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo nga pinadala\u2014indi gikan sa mga tawo ukon paagi sa tawo, kondi paagi kay Jesu-Cristo kag sa Dios nga Amay, nga nagbanhaw sa iya"
                },
                "2": {
                    "verse_nr": "2",
                    "verse": "kag ang tanan nga kauturan nga kaupud nakon,\nSa mga iglesia sa Galacia"
                },
                "3": {
                    "verse_nr": "3",
                    "verse": "Ang bugay sa inyo kag paghidait gikan sa Dios nga Amay kag sa aton Ginoong Jesu-Cristo"
                },
                "4": {
                    "verse_nr": "4",
                    "verse": "nga naghatag sang iya kaugalingon tungud sa aton mga sala agud nga maluwas niya kita gikan sini karon nga malaut nga panuigon, sono sa kabubut-on sang aton Dios kag Amay"
                },
                "5": {
                    "verse_nr": "5",
                    "verse": "nga sa iya ang himaya sa katuigan sang katuigan. Kabay pa."
                },
                "6": {
                    "verse_nr": "6",
                    "verse": "Natingala ako nga nagahalin kamo sing tama kadali gikan sa iya nga nagtawag sa inyo sa bugay ni Cristo kag nagaliso sa tuhay nga maayong balita"
                },
                "7": {
                    "verse_nr": "7",
                    "verse": "indi nga may iban nga maayong balita, kondi may pila nga nagagamo sa inyo kag buut magpatiko sang maayong balita ni Cristo."
                },
                "8": {
                    "verse_nr": "8",
                    "verse": "Apang bisan kami, ukon ang manugtunda gikan sa langit, magwali sa inyo sing maayong balita nga tuhay sang sa amon ginwali sa inyo, magmanginpinakamalaut sia."
                },
                "9": {
                    "verse_nr": "9",
                    "verse": "Subong sang nasiling namon anay, amo man ginasiling ko liwat karon, Kon ang bisan sin-o nga tawo nagawali sa inyo sing maayong balita tuhay sang nabaton ninyo, magmanginpinakamalaut sia."
                },
                "10": {
                    "verse_nr": "10",
                    "verse": "Nagapangita bala ako karon sang kahamuut sang mga tawo, ukon sang Dios? Ukon nagahimulat bala ako sa pagpahamuut sa mga tawo? Kon nagapahamuut pa ako sa mga tawo, indi ako kuntani ulipon ni Cristo."
                },
                "11": {
                    "verse_nr": "11",
                    "verse": "Kay ginapakilala ko sa inyo, mga kauturan, nga ang maayong balita nga ginwali ko indi sono sa tawo."
                },
                "12": {
                    "verse_nr": "12",
                    "verse": "Kay wala ko mabaton ini gikan sa tawo, ukon gintudlo ini sa akon, kondi nag-abut ini paagi sa bugna ni Jesu-Cristo."
                },
                "13": {
                    "verse_nr": "13",
                    "verse": "Kay nabatian ninyo ang akon paggawi sang nagtaliwan nga tion sa pagtoloohan sang mga Judio, kon paano nga ginhingabut ko sing lakas ang iglesia sang Dios kag gintinguhaan ang paglaglag sini"
                },
                "14": {
                    "verse_nr": "14",
                    "verse": "kag naunhan ko sa pagtoloohan sang mga Judio ang madamu sang katubo nakon sa akon mga kasimanwa, sanglit nga lakas pa ako kakugi sa mga pinanlatonlaton nga sugid sang akon mga ginikanan."
                },
                "15": {
                    "verse_nr": "15",
                    "verse": "Apang sang sia nga nagpain sa akon sa wala pa ako matawo kag nagtawag sa akon paagi sa iya bugay"
                },
                "16": {
                    "verse_nr": "16",
                    "verse": "nahamuut sa pagpahayag sang iya Anak sa akon, agud nga mawali ko sia sa mga Gentil, wala ako magpakigsapul sa unud kag dugo"
                },
                "17": {
                    "verse_nr": "17",
                    "verse": "ukon magtaklad ako sa Jerusalem sa ila nga mga pinadala nga una sa akon, kondi nagkadto ako sa Arabia; kag nagbalik ako liwat sa Damasco."
                },
                "18": {
                    "verse_nr": "18",
                    "verse": "Ugaling sa tapus ang tatlo ka tuig nagtaklad ako sa Jerusalem sa pagduaw kay Cefas, kag nagpabilin kaupud niya sing napulog lima ka adlaw."
                },
                "19": {
                    "verse_nr": "19",
                    "verse": "Apang wala ko makita ang iban nga mga pinadala luwas kay Santiago nga utud sang Ginoo."
                },
                "20": {
                    "verse_nr": "20",
                    "verse": "(Sa mga ginasulat ko sa inyo, sa atubangan sang Dios, wala ako nagabutig!)"
                },
                "21": {
                    "verse_nr": "21",
                    "verse": "Niyan nagkadto ako sa mga ginsakpan sang Siria kag Cilicia."
                },
                "22": {
                    "verse_nr": "22",
                    "verse": "Kag wala pa ako makilal-i sa guya sa mga iglesia ni Cristo sa Judea"
                },
                "23": {
                    "verse_nr": "23",
                    "verse": "nakabati lamang sila nga ginsiling, \u201cSia nga sang una naghingabut sa aton karon nagawali sang pagtoo nga anay iya gintinguhaan sa paglaglag.\u201d"
                },
                "24": {
                    "verse_nr": "24",
                    "verse": "Kag ginhimaya nila ang Dios bangud sa akon."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ugaling sa tapus ang napulog apat ka tuig nagtaklad ako liwat sa Jerusalem kaupud ni Bernabe, nga gin-upud ko man si Tito."
                },
                "2": {
                    "verse_nr": "2",
                    "verse": "Nagtaklad ako paagi sa bugna; kag ginpahamtang ko sa atubangan nila (apang sa tago sa atubangan sang mga bantug) ang maayong balita nga ginawali ko sa mga Gentil, basi kon magdalagan ako ukon nakadalagan sa walay pulus."
                },
                "3": {
                    "verse_nr": "3",
                    "verse": "Apang bisan pa si Tito nga upud nakon, nga Griego, wala pagpilita nga circuncidahon."
                },
                "4": {
                    "verse_nr": "4",
                    "verse": "Apang bangud sang dimatuud nga mga kauturan nga ginpasulud sing tago, nga nagsulud sing tago sa paglampitaw sang aton kahilwayan kay Cristo Jesus, agud nga madala nila kita sa kahiolipnan"
                },
                "5": {
                    "verse_nr": "5",
                    "verse": "sa ila wala kami magpasakup bisan isa ka takna, agud nga ang kamatooran sang maayong balita magpadayon sa inyo."
                },
                "6": {
                    "verse_nr": "6",
                    "verse": "Kag sa mga ginbantug nga ginpakasin-o (bisan mga ano sila walay ano man sa akon; ang Dios wala nagapasulabi sing tawo)\u2014sila, ginasiling ko, nga mga bantug walay bisan ano nga ginpaambit sa akon"
                },
                "7": {
                    "verse_nr": "7",
                    "verse": "apang sa baylo, sang nakita nila nga gintugyanan ako sang maayong balita sa dicircuncidado, subong nga si Pedro sa circuncidado"
                },
                "8": {
                    "verse_nr": "8",
                    "verse": "(kay ang nagpanghikot paagi kay Pedro nga sa pagkapinadala sa mga circuncidado nagpanghikot man paagi sa akon nga sa mga Gentil)"
                },
                "9": {
                    "verse_nr": "9",
                    "verse": "kag si Santiago kag si Cefas kag si Juan, sila nga ginbantug nga mga haligi, sang nahantup nila ang bugay nga ginhatag sa akon, naghatag sa akon kag kay Bernabe sang too nga kamut sang pagpakig-ambit, agud nga magkadto kami sa mga Gentil kag sila sa mga circuncidado"
                },
                "10": {
                    "verse_nr": "10",
                    "verse": "lamang nga pagdumdumon namon ang mga imol, nga ini gid nga butang makugi man ako sa paghimo."
                },
                "11": {
                    "verse_nr": "11",
                    "verse": "Apang sang pag-abut ni Cefas sa Antioquia ginsupukan ko sia sa guya, bangud nga salabdongon sia."
                },
                "12": {
                    "verse_nr": "12",
                    "verse": "Kay sang wala pa mag-abut ang pila ka tawo gikan kay Santiago, nagkaon sia upud sa mga Gentil; apang sang pag-abut nila nag-isul sia kag nagbulag, nga nahadluk sa mga taga-circuncision."
                },
                "13": {
                    "verse_nr": "13",
                    "verse": "Kag ang iban sang mga Judio nagpakasalimpapaw kaupud niya, sa bagay nga bisan si Bernabe nadala man sa ila pagkasalimpapaw."
                },
                "14": {
                    "verse_nr": "14",
                    "verse": "Apang sang nakita ko nga wala sila nagagawi sing matarung sono sa kamatooran sang maayong balita, nagsiling ako kay Cefas sa atubangan sang tanan, \u201cKon ikaw, nga Judio, nagakabuhi subong nga Gentil kag indi subong nga Judio, paano bala nga ginapilit mo ang mga Gentil sa pagpangabuhi subong sang mga Judio?\u201d"
                },
                "15": {
                    "verse_nr": "15",
                    "verse": "Kita aton, nga mga Judio sa pagkatawo kag indi mga Gentil nga makasasala"
                },
                "16": {
                    "verse_nr": "16",
                    "verse": "nakahibalo nga ang tawo wala ginapakamatarung paagi sa mga buhat sang kasogoan kondi paagi sa pagtoo kay Jesu-Cristo, bisan kita nagtoo kay Jesu-Cristo, agud nga pagpakamatarungon kita paagi sa pagtoo kay Cristo, kag indi paagi sa mga buhat sang kasogoan, kay sa mga buhat sang kasogoan walay bisan sin-o nga pakamatarungon."
                },
                "17": {
                    "verse_nr": "17",
                    "verse": "Apang kon, sa naghimulat kita nga pagpakamatarungon kay Cristo, kita sa aton kaugalingon man nasapwan nga mga makasasala, manughikot bala si Cristo sang sala? Malayo ina!"
                },
                "18": {
                    "verse_nr": "18",
                    "verse": "Apang kon ginatukud ko liwat ang mga butang nga akon ginlaglag, niyan nagapakilala ako sang akon kaugalingon nga malinapason."
                },
                "19": {
                    "verse_nr": "19",
                    "verse": "Kay ako paagi sa kasogoan napatay sa kasogoan, agud nga magkabuhi ako sa Dios."
                },
                "20": {
                    "verse_nr": "20",
                    "verse": "Ginlansang ako sa cruz kaupud ni Cristo; indi na ako ang nagakabuhi, kondi si Cristo nagakabuhi sa akon; kag ang kabuhi nga ginakabuhi ko karon sa unud ginakabuhi ko sa pagtoo sa Anak sang Dios, nga naghigugma sa akon kag nagtugyan sang iya kaugalingon tungud sa akon."
                },
                "21": {
                    "verse_nr": "21",
                    "verse": "Wala ko ginapakawalay pulus ang bugay sang Dios; kay kon ang pagkamatarung paagi sa kasogoan, niyan si Cristo napatay sa walay kapuslanan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "O buangbuang nga mga Galaciahanon! Sin-o bala ang nagganyat sa inyo, nga sa atubangan sang inyo mga mata ginpahayag si Jesu-Cristo sing dayag nga ginlansang sa cruz?"
                },
                "2": {
                    "verse_nr": "2",
                    "verse": "Ini lamang ang buut ko masayran sa inyo: Nabaton bala ninyo ang Espiritu paagi sa mga buhat sang kasogoan, ukon paagi sa pagpamati nga may pagtoo?"
                },
                "3": {
                    "verse_nr": "3",
                    "verse": "Tama bala kamo ka buangbuang? Sa nakasugud sa Espiritu, karon nagahingapus kamo sa unud?"
                },
                "4": {
                    "verse_nr": "4",
                    "verse": "Nag-antus bala kamo sing madamung butang sa walay pulus?\u2014kon matuud nga walay pulus."
                },
                "5": {
                    "verse_nr": "5",
                    "verse": "Ang nagahatag sa inyo sang Espiritu kag nagapanghikot sing mga katingalahan sa tunga ninyo ginahimo bala niya ini paagi sa mga buhat sang kasogoan, ukon paagi sa pagpamati nga may pagtoo?"
                },
                "6": {
                    "verse_nr": "6",
                    "verse": "Sa amo si Abraham \u201cnagtoo sa Dios, kag gin-isip ini sa iya nga sa pagkamatarung.\u201d"
                },
                "7": {
                    "verse_nr": "7",
                    "verse": "Gani nakita ninyo nga ang mga tawo nga may pagtoo amo ang mga anak ni Abraham."
                },
                "8": {
                    "verse_nr": "8",
                    "verse": "Kag ang kasulatan, nga nagatan-aw nga daan nga ang Dios magapakamatarung sang mga Gentil paagi sa pagtoo, nagwali nga daan sang maayong balita kay Abraham, nga nagasiling, \u201cSa imo pakamaayohon ang tanan nga pungsud.\u201d"
                },
                "9": {
                    "verse_nr": "9",
                    "verse": "Gani niyan, ang mga tawo nga may pagtoo ginapakamaayo kaupud ni Abraham nga may pagtoo."
                },
                "10": {
                    "verse_nr": "10",
                    "verse": "Kay ang tanan nga nagasalig sa mga buhat sang kasogoan yara sa idalum sang pagpakamalaut; kay nasulat na, \u201cPinakamalaut ang tagsatagsa nga wala nagapadayon sa tanan nga butang nga nasulat sa tolon-an sang kasogoan, kag wala nagahimo sa ila.\u201d"
                },
                "11": {
                    "verse_nr": "11",
                    "verse": "Karon ini maathag nga walay tawo nga ginapakamatarung paagi sa kasogoan sa atubangan sang Dios; kay \u201cAng matarung magakabuhi paagi sa pagtoo\u201d"
                },
                "12": {
                    "verse_nr": "12",
                    "verse": "apang ang kasogoan wala napasad sa pagtoo, kay \u201cAng nagahimo sa ila magakabuhi paagi sa ila.\u201d"
                },
                "13": {
                    "verse_nr": "13",
                    "verse": "Si Cristo nagtubus sa aton gikan sa pagpakamalaut sang kasogoan, nga ginpakamalaut tungud sa aton\u2014kay nasulat na, \u201cPinakamalaut ang tagsa nga nabitay sa kahoy\u201d"
                },
                "14": {
                    "verse_nr": "14",
                    "verse": "agud nga sa kay Cristo Jesus ang pagpakamaayo ni Abraham maglambut sa mga Gentil, agud nga mabaton ta ang saad sang Espiritu paagi sa pagtoo."
                },
                "15": {
                    "verse_nr": "15",
                    "verse": "Mga kauturan, sa paghatag sing tawohanon nga huwaran: bisan katipan sang tawo walay bisan sin-o nga nagasikway, ukon nagadugang sini sa tion napamatud-an ini."
                },
                "16": {
                    "verse_nr": "16",
                    "verse": "Karon kay Abraham ginpamolong ang mga saad kag sa iya kaliwat. Wala ini nagasiling, \u201cKag sa mga kaliwat,\u201d subong nga madamu; kondi, subong nga sa isa, \u201cKag sa imo kaliwat,\u201d nga si Cristo."
                },
                "17": {
                    "verse_nr": "17",
                    "verse": "Karon nagasiling ako sini: ang kasogoan, nga nag-abut sa tapus ang apat ka gatus kag katloan ka tuig, wala nagasikway sang katipan nga ginpamatud-an nga daan sang Dios, agud nga manginwalay pulus ang saad."
                },
                "18": {
                    "verse_nr": "18",
                    "verse": "Kay kon ang panublion paagi sa kasogoan, indi na ini paagi sa saad; apang ginhatag ini sang Dios kay Abraham paagi sa saad."
                },
                "19": {
                    "verse_nr": "19",
                    "verse": "Niyan ano bala ang kasogoan? Gindugang ini bangud sang mga paglapas, tubtub nga mag-abut ang kaliwat nga sa iya nahimo ang saad; kag gintangdo ini paagi sa mga manugtunda sa kamut sang isa ka manugpatunga."
                },
                "20": {
                    "verse_nr": "20",
                    "verse": "Karon ang manugpatunga indi manugpatunga tungud sa isa lamang; apang ang Dios isa lang."
                },
                "21": {
                    "verse_nr": "21",
                    "verse": "Niyan ang kasogoan batok bala sa mga saad sang Dios? Malayo ina; kay kon may kasogoan nga nahatag nga makabuhi, niyan ang pagkamatarung nanginpaagi kuntani sa kasogoan gid."
                },
                "22": {
                    "verse_nr": "22",
                    "verse": "Apang gintakpan sang kasulatan ang tanan nga butang sa idalum sang sala, agud nga ang saad paagi sa pagtoo sa kay Jesu-Cristo mahatag sa mga nagatoo."
                },
                "23": {
                    "verse_nr": "23",
                    "verse": "Karon sa wala pa mag-abut ang pagtoo, ginhuptan kita sa idalum sang kasogoan, nga ginpunggan tubtub ang pagtoo mapahayag sa olihi."
                },
                "24": {
                    "verse_nr": "24",
                    "verse": "Sa bagay nga ang kasogoan nanginmanugtuytuy naton tubtub kay Cristo, agud nga mapakamatarung kita paagi sa pagtoo."
                },
                "25": {
                    "verse_nr": "25",
                    "verse": "Apang karon nga ang pagtoo nag-abut, wala na kita sa idalum sang manugtuytuy"
                },
                "26": {
                    "verse_nr": "26",
                    "verse": "kay kamo tanan mga anak sang Dios, tungud sa pagtoo kay Cristo Jesus."
                },
                "27": {
                    "verse_nr": "27",
                    "verse": "Kay ang kapid-an sa inyo nga ginbautisohan kay Cristo nagsuklub kay Cristo."
                },
                "28": {
                    "verse_nr": "28",
                    "verse": "Walay Judio ukon Griego, walay ulipon ukon hilway, walay lalaki ukon babayi; kay kamo tanan isa kay Cristo Jesus."
                },
                "29": {
                    "verse_nr": "29",
                    "verse": "Kag kon kamo iya ni Cristo, niyan kaliwat kamo ni Abraham, mga manunubli sono sa saad."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nagasiling ako nga sa bata pa ang manunubli, wala sia sing ginakatuhayan sa ulipon, bisan sia ginoo sang tanan"
                },
                "2": {
                    "verse_nr": "2",
                    "verse": "kondi sa idalum sia sang mga manugbantay kag mga tulugyanan tubtub sa adlaw nga gintangdo sang amay."
                },
                "3": {
                    "verse_nr": "3",
                    "verse": "Subong man kita; sang mga bata pa, gin-ulipon kita sa idalum sang nahauna gid nga mga pagtolon-an sang kalibutan."
                },
                "4": {
                    "verse_nr": "4",
                    "verse": "Apang sang pag-abut sang kabug-osan sang tion, ginpadala sang Dios ang iya Anak, nga natawo sa babayi, natawo sa idalum sang kasogoan"
                },
                "5": {
                    "verse_nr": "5",
                    "verse": "sa pagtubus sang mga sa idalum sang kasogoan, agud nga mabaton ta ang pagkaanak."
                },
                "6": {
                    "verse_nr": "6",
                    "verse": "Kag bangud nga mga anak kamo, ang Dios nagpadala sang Espiritu sang iya Anak sa aton mga tagiposoon, nga nagasinggit, \u201cAbba! Amay!\u201d"
                },
                "7": {
                    "verse_nr": "7",
                    "verse": "Gani paagi sa Dios indi na kamo ulipon kondi anak, kag kon anak niyan manunubli."
                },
                "8": {
                    "verse_nr": "8",
                    "verse": "Sa sadto nga tion, nga wala kamo makakilala sa Dios, mga ulipon kamo sa ila nga sa kinaugali indi mga dios"
                },
                "9": {
                    "verse_nr": "9",
                    "verse": "apang karon nga nakakilala kamo sa Dios, ukon hinonoo nakilala sang Dios, paano bala nga nagabalik kamo liwat sa maluya kag imol nga nahauna gid nga mga pagtolon-an, nga sa ila buut kamo magpaulipon liwat?"
                },
                "10": {
                    "verse_nr": "10",
                    "verse": "Ginabantayan ninyo ang mga adlaw, kag mga bulan, kag mga panag-on, kag mga tuig!"
                },
                "11": {
                    "verse_nr": "11",
                    "verse": "Nagakahadluk ako, basi kon nakapangabudlay ako sa inyo sa walay pulus."
                },
                "12": {
                    "verse_nr": "12",
                    "verse": "Ginapakilooy ko sa inyo, mga kauturan, nga magmanginsubong kamo sa akon, kay ako man subong sa inyo. Wala kamo sing nahimo nga sayup sa akon"
                },
                "13": {
                    "verse_nr": "13",
                    "verse": "nakahibalo kamo nga bangud sang kaluyahon sang unud nagwali ako sa inyo sang maayong balita sing una"
                },
                "14": {
                    "verse_nr": "14",
                    "verse": "kag bisan ang akon kahimtangan pagtilaw sa inyo, wala ninyo pag-uligyata ukon pagtamaya ako, kondi ginbaton ninyo ako subong nga manugtunda sang Dios, subong kay Cristo Jesus."
                },
                "15": {
                    "verse_nr": "15",
                    "verse": "Diin na bala ang pagpakabulahan ninyo sang inyo kaugalingon? Kay nagapanaksi ako sa inyo nga, kon mahimo, buut ninyo kuntani lukaton ang inyo mga mata kag ihatag sila sa akon."
                },
                "16": {
                    "verse_nr": "16",
                    "verse": "Gani niyan nanginkaaway bala ako ninyo tungud sa pagsugid sa inyo sang kamatooran?"
                },
                "17": {
                    "verse_nr": "17",
                    "verse": "Ginapakadaku gid nila kamo, apang sa indi maayong katuyoan; buut kamo nila isikway, agud nga mapakadaku ninyo sila."
                },
                "18": {
                    "verse_nr": "18",
                    "verse": "Sa maayong katuyoan maayo sa gihapon ang pagpakadaku sa inyo, kag indi lamang kon yara ako sa inyo."
                },
                "19": {
                    "verse_nr": "19",
                    "verse": "Mga anak ko, nga tungud sa inyo ginasakitan ako liwat tubtub si Cristo mahuman sa inyo!"
                },
                "20": {
                    "verse_nr": "20",
                    "verse": "Buut ko kuntani nga yara ako sa inyo karon kag magbaylo sang akon tingug, kay ginaligban ako nahanungud sa inyo."
                },
                "21": {
                    "verse_nr": "21",
                    "verse": "Sugiri ako, kamo nga buut magpaidalum sa kasogoan, wala bala kamo makabati sang kasogoan?"
                },
                "22": {
                    "verse_nr": "22",
                    "verse": "Kay nasulat na nga si Abraham may duha ka anak nga lalaki, ang isa sa ulipon nga babayi kag ang isa sa hilway nga babayi."
                },
                "23": {
                    "verse_nr": "23",
                    "verse": "Apang ang anak sa ulipon natawo sono sa unud, ang anak sa hilway nga babayi paagi sa saad."
                },
                "24": {
                    "verse_nr": "24",
                    "verse": "Karon ini isa ka palaanggiran: ining mga babayi amo ang duha ka katipan. Ang isa gikan sa Bukid nga Sinai, nga nagapanganak nga sa kahiolipnan; sia si Agar."
                },
                "25": {
                    "verse_nr": "25",
                    "verse": "Karon si Agar amo ang Bukid nga Sinai sa Arabia; ang naigoan niya Jerusalem nga amo karon, kay yara sia sa kahiolipnan kaupud sang iya mga anak."
                },
                "26": {
                    "verse_nr": "26",
                    "verse": "Apang ang Jerusalem nga sa ibabaw hilway, kag sia aton iloy."
                },
                "27": {
                    "verse_nr": "27",
                    "verse": "Kay nasulat na,\n\u201cMagkalipay, O baw-as nga wala nagapanganak;\nmaghugyaw kag magsinggit, ikaw nga wala ginasakiti;\nkay madamu pa ang mga anak sang binayaan\nsang sa iya nga may bana.\u201d"
                },
                "28": {
                    "verse_nr": "28",
                    "verse": "Karon kita, mga kauturan, subong kay Isaac, mga anak sang saad."
                },
                "29": {
                    "verse_nr": "29",
                    "verse": "Apang subong sadtong tion ang natawo sono sa unud naghingabut sa iya nga natawo sono sa Espiritu, amo man ini karon."
                },
                "30": {
                    "verse_nr": "30",
                    "verse": "Apang ano bala ang ginasiling sang kasulatan? \u201cSobola ang ulipon nga babayi kag ang iya anak; kay ang anak sang ulipon nga babayi indi magapanubli kaupud sang anak sang hilway nga babayi.\u201d"
                },
                "31": {
                    "verse_nr": "31",
                    "verse": "Gani, mga kauturan, indi kita mga anak sang ulipon nga babayi kondi sang hilway nga babayi."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Tungud sa kahilwayan ginhilway kita ni Cristo; busa magtindug kamo sing malig-on, kag dili magpagota liwat sa kahiolipnan."
                },
                "2": {
                    "verse_nr": "2",
                    "verse": "Karon ako, si Pablo, nagasiling sa inyo nga kon magpacircuncidar kamo, si Cristo manginwalay pulus sa inyo."
                },
                "3": {
                    "verse_nr": "3",
                    "verse": "Nagapamatuud ako liwat sa tagsa ka tawo nga nagapacircuncidar nga may katungdanan sia sa pagtuman sang bug-os nga kasogoan."
                },
                "4": {
                    "verse_nr": "4",
                    "verse": "Nahamulag kamo kay Cristo, kamo nga buut magpakamatarung paagi sa kasogoan; naholog kamo gikan sa bugay."
                },
                "5": {
                    "verse_nr": "5",
                    "verse": "Kay paagi sa Espiritu, bangud sa pagtoo, kita nagahulat sang paglaum sang pagkamatarung."
                },
                "6": {
                    "verse_nr": "6",
                    "verse": "Kay sa kay Cristo Jesus ang circuncision ukon ang dicircuncision walay bisan ano nga kapuslanan, kondi ang pagtoo nga nagahikot paagi sa gugma."
                },
                "7": {
                    "verse_nr": "7",
                    "verse": "Nagdalagan kamo sing maayo; sin-o bala ang nag-upang sa inyo gikan sa pagtuman sang kamatooran?"
                },
                "8": {
                    "verse_nr": "8",
                    "verse": "Ining pagpatalupangud wala magikan sa iya nga nagtawag sa inyo."
                },
                "9": {
                    "verse_nr": "9",
                    "verse": "Ang diotay nga tapay nagalatum sang bug-os nga linamas."
                },
                "10": {
                    "verse_nr": "10",
                    "verse": "May pagsalig ako sa inyo sa Ginoo, nga indi kamo magpanghunahuna sa lain nga bagay; apang ang nagatublag sa inyo, bisan sin-o sia, magaantus sang pagsilot sa iya."
                },
                "11": {
                    "verse_nr": "11",
                    "verse": "Apang ako, mga kauturan, kon nagawali pa sang circuncision, ngaa bala ginahingabut pa ako? Niyan ang kahigayonan sa kasandad sang cruz nakuha."
                },
                "12": {
                    "verse_nr": "12",
                    "verse": "Kabay nga ang mga nagatublag sa inyo maghimo sing labi pa sa circuncision!"
                },
                "13": {
                    "verse_nr": "13",
                    "verse": "Kay kamo, mga kauturan, gintawag sa kahilwayan; lamang nga indi paggamita ang inyo kahilwayan nga kahigayonan sa unud, kondi paagi sa gugma mag-inalagaray kamo."
                },
                "14": {
                    "verse_nr": "14",
                    "verse": "Kay ang bug-os nga kasogoan natuman sa isa ka polong, \u201cHigugmaa ang imo isigkatawo subong sang imo kaugalingon.\u201d"
                },
                "15": {
                    "verse_nr": "15",
                    "verse": "Kag kon magkinagtanay kag magkinaunay kamo, mag-andam nga indi kamo malaglag ang isa sang isa."
                },
                "16": {
                    "verse_nr": "16",
                    "verse": "Apang nagasiling ako, maggawi sa Espiritu, kag dili ninyo pagtumana ang kailigbon sang unud."
                },
                "17": {
                    "verse_nr": "17",
                    "verse": "Kay ang mga handum sang unud batok sa Espiritu, kag ang mga handum sang Espiritu batok sa unud; kag ini sila nagasumpunganay, agud nga indi ninyo mahimo ang mga butang nga buut ninyo."
                },
                "18": {
                    "verse_nr": "18",
                    "verse": "Apang kon ginatuytuyan kamo sang Espiritu, wala kamo sa idalum sang kasogoan."
                },
                "19": {
                    "verse_nr": "19",
                    "verse": "Karon hayag ang mga buhat sang unud, nga amo: pagkamakihilawason, pagkahigko, pagkaulag"
                },
                "20": {
                    "verse_nr": "20",
                    "verse": "pagkadiwatahan, pagkababaylan, kaawayon, pagpinuyas, kaimon, kasingkal, pagbinahinbahin, katuhaytuhayan, herejia"
                },
                "21": {
                    "verse_nr": "21",
                    "verse": "pagkahisa, paghoboghobog, magansal nga kinalipay, kag ang kaangay sini. Ginapaandaman ko kamo, subong nga ginpaandaman ko kamo, nga ang nagahimo sang amo nga mga butang indi makapanubli sang ginharian sang Dios."
                },
                "22": {
                    "verse_nr": "22",
                    "verse": "Apang ang bunga sang Espiritu amo ang gugma, kalipay, paghidait, pagbatas, pagkalolo, pagkaayo, pagkatutum"
                },
                "23": {
                    "verse_nr": "23",
                    "verse": "pagkamapainubuson, pagpugung sang kaugalingon; batok sa amo walay kasogoan."
                },
                "24": {
                    "verse_nr": "24",
                    "verse": "Kag ang mga yara kay Cristo Jesus naglansang sang unud sa cruz kaupud sang iya balatyagon kag mga kailigbon."
                },
                "25": {
                    "verse_nr": "25",
                    "verse": "Kon nagakabuhi kita sa Espiritu, maggawi man kita sa Espiritu."
                },
                "26": {
                    "verse_nr": "26",
                    "verse": "Dili kita magpadayawdayaw, nga nagahangkatanay, nga nagahinisaay."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Mga kauturan, kon ang isa ka tawo masapwan sa bisan anong paglapas, kamo nga mga espirituhanon magpasag-uli sa iya sa espiritu nga malolo. Mag-andam sa imo kaugalingon, basi kon ikaw man pagsulayon."
                },
                "2": {
                    "verse_nr": "2",
                    "verse": "Magdinalhanay kamo sang inyo mga lulan, kag sa amo matuman ang kasogoan ni Cristo."
                },
                "3": {
                    "verse_nr": "3",
                    "verse": "Kay kon ang bisan sin-ong tawo nagapakasin-o, nga indi sia si sin-o, nagadaya sia sa iya kaugalingon."
                },
                "4": {
                    "verse_nr": "4",
                    "verse": "Apang ang tagsatagsa magtilaw sang iya buhat, kag niyan ang kabangdanan niya sa pagpabugal manginsa iya kaugalingon lamang kag indi sa iya isigkatawo."
                },
                "5": {
                    "verse_nr": "5",
                    "verse": "Kay ang tagsa ka tawo magdala sang iya kaugalingon nga lulan."
                },
                "6": {
                    "verse_nr": "6",
                    "verse": "Ang ginaton-an sa polong magpaambit sa nagatudlo sa iya sa tanan nga maayong butang."
                },
                "7": {
                    "verse_nr": "7",
                    "verse": "Dili kamo magtalang; ang Dios indi tiliawtiawan, kay bisan ano ang ginasab-ug sang tawo, ina man ang iya anihon."
                },
                "8": {
                    "verse_nr": "8",
                    "verse": "Kay ang nagasab-ug sa iya kaugalingon nga unud magaani sing kaduluntan gikan sa unud; apang ang nagasab-ug sa Espiritu magaani sing kabuhi nga dayon gikan sa Espiritu."
                },
                "9": {
                    "verse_nr": "9",
                    "verse": "Kag dili kita magpakaluya sa paghimo sing maayo, kay sa nagakaigo nga dag-on magaani kita, kon indi kita pagpunawon."
                },
                "10": {
                    "verse_nr": "10",
                    "verse": "Gani niyan, sa may kahigayonan kita, magbuhat kita sang maayo ayon sa tanan nga tawo, kag labi na gid sa mga tagapanimalay sang pagtoo."
                },
                "11": {
                    "verse_nr": "11",
                    "verse": "Tan-awa ninyo kon daw ano kadalagku nga mga letra ang ginasulat ko sa inyo sa akon kaugalingon nga kamut."
                },
                "12": {
                    "verse_nr": "12",
                    "verse": "Ang nagahandum sang maanyag nga pagpakita sa unud amo ang magapilit sa inyo nga circuncidahon, kag agud lamang nga indi sila paghingabuton tungud sang cruz ni Cristo."
                },
                "13": {
                    "verse_nr": "13",
                    "verse": "Kay bisan sila nga nagapacircuncidar wala nagabantay sang kasogoan, apang nagahandum sila nga circuncidahon kamo agud nga magpabugal sila sa inyo unud."
                },
                "14": {
                    "verse_nr": "14",
                    "verse": "Apang magmalayo sa akon ang pagpabugal luwas sa cruz sang aton Ginoong Jesu-Cristo, nga paagi sini ang kalibutan nalansang sa cruz sa akon, kag ako sa kalibutan."
                },
                "15": {
                    "verse_nr": "15",
                    "verse": "Kay ang circuncision ukon ang dicircuncision walay ano man, kondi ang bag-o nga tinuga."
                },
                "16": {
                    "verse_nr": "16",
                    "verse": "Ang paghidait kag kalooy manginsa tanan nga nagalakat sa sining solondan, sa Israel sang Dios."
                },
                "17": {
                    "verse_nr": "17",
                    "verse": "Kutub karon walay tawo nga maggamo sa akon; kay ginadala ko sa akon lawas ang mga pat-in ni Jesus."
                },
                "18": {
                    "verse_nr": "18",
                    "verse": "Ang bugay sang aton Ginoong Jesu-Cristo manginkaupud sa inyo espiritu, mga kauturan. Kabay pa."
                }
            }
        }
    }
}