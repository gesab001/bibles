{
    "version": "ABHIL82",
    "book_name": "2 Samuel",
    "book_nr": "10",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sang patay na si Saul, sang si David nakabalik na gikan sa pagpatay sa mga Amalecnon, si David nakapabilin sing duha ka adlaw sa Ziklag"
                },
                "2": {
                    "verse_nr": "2",
                    "verse": "kag sa ikatlo nga adlaw, yari karon, ang isa ka tawo naggowa sa dologan gikan kay Saul, nga gisi ang iya mga panapton kag may yab-ok sa iya olo. Kag sang nag-abut sia kay David, naghapa sia sa duta kag nagyaub."
                },
                "3": {
                    "verse_nr": "3",
                    "verse": "Si David nagsiling sa iya, \u201cDiin ka maghalin?\u201d Kag sia nagsiling sa iya, \u201cNagpalagyo ako gikan sa dologan sang Israel.\u201d"
                },
                "4": {
                    "verse_nr": "4",
                    "verse": "Kag si David nagsiling sa iya, \u201cPaano bala ang kahimtangan? Sugiri ako.\u201d Kag sia nagsabat, \u201cAng katawohan nagpalagyo gikan sa inaway, kag madamu sang katawohan man ang napukan kag napatay; kag si Saul kag si Jonatan nga iya anak napatay man.\u201d"
                },
                "5": {
                    "verse_nr": "5",
                    "verse": "Niyan si David nagsiling sa pamatan-on nga lalaki nga nagsugid sa iya, \u201cPaano bala ang pagkahibalo mo nga si Saul kag si Jonatan nga iya anak napatay?\u201d"
                },
                "6": {
                    "verse_nr": "6",
                    "verse": "Kag ang pamatan-on nga nagsugid sa iya nagsiling, \u201cSang natabuan ako sa Bukid nga Gilboa; si Saul nagasandiay sa iya bangkaw; kag yari karon, ang mga kangga kag ang mga manugkabayo nagdusdus sa iya."
                },
                "7": {
                    "verse_nr": "7",
                    "verse": "Kag sang nagbalikid sia, nakita niya ako, kag nagtawag sa akon. Kag nagsabat ako, \u2018Yari ako.\u2019"
                },
                "8": {
                    "verse_nr": "8",
                    "verse": "Kag nagsiling sia sa akon, \u2018Sin-o ka?\u2019 Ako nagsabat sa iya, \u2018Amalecnon ako.\u2019"
                },
                "9": {
                    "verse_nr": "9",
                    "verse": "Kag nagsiling sia sa akon, \u2018Tindug sa luyo nakon kag patya ako; kay ang kangitngit nagdakup sa akon, bangud nga ang akon kabuhi bug-os pa sa akon.\u2019"
                },
                "10": {
                    "verse_nr": "10",
                    "verse": "Gani nagtindug ako sa luyo niya, kag ginpatay sia, bangud nga nagsalig ako nga indi na sia mabuhi sa tapus nga napukan sia; kag ginkuha ko ang purungpurung nga yara sa iya olo kag ang pulsera nga yara sa iya butkon kag gindala sila diri sa akon ginoo.\u201d"
                },
                "11": {
                    "verse_nr": "11",
                    "verse": "Niyan si David nag-uyat sang iya mga panapton, kag gingisi sila; kag subong man ang tanan nga lalaki nga upud sa iya"
                },
                "12": {
                    "verse_nr": "12",
                    "verse": "kag naglalaw sila kag naghibi kag nagpuasa tubtub sa kahaponon tungud kay Saul kag tungud kay Jonatan nga iya anak kag tungud sang katawohan sang GINOO kag tungud sang panimalay sang Israel, bangud nga napukan sila sa espada."
                },
                "13": {
                    "verse_nr": "13",
                    "verse": "Kag si David nagsiling sa pamatan-on nga nagsugid sa iya, \u201cTagadiin ka bala?\u201d Kag sia nagsabat, \u201cAnak ako sang manlulugayaw, isa ka Amalecnon.\u201d"
                },
                "14": {
                    "verse_nr": "14",
                    "verse": "Si David nagsiling sa iya, \u201cPaano bala nga wala ka nahadluk sa pag-untay sang imo kamut sa paglaglag sang hinaplas sang GINOO?\u201d"
                },
                "15": {
                    "verse_nr": "15",
                    "verse": "Niyan gintawag ni David ang isa sang mga pamatan-on kag nagsiling sa iya, \u201cPalapit, kag damhagi sia.\u201d Kag ginlabo sia niya sa bagay nga napatay sia."
                },
                "16": {
                    "verse_nr": "16",
                    "verse": "Kag si David nagsiling sa iya, \u201cAng imo dugo manginsa ibabaw sang imo olo; kay ang imo baba nagpamatuud batok sa imo, nga nagasiling, \u2018Ginpatay ko ang hinaplas sang GINOO.\u2019\u201d"
                },
                "17": {
                    "verse_nr": "17",
                    "verse": "Kag nagpanalabiton si David tungud kay Saul kag kay Jonatan nga iya anak sini nga panalabiton"
                },
                "18": {
                    "verse_nr": "18",
                    "verse": "kag ginsogo niya sila nga tudloan ang mga anak sang Juda sang ambahanon sang pana; yari karon, nasulat ini sa tolon-an ni Jasar. Nagsiling sia"
                },
                "19": {
                    "verse_nr": "19",
                    "verse": "\u201cAng imo himaya, O Israel, ginpatay sa imo mga kataasan!\nDaw ano nga pagkapukan sang mga gamhanan!"
                },
                "20": {
                    "verse_nr": "20",
                    "verse": "Dili pag-isugid ini sa Gat,\ndili pag-ibantala ini sa mga dalan sang Ascalon;\nbasi nga ang babayi nga mga anak sang mga Filistinhon magkasadya,\nbasi nga ang babayi nga mga anak sang mga dicircuncidado maghinugyaw."
                },
                "21": {
                    "verse_nr": "21",
                    "verse": "\u201cKamo nga mga bukid sang Gilboa, magwala sing ton-og ukon ulan sa inyo, ukon mga latagon sang mga halad!\nKay didto ang taming sang gamhanan ginhaboy nga nadagtaan,\nang taming ni Saul, nga wala mahaplas sing lana."
                },
                "22": {
                    "verse_nr": "22",
                    "verse": "\u201cGikan sa dugo sang mga pinatay,\ngikan sa tambok sang mga gamhanan,\nang pana ni Jonatan wala mag-isul,\nkag ang espada ni Saul wala magbalik nga wala sing dala."
                },
                "23": {
                    "verse_nr": "23",
                    "verse": "\u201cSi Saul kag si Jonatan, hiligugmaon kag manayanaya!\nSa ila kabuhi kag sa ila kamatayon wala sila magbulag;\nmadasig pa sila sa mga aguila,\nmakusug pa sila sa mga leon."
                },
                "24": {
                    "verse_nr": "24",
                    "verse": "\u201cKamo nga babayi nga mga anak sang Israel, hilibi kay Saul,\nnga nagpasaput sa inyo sing escarlata nga may katahum,\nnga nagbutang sa inyo mga panapton sing mga puni nga bulawan."
                },
                "25": {
                    "verse_nr": "25",
                    "verse": "\u201cDaw ano nga pagkapukan sang mga gamhanan\nsa tunga sang inaway!\n\u201cSi Jonatan ginpatay sa imo kataasan."
                },
                "26": {
                    "verse_nr": "26",
                    "verse": "Nagakalisud ako tungud sa imo, utud ko nga Jonatan;\nmanayanaya ka gid sa akon;\nang imo gugma sa akon makatilingala,\nnagalabaw sa gugma sang mga babayi."
                },
                "27": {
                    "verse_nr": "27",
                    "verse": "\u201cDaw ano nga pagkapukan sang mga gamhanan,\nkag ang mga hinganiban sa inaway mawala!\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sa tapus sini si David nagpamangkot sa GINOO, \u201cMagataklad bala ako sa bisan diin sang mga banwa sang Juda?\u201d Kag ang GINOO nagsiling sa iya, \u201cTaklad.\u201d Si David nagsiling, \u201cDiin bala ako mataklad?\u201d Kag sia nagsiling, \u201cSa Hebron.\u201d"
                },
                "2": {
                    "verse_nr": "2",
                    "verse": "Gani si David nagtaklad didto, kag ang iya duha ka asawa man, si Ahinoam nga Jezreelnon, kag si Abigail nga asawa anay ni Nabal nga Carmelonhon."
                },
                "3": {
                    "verse_nr": "3",
                    "verse": "Kag ginpataklad ni David upud sa iya ang iya mga tawo, ang tagsa ka tawo pati sang iya panimalay; kag nagpuyo sila sa mga banwa sang Hebron."
                },
                "4": {
                    "verse_nr": "4",
                    "verse": "Kag nag-abut ang mga tawo sa Juda, kag didto ginhaplas nila si David nga hari sa panimalay sang Juda.\nSang ginsugiran nila si David, \u201cAng mga lalaki sang Jabes-galaad amo sila ang naglubung kay Saul,\u201d"
                },
                "5": {
                    "verse_nr": "5",
                    "verse": "si David nagpadala sing mga manugbalita sa mga lalaki sang Jabes-galaad, kag nagsiling sa ila, \u201cPakamaayohon kamo sang GINOO, bangud nga nagpahayag kamo sining kalolo sa inyo ginoong Saul, kag naglubung sa iya!"
                },
                "6": {
                    "verse_nr": "6",
                    "verse": "Karon ang GINOO nagapahayag sing malig-on nga paghigugma kag katutum sa inyo! Kag ako man magahimo sing maayo sa inyo, bangud nga naghimo kamo sining butang."
                },
                "7": {
                    "verse_nr": "7",
                    "verse": "Busa karon magmabakud ang inyo mga kamut, kag mag-isganan kamo; kay si Saul nga inyo ginoo patay na, kag ang panimalay sang Juda man naghaplas sa akon nga hari sa ila.\u201d"
                },
                "8": {
                    "verse_nr": "8",
                    "verse": "Karon si Abner nga anak ni Ner, pangolo sang kasoldadosan ni Saul, nagkuha kay Is-boset nga anak nga lalaki ni Saul, kag gindala sia sa Mahanaim"
                },
                "9": {
                    "verse_nr": "9",
                    "verse": "kag ginhimo sia niya nga hari sa Galaad kag sa mga Asurnon kag sa Jezreel kag sa Efraim kag sa Benjamin kag sa bug-os gid nga Israel."
                },
                "10": {
                    "verse_nr": "10",
                    "verse": "Si Is-boset, anak ni Saul, kap-atan ka tuig sang nagsugud sia sa paghari sa Israel, kag naghari sia sing duha ka tuig. Apang ang panimalay sang Juda nagsonod kay David."
                },
                "11": {
                    "verse_nr": "11",
                    "verse": "Kag ang tion nga si David hari sa Hebron sa panimalay sang Juda pito ka tuig kag anum ka bulan."
                },
                "12": {
                    "verse_nr": "12",
                    "verse": "Si Abner nga anak ni Ner, kag ang mga alagad ni Is-boset nga anak ni Saul, naggowa gikan sa Mahanaim pakadto sa Gabaon."
                },
                "13": {
                    "verse_nr": "13",
                    "verse": "Kag si Joab nga anak ni Sarvia, kag ang mga alagad ni David, naggowa kag nagsugata sa ila sa luyo sang punong sang Gabaon; kag naglingkod sila, ang isa sa pihak nga kilid sang punong, kag ang isa sa pihak nga kilid sang punong."
                },
                "14": {
                    "verse_nr": "14",
                    "verse": "Kag si Abner nagsiling kay Joab, \u201cPatinduga ang mga pamatan-on nga lalaki kag pahampanga sa atubangan naton.\u201d Kag si Joab nagsiling, \u201cPatinduga sila.\u201d"
                },
                "15": {
                    "verse_nr": "15",
                    "verse": "Niyan nagtindug sila kag nagkadto sono sa isip, napulog duha tungud kay Benjamin kag tungud kay Is-boset nga anak ni Saul, kag napulog duha gikan sa mga alagad ni David."
                },
                "16": {
                    "verse_nr": "16",
                    "verse": "Kag nagdakpanay ang tagsa sa ila sa olo, kag masigbon-anay sang iya espada sa kilid sang iya kasumpung; gani napukan sila sing tingub. Busa ginhingalanan yadtong duug nga Helcat-hazurim, nga yara sa Gabaon."
                },
                "17": {
                    "verse_nr": "17",
                    "verse": "Kag sadtong adlaw ang inaway matama gid; kag si Abner kag ang mga tawo sang Israel dinaug sa atubangan sang mga alagad ni David."
                },
                "18": {
                    "verse_nr": "18",
                    "verse": "Kag yadto didto ang tatlo ka anak nga lalaki ni Sarvia, si Joab, si Abisai, kag si Asael. Karon si Asael makisay sing paniil subong sang usa nga talonon"
                },
                "19": {
                    "verse_nr": "19",
                    "verse": "kag si Asael naglagas kay Abner, kag sia wala maglipas sa too ukon sa wala sa pagsonod kay Abner."
                },
                "20": {
                    "verse_nr": "20",
                    "verse": "Niyan si Abner nagbalikid sa olihi niya kag nagsiling, \u201cIkaw bala ini, Asael?\u201d Kag nagsabat sia, \u201cAko ini.\u201d"
                },
                "21": {
                    "verse_nr": "21",
                    "verse": "Si Abner nagsiling sa iya, \u201cLipas ka sa imo too ukon sa imo wala, kag dakpa ang isa sang mga pamatan-on, kag kuhaa ang iya hinganiban.\u201d Apang si Asael indi buut maglipas gikan sa pagsonod sa iya."
                },
                "22": {
                    "verse_nr": "22",
                    "verse": "Kag si Abner nagsiling liwat kay Asael, \u201cLipas ka gikan sa pagsonod sa akon; ngaa bala pukanon ko ikaw sa duta? Paano bala niyan ang pagbayaw ko sang akon nawung sa atubangan sang imo utud nga si Joab?\u201d"
                },
                "23": {
                    "verse_nr": "23",
                    "verse": "Apang nagdumili sia sa paglipas; busa ginbuno sia ni Abner sang ulungan sang iya bangkaw sa lawas, sa bagay nga ang bangkaw naglapus sa likod niya; kag napukan sia didto, kag napatay sa among duug. Kag ang kapid-an nga nagsamput sa duug diin si Asael napukan kag napatay, nagdolog."
                },
                "24": {
                    "verse_nr": "24",
                    "verse": "Apang si Joab kag si Abisai naglagas kay Abner; kag natunud na ang adlaw sang nag-abut sila sa bakolod sang Ama, nga yara sa atubang sang Gia sa dalanon sang kamingawan sang Gabaon."
                },
                "25": {
                    "verse_nr": "25",
                    "verse": "Kag nagtilipon sing tingub kay Abner ang mga anak sang Benjamin, kag nangin-isa ka kabon, kag nagtindug sa putokputokan sang bakolod."
                },
                "26": {
                    "verse_nr": "26",
                    "verse": "Niyan si Abner nagsinggit kay Joab, \u201cMagalamon bala ang espada sa gihapon? Wala ka bala makahibalo nga sa katapusan manginkapaitan? Tubtub pa bala san-o niyan pabalikon mo ang katawohan gikan sa paglagas sang ila mga utud?\u201d"
                },
                "27": {
                    "verse_nr": "27",
                    "verse": "Kag si Joab nagsiling, \u201cSa nagakabuhi ang Dios, kon wala ka kuntani magpamolong, sa pagkamatuud sa pagkaaga ang katawohan nagtaliwan, ukon wala naglagas ang tagsatagsa sa ila mga utud.\u201d"
                },
                "28": {
                    "verse_nr": "28",
                    "verse": "Gani si Joab nagpatonog sang budyong; kag ang bug-os nga katawohan nagdolog, kag wala na maglagas sa Israel, kag wala na mag-away sila."
                },
                "29": {
                    "verse_nr": "29",
                    "verse": "Kag si Abner kag ang iya mga tawo naglatas sa Araba sa bug-os sadtong gab-i; nagtabok sila sa Jordan, kag naglatas sang bug-os nga Bitron kag nag-abut sa Mahanaim."
                },
                "30": {
                    "verse_nr": "30",
                    "verse": "Si Joab nagbalik gikan sa paglagas kay Abner; kag sang natipon niya sing tingub ang bug-os nga katawohan, may nakulang sang mga alagad ni David nga napulog siam ka tawo kag si Asael."
                },
                "31": {
                    "verse_nr": "31",
                    "verse": "Apang ang mga alagad ni David nagsamad sa Benjamin kag sa mga tawo ni Abner sa bagay nga tatlo ka gatus kag kan-uman ka tawo ang patay."
                },
                "32": {
                    "verse_nr": "32",
                    "verse": "Kag ginsapopo nila si Asael, kag ginlubung sia sa lulubngan sang iya amay, nga yara sa Bet-lehem. Kag si Joab kag ang iya mga tawo naglakat sa bug-os nga gab-i, kag naabutan sila sang pamanagbanag sang adlaw sa Hebron."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "May malawig nga inaway sa tunga sang panimalay ni Saul kag sang panimalay ni David: kag si David nagbakud pa kag nagbakud pa, apang ang panimalay ni Saul nagluya pa kag nagluya pa."
                },
                "2": {
                    "verse_nr": "2",
                    "verse": "Kag natawo ang mga anak nga lalaki kay David sa Hebron: ang iya panganay si Amnon, kay Ahinoam nga Jezreelnon"
                },
                "3": {
                    "verse_nr": "3",
                    "verse": "kag ang iya ikaduha, si Quileab, kay Abigail nga asawa anay ni Nabal nga Carmelonhon; kag ang ikatlo, si Absalom nga lalaking anak ni Maaca nga babaying anak ni Talmai nga hari sa Gesur"
                },
                "4": {
                    "verse_nr": "4",
                    "verse": "kag ang ikap-at, si Adonias nga lalaking anak ni Hagit; kag ang ikalima, si Sefatias nga lalaking anak ni Abital"
                },
                "5": {
                    "verse_nr": "5",
                    "verse": "kag ang ikan-um, si Itream, kay Egla, asawa ni David. Ini sila natawo kay David sa Hebron."
                },
                "6": {
                    "verse_nr": "6",
                    "verse": "Sang may inaway pa sa tunga sang panimalay ni Saul kag sang panimalay ni David, si Abner nagpamakud sang iya kaugalingon sa panimalay ni Saul."
                },
                "7": {
                    "verse_nr": "7",
                    "verse": "Karon si Saul may babayi anay nga ginhingalanan Rizpa, ang anak ni Aya; kag nagsiling si Is-boset kay Abner. \u201cNgaa bala nga naghiusa ka sa babayi sang akon amay?\u201d"
                },
                "8": {
                    "verse_nr": "8",
                    "verse": "Niyan si Abner nasingkal sing tama gid tungud sang mga polong ni Is-boset, kag nagsiling, \u201cOlo bala ako sang ido nga iya sang Juda? Sa sining adlaw ako nagapakita sing kalolo sa panimalay ni Saul nga imo amay, sa iya mga utud, kag sa iya mga abyan, kag wala magtugyan sa imo sa kamut ni David; kag bisan pa ginpabangdan mo ako sining adlaw sing sayup nahanungud sining babayi."
                },
                "9": {
                    "verse_nr": "9",
                    "verse": "Himoon sang Dios kay Abner ang subong, kag labi pa man, kon sono sa nasumpa sang GINOO kay David indi ko paghimoon ang amo man sa iya"
                },
                "10": {
                    "verse_nr": "10",
                    "verse": "sa pagsaylo sang ginharian gikan sa panimalay ni Saul, kag sa pagtukud sang trono ni David sa ibabaw sang Israel kag sa ibabaw sang Juda, kutub sa Dan tubtub sa Beer-seba.\u201d"
                },
                "11": {
                    "verse_nr": "11",
                    "verse": "Kag si Is-boset indi makasabat kay Abner sing isa ka polong, kay nahadluk sia sa iya."
                },
                "12": {
                    "verse_nr": "12",
                    "verse": "Kag si Abner nagpadala sing mga manugbalita kay David sa Hebron, nga nagasiling, \u201cKay sin-o bala ang duta? Magpakigdampig ka sa akon, kag yari karon, ang akon kamut mangin-upud sa imo sa pagdala sa imo sang bug-os nga Israel.\u201d"
                },
                "13": {
                    "verse_nr": "13",
                    "verse": "Kag si David nagsiling, \u201cMaayo; magapakigdampig ako sa imo; apang isa ka butang ang ginakinahanglan ko sa imo; nga amo, dili ka makakita sang akon nawung, kon indi mo anay madala si Micol, ang babaying anak ni Saul, kon magkari ka sa pagtan-aw sang akon nawung.\u201d"
                },
                "14": {
                    "verse_nr": "14",
                    "verse": "Niyan si David nagpadala sing mga manugbalita kay Is-boset nga anak ni Saul, nga nagasiling, \u201cItugyan sa akon ang akon asawa nga si Micol, nga akon napangasawa sa bili sang isa ka gatus ka napunta nga panit sang mga Filistinhon.\u201d"
                },
                "15": {
                    "verse_nr": "15",
                    "verse": "Kag nagpadala si Is-boset, kag nagkuha sa iya gikan sa iya bana nga si Paltiel nga anak nga lalaki ni Lais."
                },
                "16": {
                    "verse_nr": "16",
                    "verse": "Apang ang iya bana nag-upud sa iya, nga nagahibi sa nagalakat sia kag nagsonod sa iya tubtub sa Bahurim. Niyan si Abner nagsiling sa iya, \u201cLakat, balik\u201d; kag nagbalik sia."
                },
                "17": {
                    "verse_nr": "17",
                    "verse": "Kag si Abner may balita sa mga tigulang sang Israel, nga nagasiling, \u201cSa mga tion nga nagligad ginpangita ninyo si David nga manginhari sa ibabw ninyo."
                },
                "18": {
                    "verse_nr": "18",
                    "verse": "Niyan karon himoa ini; kay ang GINOO nagpamolong nahanungud kay David, nga nagasiling, \u2018Paagi sa kamut sang akon alagad nga si David luwason ko ang akon katawohan nga Israel gikan sa kamut sang mga Filistinhon, kag gikan sa kamut sang tanan nilang kaaway.\u2019\u201d"
                },
                "19": {
                    "verse_nr": "19",
                    "verse": "Si Abner man nagpamolong sa mga idulungug sang Benjamin; kag si Abner naglakat man sa pagpamolong sa mga idulungug ni David sa Hebron sang tanan nga maayo sa Israel kag sa bug-os nga panimalay ni Benjamin."
                },
                "20": {
                    "verse_nr": "20",
                    "verse": "Sang si Abner nagkadto kay David sa Hebron upud sa iya ang duha ka pulo ka lalaki, si David naghimo sing sinalosalo kay Abner kag sa mga lalaking upud niya."
                },
                "21": {
                    "verse_nr": "21",
                    "verse": "Kag si Abner nagsiling kay David, \u201cAko magatindug kag magalakat, kag magatipon sang bug-os nga Israel sa akon ginoong hari, agud nga magpakigkatipan sila sa imo, kag nga maghari ka sa bug-os nga luyag sang imo kalag.\u201d Gani ginpalakat ni David si Abner; kag naglakat sia sa paghidait."
                },
                "22": {
                    "verse_nr": "22",
                    "verse": "Niyan ang mga alagad ni David kag si Joab nag-abut gikan sa pangati, nga nagadala sing daku nga inagaw upud sa ila. Apang si Abner wala didto kay David sa Hebron, kay ginpalakat niya sia, kag nagtaliwan sia sa paghidait."
                },
                "23": {
                    "verse_nr": "23",
                    "verse": "Sang nag-abut si Joab kag ang bug-os nga kasoldadosan nga upud sa iya, ginsugiran nila si Joab, \u201cSi Abner nga anak ni Ner nagkadto sa hari, kag ginpalakat niya sia, kag nagtaliwan sia sa paghidait.\u201d"
                },
                "24": {
                    "verse_nr": "24",
                    "verse": "Niyan si Joab nagkadto sa hari kag nagsiling, \u201cAno bala ang nahimo mo? Yari karon, si Abner nagkadto sa imo; ngaa bala ginpalakat mo sia, sa bagay nga naglakat sia nga hilway?"
                },
                "25": {
                    "verse_nr": "25",
                    "verse": "Nakahibalo ka kay Abner nga anak ni Ner nga nagkari sia sa paglimbong sa imo, kag sa paghibalo sang imo paggowa kag sang imo pagsulud, kag sa paghibalo sang tanan nga imo ginahimo.\u201d"
                },
                "26": {
                    "verse_nr": "26",
                    "verse": "Sang nakagowa si Joab gikan kay David, nagpadala sia sing mga manugbalita sa olihi ni Abner, kag gindala nila sia pabalik gikan sa bobon sang Sira; apang si David wala makahibalo sini."
                },
                "27": {
                    "verse_nr": "27",
                    "verse": "Kag sang nakabalik si Abner sa Hebron, gindala sia sing pahain ni Joab sa tunga sang gawang sa paghambal sa iya sing tago, kag didto ginbuno sia sa lawas, sa bagay nga napatay sia, tungud sa dugo ni Asael nga iya utud."
                },
                "28": {
                    "verse_nr": "28",
                    "verse": "Ugaling, sang nabatian ini ni David, nagsiling sia, \u201cAko kag ang akon ginharian wala sing sala sa atubangan sang GINOO sa gihapon sang dugo ni Abner nga anak ni Ner."
                },
                "29": {
                    "verse_nr": "29",
                    "verse": "Maholog ini sa olo ni Joab, kag sa bug-os nga panimalay sang iya amay; kag indi mawalaan ang panimalay ni Joab sing isa nga may tagas, ukon aroon, ukon isa nga nagapanungkud, ukon nagakapukan tungud sa espada, ukon nakulangan sing kalan-on!\u201d"
                },
                "30": {
                    "verse_nr": "30",
                    "verse": "Gani si Joab kag si Abisai nga iya utud nagpatay kay Abner, bangud nga napatay niya ang utud nila nga si Asael sa inaway sa Gabaon."
                },
                "31": {
                    "verse_nr": "31",
                    "verse": "Niyan si David nagsiling kay Joab kag sa tanan nga katawohan nga upud niya, \u201cKusnita ang inyo mga panapton, kag tampion kamo sing panapton nga sako, kag maglalaw sa atubang ni Abner.\u201d Kag si Haring David nagsonod sa liyaliya."
                },
                "32": {
                    "verse_nr": "32",
                    "verse": "Ginlubung nila si Abner sa Hebron; kag ang hari nagbayaw sang iya tingug kag naghibi sa lulubngan ni Abner; kag naghibi ang bug-os nga katawohan."
                },
                "33": {
                    "verse_nr": "33",
                    "verse": "Kag ang hari nagpanalabiton tungud kay Abner, nga nagasiling,\n\u201cMamatay bala si Abner subong sang pagkapatay sang buangbuang?"
                },
                "34": {
                    "verse_nr": "34",
                    "verse": "Ang imo mga kamut wala magapus,\nang imo mga tiil wala nabutang sa grilyos;\nsubong sang isa ka tawo nga napukan sa atubang sang mga anak sang kalautan\namo ang pagkapukan mo.\u201d\nKag ang bug-os nga katawohan naghibi liwat sa iya."
                },
                "35": {
                    "verse_nr": "35",
                    "verse": "Niyan ang bug-os nga katawohan nag-abut sa pagpakaon sing tinapay kay David sang adlaw pa; apang si David nagsumpa, nga nagasiling, \u201cAng Dios maghimo sang subong sa akon kag labi pa man, kon sa wala pa matunud ang adlaw magtilaw ako sing kalan-on ukon bisan ano nga iban nga butang!\u201d"
                },
                "36": {
                    "verse_nr": "36",
                    "verse": "Kag ang bug-os nga katawohan nagtanda sini, kag nagpahamuut ini sa ila; subong nga ang bisan ano nga ginhimo sang hari nagpahamuut sa bug-os nga katawohan."
                },
                "37": {
                    "verse_nr": "37",
                    "verse": "Gani ang bug-os nga katawohan kag ang bug-os nga Israel naghangup sadto nga adlaw nga indi nagikan sa hari ang pagpatay kay Abner nga anak ni Ner."
                },
                "38": {
                    "verse_nr": "38",
                    "verse": "Kag ang hari nagsiling sa iya mga alagad, \u201cWala bala kamo makahibalo nga may principe kag daku nga tawo nga napukan sini nga adlaw sa Israel?"
                },
                "39": {
                    "verse_nr": "39",
                    "verse": "Kag sini nga adlaw maluya ako, bisan nga hinaplas nga hari; ining mga tawo nga mga anak ni Sarvia tama kabudlay sa akon. Ang GINOO magtumbas sa manughimo sang malaut sono sa iya pagkamalauton!\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sang pagkabati ni Is-boset, nga anak ni Saul, nga si Abner napatay sa Hebron, nagpalang-uy-uy ang iya mga kamut, kag nalisang ang bug-os nga Israel."
                },
                "2": {
                    "verse_nr": "2",
                    "verse": "Karon si Is-boset nga anak ni Saul may duha ka lalaki nga pangolo sang mga kabon; ang ngalan sang isa si Baana, kag ang ngalan sang isa pa si Recab, ang mga anak ni Rimon nga Beerotnon sa mga anak sang Benjamin (kay ang Beerot man nakabig sa Benjamin"
                },
                "3": {
                    "verse_nr": "3",
                    "verse": "ang mga Beerotnon nagpalagyo pa Gitaim, kag nanginmanlulugayaw didto tubtub sini nga adlaw)."
                },
                "4": {
                    "verse_nr": "4",
                    "verse": "Si Jonatan, anak ni Saul, may anak nga lalaki nga piang sa iya tiil. Sia lima ka tuig sang pag-abut sang mga balita nahanungud kay Saul kag kay Jonatan gikan sa Jezreel; kag ang iya sisiwa naghakwat sa iya, kag nagpalagyo; kag, sang nagdalidali sia sa pagpalagyo, naholog ang bata, kag napiang. Kag ang iya ngalan si Mefiboset."
                },
                "5": {
                    "verse_nr": "5",
                    "verse": "Karon ang mga anak ni Rimon nga Beerotnon, si Recab kag si Baana, naglakat, kag nagsulud sa balay ni Is-boset sang mga nagahingudto ang adlaw, sang nagpahuway sia sa udto."
                },
                "6": {
                    "verse_nr": "6",
                    "verse": "Kag nagsulud sila sa tunga sang balay subong nga daw makuha sila sing trigo; kag ginbuno nila sia sa lawas; kag nagpalagyo si Recab kag si Baana nga iya utud."
                },
                "7": {
                    "verse_nr": "7",
                    "verse": "Sang nagsulud sila sa balay, sang sia nagahigda sa iya higdaan sa iya hulut nga higdaan, ginbuno sia nila, kag ginpatay sia, kag ginpunggol ang iya olo. Ginkuha nila ang olo niya, kag naglakat sa bug-os nga gab-i sa dalanon sang Araba"
                },
                "8": {
                    "verse_nr": "8",
                    "verse": "kag gindala nila ang olo ni Is-boset kay David sa Hebron. Kag nagsiling sila sa hari, \u201cYari ang olo ni Is-boset, ang anak ni Saul, imo kaaway, nga nagtinguha sang imo kabuhi; ang GINOO nagtimalus nga sa hari nga akon ginoo sini nga adlaw kay Saul kag sa iya kaliwat.\u201d"
                },
                "9": {
                    "verse_nr": "9",
                    "verse": "Apang si David nagsabat kay Recab kag kay Baana nga iya utud, ang mga anak ni Rimon nga Beerotnon, \u201cSa nagakabuhi ang GINOO, nga nagtubus sang akon kalag sa bug-os nga kalisdanan"
                },
                "10": {
                    "verse_nr": "10",
                    "verse": "sang nagsugid sa akon ang isa, \u2018Yari karon, si Saul patay na,\u2019 nga nagahunahuna sa pagdala sing mga balita nga maayo, gindakup ko sia kag ginpatay sia sa Ziklag, nga amo ang balus nga ginhatag ko sa iya tungud sang iya mga balita."
                },
                "11": {
                    "verse_nr": "11",
                    "verse": "Daw ano pa, kon ang malaut nga mga tawo nagpatay sang tawo nga matarung sa iya kaugalingon nga balay sa iya higdaan, nga indi ko karon pagpangayoon ang iya dugo gikan sa inyo kamut, kag panason kamo sa duta?\u201d"
                },
                "12": {
                    "verse_nr": "12",
                    "verse": "Kag si David nagsogo sang mga pamatan-on, kag ginpatay nila sila, kag gin-utud ang ila mga kamut kag ang ila mga tiil, kag ginbitay sila sa luyo sang punong sa Hebron. Apang ginkuha nila ang olo ni Is-boset, kag ginlubung ini sa lulubngan ni Abner sa Hebron."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Niyan nag-abut ang tanan nga kabikahan sang Israel kay David sa Hebron, kag nagsiling, \u201cYari karon, kami imo tul-an kag imo unud."
                },
                "2": {
                    "verse_nr": "2",
                    "verse": "Sa mga tion nga nagligad, sang si Saul naghari sa aton, ikaw nagpagowa kag nagpasulud sang Israel; kag ang GINOO nagsiling sa imo, \u2018Ikaw manginmanugpahalab sang akon katawohan nga Israel, kag ikaw manginprincipe sa Isarel.\u2019\u201d"
                },
                "3": {
                    "verse_nr": "3",
                    "verse": "Gani nag-abut ang tanan nga tigulang sang Israel sa hari sa Hebron; kag si Haring David nagpakigkatipan sa ila sa Hebron sa atubangan sang GINOO, kag ginhaplas nila nga hari si David sa Israel."
                },
                "4": {
                    "verse_nr": "4",
                    "verse": "Si David katloan ka tuig sang nagsugud sia sa paghari, kag naghari sia sing kap-atan ka tuig."
                },
                "5": {
                    "verse_nr": "5",
                    "verse": "Sa Hebron naghari sia sa Juda sing pito ka tuig kag anum ka bulan; kag sa Jerusalem naghari sia sing katloan kag tatlo ka tuig sa bug-os nga Israel kag Juda."
                },
                "6": {
                    "verse_nr": "6",
                    "verse": "Kag ang hari kag ang iya mga tawo nagkadto sa Jerusalem batok sa mga Jebusnon, ang mga pumuluyo sang duta, nga nagsiling kay David, \u201cKon indi mo makuha ang mga bulag kag ang mga piang, dili ka magsulud diri\u201d\u2014nga nagahunahuna, \u201cSi David indi makasulud diri.\u201d"
                },
                "7": {
                    "verse_nr": "7",
                    "verse": "Wala sing sapayan gin-agaw ni David ang pamakud sang Sion, nga amo, ang banwa ni David."
                },
                "8": {
                    "verse_nr": "8",
                    "verse": "Kag nagsiling si David sadtong adlaw, \u201cAng bisan sin-o nga magpatay sa mga Jebusnon, magtaklad sia sa daganasan sa pagpatay sang mga piang kag sang mga bulag, nga ginadumtan sang kalag ni David.\u201d Busa nagasiling sila, \u201cYara ang mga bulag kag ang mga piang; indi sia makasulud sa balay.\u201d"
                },
                "9": {
                    "verse_nr": "9",
                    "verse": "Kag si David nagpuyo sa pamakud, kag gintawag ini nga banwa ni David. Kag nagpatindug si David sa palibut kutub sa Milo kag pasulud."
                },
                "10": {
                    "verse_nr": "10",
                    "verse": "Kag si David nagdaku pa kag nagdaku pa, kay ang GINOO, ang Dios sang mga kasoldadosan, nag-upud sa iya."
                },
                "11": {
                    "verse_nr": "11",
                    "verse": "Kag si Hiram nga hari sa Tiro nagpadala sing mga manugbalita kay David, kag mga kahoy nga cedro, mga panday man kag mga kantero nga nagpatindug sing balay kay David."
                },
                "12": {
                    "verse_nr": "12",
                    "verse": "Kag nahantup ni David nga ang GINOO nagpalig-on sa iya nga hari sa Israel, kag nga ginbayaw niya ang iya ginharian tungud sa iya katawohan nga Israel."
                },
                "13": {
                    "verse_nr": "13",
                    "verse": "Kag si David nagkuha pa sing mga babayi kag mga asawa gikan sa Jerusalem, sa tapus na nga nag-abut sia gikan sa Hebron; kag may natawo pa kay David nga mga anak nga lalaki kag mga anak nga babayi."
                },
                "14": {
                    "verse_nr": "14",
                    "verse": "Kag yari ang mga ngalan sadtong mga natawo sa iya sa Jerusalem: si Samua, si Sobab, si Natan, si Salomon"
                },
                "15": {
                    "verse_nr": "15",
                    "verse": "si Ibhar, si Elisua, si Nefeg, si Jafia"
                },
                "16": {
                    "verse_nr": "16",
                    "verse": "si Elisama, si Eliada, kag si Elifelet."
                },
                "17": {
                    "verse_nr": "17",
                    "verse": "Sang nakabati ang mga Filistinhon nga si David nahaplas nila nga hari sa Israel, ang tanan nga Filistinhon nagtaklad sa pagpangita kay David; apang nakabati sini si David kag nagdulhog sa pamakud."
                },
                "18": {
                    "verse_nr": "18",
                    "verse": "Karon nag-abut ang mga Filistinhon kag naglapta sila sa nalupyakan sang Refaim."
                },
                "19": {
                    "verse_nr": "19",
                    "verse": "Kag si David nagpamangkot sa GINOO, \u201cMagataklad ako bala batok sa mga Filistinhon? Itugyan mo bala sila sa akon kamut?\u201d Kag ang GINOO nagsiling kay David, \u201cTaklad; kay sa pagkamatuud itugyan ko ang mga Filistinhon sa imo kamut.\u201d"
                },
                "20": {
                    "verse_nr": "20",
                    "verse": "Kag si David nag-abut sa Baal-perazim, kag didto ginpatay sila ni David; kag nagsiling sia, \u201cGinbulwang sang GINOO ang akon mga kaaway sa atubangan nakon, kaangay sang pagbulwang sang mga tubig.\u201d Busa ginhingalanan niya yadtong duug Baal-perazim."
                },
                "21": {
                    "verse_nr": "21",
                    "verse": "Kag ginbayaan nila didto ang ila mga larawan, kag si David kag ang iya mga tawo nagdala sa ila."
                },
                "22": {
                    "verse_nr": "22",
                    "verse": "Kag ang mga Filistinhon nagtaklad pa liwat, kag naglapta sila sa nalupyakan sang Refaim."
                },
                "23": {
                    "verse_nr": "23",
                    "verse": "Kag sang namangkot si David sa GINOO, nagsiling sia, \u201cDili ka magtaklad; libut ka sa likod nila, kag kadto ka sa ila sa atubang sang mga kahoy nga moral."
                },
                "24": {
                    "verse_nr": "24",
                    "verse": "Kag kon makabati ka sing linapaklapak sa tuyoktuyokan sang mga kahoy nga moral, niyan magpanilag ka; kay niyan ang GINOO naggowa una sa imo sa paglaglag sang kasoldadosan sang mga Filistinhon.\u201d"
                },
                "25": {
                    "verse_nr": "25",
                    "verse": "Kag ginhimo ni David ang subong sini sono sa ginsogo sa iya sang GINOO, kag ginlaglag ang mga Filistinhon kutub sa Geba tubtub sa Gezer."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Si David nagtipon sing tingub liwat sang tanan nga tawo nga pinili sa Israel, katloan ka libo."
                },
                "2": {
                    "verse_nr": "2",
                    "verse": "Kag nagtindug si David kag nagkadto upud ang bug-os nga katawohan nga yara sa iya kutub sa Baale-juda, sa pagpataklad gikan didto sang kaban sang Dios, nga gintawag sa Ngalan, sa ngalan sang GINOO sang mga kasoldadosan nga nagalingkod sa ibabaw sang mga querubin."
                },
                "3": {
                    "verse_nr": "3",
                    "verse": "Kag ginlulan nila ang kaban sang Dios sa bag-ong karo, kag gindala ini gikan sa balay ni Abinadab nga yara sa bakolod: kag si Uza kag si Ahio, ang mga anak ni Abinadab, nagpaguyud sang bag-ong karo"
                },
                "4": {
                    "verse_nr": "4",
                    "verse": "kag ginkuha nila ini sa balay ni Abinadab nga yara sa bakolod, upud ang kaban sang Dios; kag si Ahio nag-una sa kaban."
                },
                "5": {
                    "verse_nr": "5",
                    "verse": "Kag si David kag ang bug-os nga panimalay sang Israel naglanton sa atubangan sang GINOO sang tanan nga bagay sang mga palatunggon nga kahoy nga abeto kag mga arpa kag mga salterio kag mga panderita kag mga kastanikas kag mga apiping."
                },
                "6": {
                    "verse_nr": "6",
                    "verse": "Kag sang pag-abut nila sa linasan ni Nacon, si Uza nag-untay sang iya kamut sa kaban sang Dios kag ginpunggan ini, kay ang mga baka naghublag."
                },
                "7": {
                    "verse_nr": "7",
                    "verse": "Kag ang kaakig sang GINOO nagdabdab batok kay Uza; kag ginlaglag sia didto sang Dios tungud sang iya sayup; kag didto napatay sia sa luyo sang kaban sang Dios."
                },
                "8": {
                    "verse_nr": "8",
                    "verse": "Kag si David nagsingkal bangud nga ang GINOO nagkirab kay Uza; kag ginhingalanan niya yadtong duug Perez-uza, tubtub sining adlaw."
                },
                "9": {
                    "verse_nr": "9",
                    "verse": "Kag si David nahadluk sa GINOO sadtong adlaw; kag nagsiling sia, \u201cPaano bala ang pagkari sa akon sang kaban sang GINOO.\u201d"
                },
                "10": {
                    "verse_nr": "10",
                    "verse": "Gani si David indi buut magsaylo sang kaban sang GINOO sa iya sa banwa ni David; apang ginpahapit ni David sa balay ni Obed-edom nga Githanon."
                },
                "11": {
                    "verse_nr": "11",
                    "verse": "Kag nabilin ang kaban sang GINOO sa balay ni Obed-edom nga Githanon sing tatlo ka bulan; kag ginpakamaayo sang GINOO si Obed-edom kag ang bug-os niyang panimalay."
                },
                "12": {
                    "verse_nr": "12",
                    "verse": "Kag ginsugid ini kay Haring David, \u201cGinpakamaayo sang GINOO ang panimalay ni Obed-edom kag ang tanan nga iya, bangud sang kaban sang Dios.\u201d Gani si David nagkadto kag ginpataklad ang kaban sang Dios gikan sa balay ni Obed-edom pakadto sa banwa ni David nga may kalipay"
                },
                "13": {
                    "verse_nr": "13",
                    "verse": "kag sang nakalakat sing anum ka tikang ang mga nagadala sang kaban sang GINOO, naghalad sia sing isa ka baka kag isa ka pinatambok."
                },
                "14": {
                    "verse_nr": "14",
                    "verse": "Kag si David nagsaut sa bug-os niya nga kusug sa atubang sang GINOO; kag si David nasukluban sing efod nga lino."
                },
                "15": {
                    "verse_nr": "15",
                    "verse": "Gani si David kag ang bug-os nga panimalay sang Israel nagpataklad sang kaban sang GINOO nga may sininggit, kag may tonog sang budyong."
                },
                "16": {
                    "verse_nr": "16",
                    "verse": "Sang pag-abut sang kaban sang GINOO sa banwa ni David, si Micol nga babaying anak ni Saul naggawa sa talambuan, kag nakita si Haring David nga nagatumbo kag nagasaut sa atubang sang GINOO; kag gintamay niya sia sa iya tagiposoon."
                },
                "17": {
                    "verse_nr": "17",
                    "verse": "Kag ginpasulud nila ang kaban sang GINOO, kag ginpahamtang ini sa iya duug, sa tunga sang layanglayang nga ginhumlad sa iya ni David; kag si David nagdolot sing mga halad-nga-sinonog kag mga halad-sa-paghidait sa atubang sang GINOO."
                },
                "18": {
                    "verse_nr": "18",
                    "verse": "Kag sang nakatapus si David sa pagdolot sang mga halad-nga-sinonog kag sang mga halad-sa-paghidait, ginpakamaayo niya ang katawohan sa ngalan sang GINOO sang mga kasoldadosan"
                },
                "19": {
                    "verse_nr": "19",
                    "verse": "kag nagpanagtag sia sa tanan nga katawohan, bisan sa bug-os nga kadam-an sang Israel, tingub ang mga lalaki kag ang mga babayi, sa tagsatagsa isa ka bilog nga tinapay, isa ka hiwa nga unud, kag kalan-onon nga pasas. Gani ang tanan nga katawohan nagpauli, ang tagsatagsa sa iya balay."
                },
                "20": {
                    "verse_nr": "20",
                    "verse": "Niyan si David nagpauli sa pagpakamaayo sang iya panimalay. Apang si Micol nga babayi nga anak ni Saul naggowa sa pagsugata kay David, kag nagsiling, \u201cDaw ano kamahimayaon ang hari sang Israel karon nga adlaw, nga nag-uba sang iya kaugalingon karon nga adlaw sa mga mata sang mga ulipon nga babayi sang iya mga alagad, subong sang isa sang mga wala sing pulus nga mga tawo nga nagauba sa wala sing kahuya!\u201d"
                },
                "21": {
                    "verse_nr": "21",
                    "verse": "Kag si David nagsiling kay Micol, \u201cYadto sa atubang sang GINOO, nga nagpili sa akon labaw sa imo amay, kag labaw sa bug-os niya nga panimalay, sa pagtangdo sa akon nga principe sa katawohan sang GINOO sa Israel\u2014busa magasayaw ako sa atubang sang GINOO."
                },
                "22": {
                    "verse_nr": "22",
                    "verse": "Ako magamalaut pa sang sa sini, kag magakubus sa akon kaugalingon nga itololok; apang sa ulipon nga mga babayi nga ginpamolong mo, sa ila pagapasidunggan ako.\u201d"
                },
                "23": {
                    "verse_nr": "23",
                    "verse": "Kag si Micol nga babayi nga anak ni Saul wala sing anak tubtub sa adlaw sang iya kamatayon."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Karon sang nagpuyo ang hari sa iya balay, kag ang GINOO nakahatag sa iya sing pahuway gikan sa tanan niya nga mga kaaway palibut"
                },
                "2": {
                    "verse_nr": "2",
                    "verse": "ang hari nagsiling kay Natan nga manalagna, \u201cTan-awa karon, ako nagapuyo sa balay nga cedro, apang ang kaban sang Dios nagapuyo sa sulud sang mga kumbung.\u201d"
                },
                "3": {
                    "verse_nr": "3",
                    "verse": "Kag si Natan nagsiling sa hari, \u201cLakat, himoa ang tanan nga yara sa imo tagiposoon; kay ang GINOO nagaupud sa imo.\u201d"
                },
                "4": {
                    "verse_nr": "4",
                    "verse": "Apang sa amo nga gab-i ang polong sang GINOO nag-abut kay Natan"
                },
                "5": {
                    "verse_nr": "5",
                    "verse": "\u201cLakat kag silinga ang akon alagad nga si David, \u2018Amo ini ang ginsiling sang GINOO: Patindugan mo bala ako sing balay nga akon puy-an?"
                },
                "6": {
                    "verse_nr": "6",
                    "verse": "Wala ako makapuyo sa balay kutub sang adlaw nga ginpataklad ko ang katawohan sang Israel gikan sa Egipto tubtub sini nga adlaw, kondi naglakat sa layanglayang kag sa kayangkayang."
                },
                "7": {
                    "verse_nr": "7",
                    "verse": "Sa tanan nga duug nga ginlaktan ko upud sang tanan nga katawohan sang Israel, nakapamolong ako bala sa bisan isa sang mga kabikahan sang Israel, nga akon ginsogo nga manginmanugpahalab sang akon katawohan nga Israel, nga nagasiling, \u201cNgaa bala nga wala ninyo ako patindugi sing balay nga cedro?\u201d \u2019"
                },
                "8": {
                    "verse_nr": "8",
                    "verse": "Busa karon amo ini ang isiling mo sa akon alagad nga si David, \u2018Amo ini ang ginasiling sang GINOO sang mga kasoldadosan, Ginkuha ko ikaw sa palasudlan sang carnero, gikan sa pagsonod sang mga carnero, agud nga manginprincipe ka sa akon katawohan nga Israel"
                },
                "9": {
                    "verse_nr": "9",
                    "verse": "kag nag-upud ako sa imo bisan diin ka magkadto, kag gin-utud ko ang tanan mo nga kaaway gikan sa atubangan mo; kag himoon ko ikaw nga daku nga ngalan, kaangay sa ngalan sang mga dalagku nga yara sa duta."
                },
                "10": {
                    "verse_nr": "10",
                    "verse": "Kag magatangdo ako sing duug nga sa akon katawohan nga Israel, kag ako magatanum sa ila, agud nga magpuyo sila sa ila kaugalingon nga duug, kag indi na paghalinon; ukon sakiton pa sila sang mga anak sang pagkamalaut, subong sang sa una"
                },
                "11": {
                    "verse_nr": "11",
                    "verse": "subong sang adlaw nga ginsogo ko ang mga hukom sa pagdumala sang akon katawohan nga Israel; kag papahuwayon ko ikaw gikan sa tanan mo nga kaaway. Labut pa ang GINOO nagasiling sa imo nga himoon ka sang GINOO nga panimalay."
                },
                "12": {
                    "verse_nr": "12",
                    "verse": "Kon ang imo mga adlaw matuman kag magtolog ka upud sa imo mga ginikanan, bangonon ko ang imo kaliwat sa olihi nimo, nga magagikan sa imo mga kasudlan, kag palig-onon ko ang iya ginharian."
                },
                "13": {
                    "verse_nr": "13",
                    "verse": "Sia magapatindug sing balay sa akon ngalan, kag palig-onon ko ang trono sang iya ginharian sing dayon."
                },
                "14": {
                    "verse_nr": "14",
                    "verse": "Ako mangin-amay niya, kag sia mangin-anak nakon. Kon maghimo sia sing kalautan, magasilot ako sa iya sa bilogon sang mga tawo, sa mga lapdus sang mga anak sang mga tawo"
                },
                "15": {
                    "verse_nr": "15",
                    "verse": "apang ang akon malig-on nga paghigugma indi magtaliwan sa iya, subong nga ginkuha ko ini kay Saul, nga ginsikway ko sa atubangan mo."
                },
                "16": {
                    "verse_nr": "16",
                    "verse": "Kag ang imo panimalay kag ang imo ginharian papag-onon sing dayon sa atubang mo; ang imo trono palig-onon sing dayon.\u2019\u201d"
                },
                "17": {
                    "verse_nr": "17",
                    "verse": "Sono sa tanan sini nga polong, kag sono sa bug-os sini nga palanan-awon, amo ang ginpamolong ni Natan kay David."
                },
                "18": {
                    "verse_nr": "18",
                    "verse": "Niyan si David nga hari nagsulud kag naglingkod sa atubang sang GINOO, kag nagsiling sia, \u201cSin-o bala ako, O Ginoong DIOS, kag ano bala ang akon panimalay, nga gindala mo ako tubtub sa amo ini?"
                },
                "19": {
                    "verse_nr": "19",
                    "verse": "Kag ini butang nga diotay pa sa imo mga mata, O Ginoong DIOS; apang ikaw nagpamolong man nahanungud sang panimalay sang imo alagad sa malayo pa nga palaabuton, kag ini pa sono sa batasan sang mga tawo, O Ginoong DIOS!"
                },
                "20": {
                    "verse_nr": "20",
                    "verse": "Kag ano pa bala ang ikasiling ni David sa imo? Kay nakakilala ikaw sang imo alagad, O Ginoong DIOS!"
                },
                "21": {
                    "verse_nr": "21",
                    "verse": "Tungud sang imo polong, kag sono sa imo tagiposoon, nahimo mo ini nga bug-os nga pagkadaku, sa pagpakilala sang imo alagad sini."
                },
                "22": {
                    "verse_nr": "22",
                    "verse": "Busa daku ka, O GINOONG Dios; kay wala sing kaangay sa imo, ukon may iban nga Dios luwas sa imo, sono sa tanan nga amon nabatian sang amon mga idulungug."
                },
                "23": {
                    "verse_nr": "23",
                    "verse": "Ano bala nga isa ka pungsud sa duta ang kaangay sa imo katawohan nga Israel, nga ginkadtoan sang Dios sa pagtubus nga sa iya nga isa ka katawohan, sa paghimo sa iya sing ngalan, kag sa paghimo sini nga dalagku nga mga butang tungud sa imo kag makakulugmat nga mga butang tungud sa imo duta sa atubang sang imo katawohan nga imo gintubus sa imo gikan sa Egipto, gikan sa mga pungsud kag sa ila mga dios?"
                },
                "24": {
                    "verse_nr": "24",
                    "verse": "Kag ikaw nagpalig-on sa imo sang imo katawohan nga Israel nga manginkatawohan nga sa imo sa gihapon; kag ikaw, O GINOO, nangin-ila Dios."
                },
                "25": {
                    "verse_nr": "25",
                    "verse": "Kag karon, o GINOONG Dios, pamatud-i ini sing dayon ang polong nga imo napamolong nahanungud sa imo alagad kag nahanungud sa iya balay, kag himoa sono sa imo napamolong"
                },
                "26": {
                    "verse_nr": "26",
                    "verse": "kag pagpakadakuon ang imo ngalan sa gihapon, nga nagasiling, \u2018Ang GINOO sang mga kasoldadosan amo ang Dios sa ibabaw sang Israel,\u2019 kag ang balay sang imo alagad nga si David manginmalig-on sa atubangan mo."
                },
                "27": {
                    "verse_nr": "27",
                    "verse": "Kay ikaw, O GINOO sang mga kasoldadosan, ang Dios sang Israel, nagpahayag sa imo alagad, nga nagasiling, \u2018Ako magapatindug sa imo sing balay\u2019; busa ang imo alagad nakakita sa iya tagiposoon sa pagpangamuyo sini nga pangamuyo sa imo."
                },
                "28": {
                    "verse_nr": "28",
                    "verse": "Kag karon, O Ginoong DIOS, ikaw ang Dios, kag ang imo mga polong kamatooran, kag ikaw nagsaad sa imo alagad sini nga maayo nga butang"
                },
                "29": {
                    "verse_nr": "29",
                    "verse": "busa karon mahamut-an mo ang pagpakamaayo sang balay sang imo alagad, agud nga magpadayon ini sa atubang mo sa gihapon; kay ikaw, O Ginoong DIOS, nakapamolong sini, kag sa imo pagpakamaayo pagpakamaayohon ang balay sang imo alagad sa gihapon.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Sa tapus sini ginlaglag ni David ang mga Filistinhon kag ginpasakup sila, kag gin-agaw ni David ang busal sang iloy nga banwa gikan sa kamut sang mga Filistinhon."
                },
                "2": {
                    "verse_nr": "2",
                    "verse": "Kag gindaug niya ang Moab, kag gintakus sila sang inuglatid, nga ginpahigda sila sa duta; kag nagtakus sia sing duha ka latid nga palatyon, kag isa ka bug-os nga latid nga buhion. Kag ang mga Moabnon nangin-alagad kay David kag nagbuhis."
                },
                "3": {
                    "verse_nr": "3",
                    "verse": "Gindaug man ni David si Hadadezer nga anak ni Rehob, hari sang Soba, sang paglakat niya sa pagbawi sang iya ginsakpan sa Soba."
                },
                "4": {
                    "verse_nr": "4",
                    "verse": "Kag si David nag-agaw sa iya sing isa ka libo kag pito ka gatus ka mga manugkabayo, kag duha ka pulo ka libo ka hangaway nga nagalakat; kag ginkitinan ni David ang mga kabayo sa mga kangga, apang naghawid gikan sa ila nga sa isa ka gatus ka kangga."
                },
                "5": {
                    "verse_nr": "5",
                    "verse": "Kag sang nag-abut ang mga Sirianhon gikan sa Damasco sa pagtabang kay Hadadezer nga hari sang Soba, ginlaglag ni David sa mga Sirianhon ang duha ka pulo kag duha ka libo ka tawo."
                },
                "6": {
                    "verse_nr": "6",
                    "verse": "Niyan si David nagbutang sing mga pamakud nga balantayan sa Siria sang Damasco; kag ang mga Sirianhon nangin-alagad kay David kag nagbuhis. Kag ginpadaug sang GINOO si David sa bisan diin magkadto sia."
                },
                "7": {
                    "verse_nr": "7",
                    "verse": "Kag ginkuha ni David ang mga taming nga bulawan nga yara sa mga alagad ni Hadadezer, kag gindala sila sa Jerusalem."
                },
                "8": {
                    "verse_nr": "8",
                    "verse": "Kag gikan sa Beta kag sa Berotai, mga banwa ni Hadadezer, nagkuha si Hari David sing lakas kadamu nga saway."
                },
                "9": {
                    "verse_nr": "9",
                    "verse": "Sang nakabati si Toi nga hari sang Hamat nga gindaug ni David ang bug-os nga kasoldadosan ni Hadadezer"
                },
                "10": {
                    "verse_nr": "10",
                    "verse": "niyan ginpadala ni Toi si Joram nga iya anak nga lalaki kay Hari David, sa pag-abiabi sa iya, kag sa pagpakamaayo sa iya bangud nga nagpakig-away sia kay Hadadezer kag gindaug sia; kay si Hadadezer may mga pagpakig-away kay Toi. Kag si Joram nagdala sing mga suludlan nga pilak, mga suludlan nga bulawan, kag mga suludlan nga saway"
                },
                "11": {
                    "verse_nr": "11",
                    "verse": "ini sila man ginhalad ni Hari David sa GINOO, pati sang pilak kag bulawan nga ginhalad niya gikan sa tanan nga pungsud nga gindaug niya"
                },
                "12": {
                    "verse_nr": "12",
                    "verse": "gikan sa Siria, sa Moab, sa mga anak ni Amon, sa mga Filistinhon, sa Amalec, kag sa inagaw kay Hadadezer nga anak ni Rehob, hari sang Soba."
                },
                "13": {
                    "verse_nr": "13",
                    "verse": "Kag si David nakaagum nga sa iya sing ngalan. Sang pagbalik niya, ginpamatay niya sa Nalupyakan sang Asin ang napulo kag walo ka libo ka Edomnon."
                },
                "14": {
                    "verse_nr": "14",
                    "verse": "Kag nagbutang sia sing mga pamakud nga balantayan sa Edom; sa bug-os nga Edom nagbutang sia sing mga pamakud nga balantayan, kag ang bug-os nga Edomnon nangin-alagad kay David. Kag ginpadaug sang GINOO si David bisan diin magkadto sia."
                },
                "15": {
                    "verse_nr": "15",
                    "verse": "Gani si David naghari sa bug-os nga Israel; kag si David naghimo sang katarungan kag pagkamatarung sa bug-os niya nga katawohan."
                },
                "16": {
                    "verse_nr": "16",
                    "verse": "Kag si Joab nga anak ni Sarvia nagpangolo sa kasoldadosan; kag si Josafat nga anak nga lalaki ni Ahilud amo ang manugpahanumdum"
                },
                "17": {
                    "verse_nr": "17",
                    "verse": "kag si Zadok nga anak ni Ahitub kag si Ahimelec nga anak ni Abiatar mga sacerdote; kag si Seraya escriba"
                },
                "18": {
                    "verse_nr": "18",
                    "verse": "kag si Benaya nga anak ni Joiada, naggahum sa mga Keretnon kag sa mga Peletnon; kag ang mga anak nga lalaki ni David mga sacerdote."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Kag si David nagsiling, \u201cMay nabilin pa bala nga isa sa panimalay ni Saul, agud nga mapakitaan ko sia sing kalolo tungud kay Jonatan?\u201d"
                },
                "2": {
                    "verse_nr": "2",
                    "verse": "Karon may alagad gikan sa panimalay ni Saul nga ginahingalanan Siba, kag gintawag nila sia pakadto kay David; kag ang hari nagsiling sa iya, \u201cIkaw bala si Siba?\u201d Kag nagsiling sia, \u201cAng imo alagad amo sia.\u201d"
                },
                "3": {
                    "verse_nr": "3",
                    "verse": "Kag ang hari nagsiling, \u201cWala na bala sing isa nga nabilin sa panimalay ni Saul, agud nga mapakita ko ang kalolo sang Dios sa iya?\u201d Si Siba nagsiling sa hari, \u201cSi Jonatan may anak pa nga lalaki; nga piang sa iya mga tiil.\u201d"
                },
                "4": {
                    "verse_nr": "4",
                    "verse": "Ang hari nagsiling sa iya, \u201cDiin bala sia?\u201d Kag si Siba nagsiling sa hari, \u201cYari sia sa balay ni Maquir nga anak ni Amiel, sa Lo-debar.\u201d"
                },
                "5": {
                    "verse_nr": "5",
                    "verse": "Niyan nagpadala si Hari David kag ginpakuha sia sa balay ni Maquir nga anak ni Amiel, gikan sa Lo-debar."
                },
                "6": {
                    "verse_nr": "6",
                    "verse": "Kag si Mefiboset nga anak ni Jonatan, ang anak ni Saul, nag-abut kay David, naghapa, kag nagyaub. Kag si David nagsiling, \u201cMefiboset!\u201d Kag sia nagsabat, \u201cYari karon, ang imo alagad.\u201d"
                },
                "7": {
                    "verse_nr": "7",
                    "verse": "Kag si David nagsiling sa iya, \u201cDili ka mahadluk; kay ako sa pagkamatuud magapakita sa imo sing kalolo tungud kay Jonatan nga imo amay, kag magauli sa imo sang bug-os nga duta ni Saul nga imo amay; kag ikaw magakaon sa akon latok sing dalayon.\u201d"
                },
                "8": {
                    "verse_nr": "8",
                    "verse": "Kag nagyaub sia, kag nagsiling, \u201cAno bala ang imo alagad, nga magtamud ka sa amo nga ido nga patay subong sa akon?\u201d"
                },
                "9": {
                    "verse_nr": "9",
                    "verse": "Niyan gintawag sang hari si Siba, alagad ni Saul, kag nagsiling sa iya, \u201cAng tanan nga naigo kay Saul kag sa bug-os niya nga panimalay ginhatag ko sa anak sang imo agalon."
                },
                "10": {
                    "verse_nr": "10",
                    "verse": "Kag ikaw magapanguma sang duta tungud sa iya, ikaw kag ang imo mga anak nga lalaki kag ang imo mga alagad, kag tiponon mo ang mga patubas, agud nga ang anak sang imo agalon may kalan-on; apang si Mefiboset nga anak sang imo agalon magakaon sa akon latok sing dalayon.\u201d Karon si Siba may napulo kag lima ka anak nga lalaki kag duha ka pulo ka alagad."
                },
                "11": {
                    "verse_nr": "11",
                    "verse": "Niyan si Siba nagsiling sa hari, \u201cSono sa tanan nga ginsogo sang akon ginoo nga hari sa iya alagad, amo ang himoon sang imo alagad.\u201d Gani si Mefiboset nagkaon sa latok ni David, subong sang isa sang mga anak sang hari."
                },
                "12": {
                    "verse_nr": "12",
                    "verse": "Kag si Mefiboset may lanubo nga anak nga lalaki, nga ginhingalanan Mica. Kag ang tanan nga nagapuyo sa balay ni Siba mga alagad kay Mefiboset."
                },
                "13": {
                    "verse_nr": "13",
                    "verse": "Gani nagpuyo si Mefiboset sa Jerusalem; kay nagkaon sia sing dalayon sa latok sang hari. Karon sia piang sa duha niya ka tiil."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Sa tapus sini napatay ang hari sang mga anak ni Amon, kag naghari sa tal-us niya si Hanun nga iya anak."
                },
                "2": {
                    "verse_nr": "2",
                    "verse": "Kag si David nagsiling, \u201cAko magapakita sing kalolo kay Hanun nga anak ni Nahas, subong nga ang iya amay nagpakita sing kalolo sa akon.\u201d Gani ginpadala ni David ang iya mga alagad sa paglipay sa iya nahanungud sang iya amay. Kag ang mga alagad ni David nagkadto sa duta sang mga anak ni Amon."
                },
                "3": {
                    "verse_nr": "3",
                    "verse": "Apang ang mga principe sang mga anak ni Amon nagsiling kay Hanun nga ila ginoo, \u201cNagahunahuna ka bala nga nagatahud sa imo amay si David, bangud nga nagpadala sia sing mga manuglipay sa imo? Wala bala magpadala si David sang iya mga alagad sa imo sa pag-usisa sang banwa, kag sa paglampitaw sini, kag sa paglaglag sini?\u201d"
                },
                "4": {
                    "verse_nr": "4",
                    "verse": "Gani gindakup ni Hanun ang mga alagad ni David, kag ginkiskis ang katunga sang ila mga bungut, kag gingutrab ang ila mga panapton sa tunga, bisan tubtub sa ila mga balikawang, kag ginpalakat sila."
                },
                "5": {
                    "verse_nr": "5",
                    "verse": "Sang ginsugid nila ini kay David, nagpadala sia sa pagsugata sa ila, kay ang mga tawo nahuya sing daku. Kag nagsiling ang hari, \u201cPabilin kamo sa Jerico tubtub nga magtubo ang inyo mga bungut, kag ugaling magpauli.\u201d"
                },
                "6": {
                    "verse_nr": "6",
                    "verse": "Sang nakita sang mga anak ni Amon nga nanginmangil-ad sila kay David, ang mga anak ni Amon nagpadala kag nagsohol sang mga Sirianhon sang Bet-rehob, kag sang mga Sirianhon sang Soba, duha ka pulo ka libo ka hangaway nga nagalakat, kag sang hari sang Maaca, nga may isa ka libo ka tawo, kag sang mga tawo sang Tob napulo kag duha ka libo ka tawo."
                },
                "7": {
                    "verse_nr": "7",
                    "verse": "Kag sang pagkabati ni David sini, ginpadala niya si Joab, kag ang bug-os nga kasoldadosan sang gamhanan nga mga tawo."
                },
                "8": {
                    "verse_nr": "8",
                    "verse": "Kag naggowa ang mga anak ni Amon kag nagpaagisud sa inaway sa salamputan sang gawang; kag ang mga Sirianhon sang Soba kag sang Rehob, kag ang mga tawo sang Tob kag sang Maaca nagpabilin sila ila sa latagon."
                },
                "9": {
                    "verse_nr": "9",
                    "verse": "Sang nakita ni Joab nga ang inaway napahamtang batok sa iya sa atubangan kag sa likod, nagpili sia sa tanan nga pinili nga tawo sang Israel, kag ginpahamtang sila sing paagisud batok sa mga Sirianhon"
                },
                "10": {
                    "verse_nr": "10",
                    "verse": "ang nabilin sang katawohan gintugyan niya sa kamut ni Abisai nga iya utud; kag ginpahamtang niya sila sing paagisud batok sa mga anak ni Amon."
                },
                "11": {
                    "verse_nr": "11",
                    "verse": "Kag nagsiling sia, \u201cKon ang mga Sirianhon tama kabakud sa akon, niyan buligan mo ako; apang kon ang mga anak ni Amon tama kabakud sa imo, niyan ako magakara kag magabulig sa imo."
                },
                "12": {
                    "verse_nr": "12",
                    "verse": "Magpakaisug ka, kag magpakalalaki kita tungud sa aton katawohan kag tungud sa mga banwa sang aton Dios; kag himoon sang GINOO ang maayo sa iya.\u201d"
                },
                "13": {
                    "verse_nr": "13",
                    "verse": "Gani nagpalapit si Joab kag ang katawohan nga upud sa iya sa inaway batok sa mga Sirianhon; kag sila nagpalagyo gikan sa atubang niya."
                },
                "14": {
                    "verse_nr": "14",
                    "verse": "Kag sang nakita sang mga anak ni Amon nga ang mga Sirianhon nagpalagyo, nagpalagyo man sila sa atubang ni Abisai, kag nagsulud sa banwa. Niyan si Joab nagbalik gikan sa mga anak ni Amon, kag nagsulud sa Jerusalem."
                },
                "15": {
                    "verse_nr": "15",
                    "verse": "Apang sang nakita sang mga Sirianhon nga gintamaan sila sa atubang sang Israel, nagtilipon sila sing tingub."
                },
                "16": {
                    "verse_nr": "16",
                    "verse": "Kag nagpadala si Hadadezer, kag nagpagowa sang mga Sirianhon nga yara sa tabok sang Soba; kag nag-abut sila sa Elam, upud kay Sobac nga pangolo sang kasoldadosan ni Hadadezer nga nagdumala sa ila."
                },
                "17": {
                    "verse_nr": "17",
                    "verse": "Kag ginsugid ini kay David, kag gintipon niya ang bug-os nga Israel sing tingub, kag nagtabok sa Jordan, kag nag-abut sa Elam. Kag ang mga Sirianhon nagpahamtang sa ila kaugalingon sing paagisud batok kay David, kag nagpakig-away sa iya."
                },
                "18": {
                    "verse_nr": "18",
                    "verse": "Kag ang mga Sirianhon nagpalagyo gikan sa atubang sang Israel; kag ginpatay ni David sa mga Sirianhon ang mga tawo sang pito ka gatus ka kangga, kag kap-atan ka libo ka manugkabayo, kag ginpilas si Sobac nga pangolo sang ila kasoldadosan, sa bagay nga napatay sia didto."
                },
                "19": {
                    "verse_nr": "19",
                    "verse": "Kag sang nakita sang tanan nga hari nga mga alagad ni Hadadezer nga tinamaan sila sa atubang sang Israel, nagpakighidait sila sa Israel, kag nag-alagad sila sa iya. Gani ang mga Sirianhon nahadluk na gid sa pagbulig sang mga anak ni Amon."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Sa pagsapul sang tuig, sa tion nga nagagowa ang mga hari sa pag-away, si David nagpadala kay Joab, kag sang iya mga alagad upud sa iya, kag sang bug-os nga Israel; kag ginlaglag nila ang mga anak ni Amon, kag ginlikupan ang Raba. Apang si David nagpabilin sa Jerusalem."
                },
                "2": {
                    "verse_nr": "2",
                    "verse": "Kag nahanabu sa kahaponon, nga si David nagbangon gikan sa iya higdaan kag nagdayandayan sa atop sang balay sang hari, kag kutub sa atop nakita niya ang babayi nga nagapaligos; kag ang babayi tama gid katahum tolokon."
                },
                "3": {
                    "verse_nr": "3",
                    "verse": "Kag si David nagpadala kag nagpamangkot nahanungud sa babayi. Kag ang isa nagsiling, \u201cIndi bala ini si Bat-seba, ang babayi nga anak ni Eliam, ang asawa ni Urias nga Hethanon?\u201d"
                },
                "4": {
                    "verse_nr": "4",
                    "verse": "Gani si David nagpadala sing mga manugbalita, kag ginpakuha sia; kag nagpalapit sia sa iya, kag naghulid sia sa iya. (Karon nakapaninlo sia sa iya pagkahigko.) Niyan nagpauli sia sa iya balay."
                },
                "5": {
                    "verse_nr": "5",
                    "verse": "Kag ang babayi nanamkon; kag nagpadala sia kag nagsugid kay David, \u201cAko nagabusung.\u201d"
                },
                "6": {
                    "verse_nr": "6",
                    "verse": "Gani si David nagpadala kay Joab, \u201cIpadala sa akon si Urias nga Hethanon.\u201d Kag ginpadala ni Joab si Urias kay David."
                },
                "7": {
                    "verse_nr": "7",
                    "verse": "Sang nag-abut si Urias sa iya, ginpamangkot sia ni David kon paano si Joab, kag kon maanoano ang katawohan, kag kon paano ang lakat sang inaway."
                },
                "8": {
                    "verse_nr": "8",
                    "verse": "Niyan si David nagsiling kay Urias, \u201cDulhog ka sa imo balay, kag hinawi ang imo mga tiil.\u201d Kag nagtaliwan si Urias gikan sa balay sang hari, kag nagsonod sa iya ang isa ka dolot nga pagkaon gikan sa hari."
                },
                "9": {
                    "verse_nr": "9",
                    "verse": "Apang si Urias nagtolog sa ganhaan sang balay sang hari upud sang tanan nga alagad sang iya ginoo, kag wala magdulhog sa iya balay."
                },
                "10": {
                    "verse_nr": "10",
                    "verse": "Sang ginsugiran nila si David, \u201cSi Urias wala magdulhog sa iya balay,\u201d si David nagsiling kay Urias, \u201cWala ka bala maghalin sa panlakatan? Ngaa bala nga wala ka magdulhog sa imo balay?\u201d"
                },
                "11": {
                    "verse_nr": "11",
                    "verse": "Si Urias nagsiling kay David, \u201cAng kaban kag ang Israel kag ang Juda nagapuyo sa mga payag; kag ang akon ginoo nga si Joab kag ang mga alagad sang akon ginoo, nagpahamtang sing dologan sa wayang; magasulud ako bala sa akon balay, sa pagkaon kag pag-inum, kag sa paghulid sa akon asawa? Sa nagakabuhi ka, kag sa nagakabuhi ang imo kalag, indi ako maghimo sini nga butang.\u201d"
                },
                "12": {
                    "verse_nr": "12",
                    "verse": "Niyan si David nagsiling kay Urias, \u201cPabilin ka diri karon nga adlaw man, kag buwas palakton ko ikaw.\u201d Gani nagpabilin si Urias sa Jerusalem sadto nga adlaw, kag sa madason nga adlaw."
                },
                "13": {
                    "verse_nr": "13",
                    "verse": "Kag sang ginpatawag sia ni David, nagkaon kag nag-inum sia sa atubang niya, kag ginhobog niya sia; kag sa pagkagab-i naggowa sia sa paghigda sa iya higdaan upud sang mga alagad sang iya ginoo, apang wala magdulhog sa iya balay."
                },
                "14": {
                    "verse_nr": "14",
                    "verse": "Sa pagkaaga nagsulat si David kay Joab sing sulat, kag ginpadala ini sa kamut ni Urias."
                },
                "15": {
                    "verse_nr": "15",
                    "verse": "Ginsulat niya sa sulat, \u201cIbutang ninyo si Urias sa atubang gid sang inaway nga malapuyot, kag bayaan ninyo sia, agud nga maigo sia, kag mapatay.\u201d"
                },
                "16": {
                    "verse_nr": "16",
                    "verse": "Kag sang si Joab nagbantay sang banwa, ginbutang niya si Urias sa duug nga nahibaloan niya didto ang mga tawo nga isganan."
                },
                "17": {
                    "verse_nr": "17",
                    "verse": "Kag naggowa ang mga tawo sang banwa kag nagpakig-away kay Joab; kag nagkalapukan ang iban sang mga tawo nga mga alagad ni David. Si Urias nga Hethanon napatay man."
                },
                "18": {
                    "verse_nr": "18",
                    "verse": "Niyan si Joab nagpadala kag nagsugid kay David sang tanan nga butang nahanungud sang inaway"
                },
                "19": {
                    "verse_nr": "19",
                    "verse": "kag nagtogon sia sa manugbalita, \u201cKon makatapus ka sa pagsugid sa hari sang tanan nga butang nahanungud sang inaway"
                },
                "20": {
                    "verse_nr": "20",
                    "verse": "niyan, kon mag-ibwal ang kaakig sang hari, kag magsiling sia sa imo, \u2018Ngaa bala nga nagpalapit gid kamo sa banwa sa pagpakig-away? Wala bala kamo makahibalo nga magapana sila gikan sa kuta?"
                },
                "21": {
                    "verse_nr": "21",
                    "verse": "Sin-o bala ang nagpatay kay Abimelec nga anak ni Jerubeset? Wala bala paghologi sia sang isa ka babayi gikan sa kuta sang naibabaw nga bato sang galingan, sa bagay nga napatay sia sa Tebez? Ngaa bala nga nagpalapit gid kamo sa kuta?\u2019 niyan magsiling ka, \u2018Ang imo alagad nga si Urias nga Hethanon napatay man.\u2019\u201d"
                },
                "22": {
                    "verse_nr": "22",
                    "verse": "Gani naglakat ang manugbalita, kag nag-abut kag nagpahayag kay David sang tanan nga ginpadalhan sa iya ni Joab."
                },
                "23": {
                    "verse_nr": "23",
                    "verse": "Ang manugbalita nagsiling kay David, \u201cNaglandas sa amon ang mga tawo, kag naggowa sa amon sa latagon; apang ginsalakay namon sila tubtub sa salamputan sang gawang."
                },
                "24": {
                    "verse_nr": "24",
                    "verse": "Niyan ang mga manugpana nagpana sa imo mga alagad kutub sa kuta; kag ang iban sang mga alagad sang hari napatay; kag ang imo alagad nga si Urias nga Hethanon napatay man.\u201d"
                },
                "25": {
                    "verse_nr": "25",
                    "verse": "Niyan si David nagsiling sa manugbalita, \u201cAmo ini ang isiling mo kay Joab, \u2018Indi ini magpaluya sa imo, kay ang espada nagalamon sang isa subong man sang isa; baskuga ang imo pag-away batok sa banwa, kag laglaga sia.\u2019 Kag paisuga sia.\u201d"
                },
                "26": {
                    "verse_nr": "26",
                    "verse": "Sang nakabati ang asawa ni Urias nga ang iya bana nga si Urias napatay, naghaya sia tungud sang iya bana."
                },
                "27": {
                    "verse_nr": "27",
                    "verse": "Kag sang natapus ang lalaw, si David nagpasogo kag ginpakuha sia pauli sa iya balay, kag sia nangin-iya asawa, kag nag-anak sa iya sing lalaki. Apang ang butang nga nahimo ni David nagpaakig sa GINOO."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Kag ginpadala sang GINOO si Natan kay David. Nagkadto sia sa iya, kag nagsiling sa iya, \u201cMay duha ka tawo sa isa ka banwa, ang isa manggaranon kag ang isa imol."
                },
                "2": {
                    "verse_nr": "2",
                    "verse": "Ang manggaranon nga tawo may lakas kadamu nga mga panong kag kabakahan"
                },
                "3": {
                    "verse_nr": "3",
                    "verse": "apang ang imol wala luwas sang diotay nga cordera, nga iya ginbakal. Kag ginbatiti ini, kag nagdaku ini upud sa iya kag upud sa iya mga anak; ini nagkaon sang iya kaugalingon nga hungit, kag nag-inum sa iya ilimnan, kag nagluko sa iya sabak, kag nanginsubong sa iya sang isa ka anak nga babayi."
                },
                "4": {
                    "verse_nr": "4",
                    "verse": "Karon may nag-abut nga manlalagaw sa tawo nga manggaranon, kag nahilak sia magkuha sa iya kaugalingon nga panong kag sa iya kaugalingon nga kabakahan nga ihawon tungud sa manlalakat nga tawo nga nag-abut sa iya, kondi ginkuha niya ang cordera sang tawo nga imol, kag gin-ihaw ini tungud sa tawo nga nag-abut sa iya.\u201d"
                },
                "5": {
                    "verse_nr": "5",
                    "verse": "Niyan nagdabdab ang kaakig ni David batok sa tawo; kag nagsiling sia kay Natan, \u201cSa nagakabuhi ang GINOO, ang tawo nga nakahimo sini takus sa kamatayon"
                },
                "6": {
                    "verse_nr": "6",
                    "verse": "kag ulian niya ang cordera sing apat ka pilo, bangud nga naghimo sia sini nga butang, kag bangud nga wala sia sing kaawa.\u201d"
                },
                "7": {
                    "verse_nr": "7",
                    "verse": "Si Natan nagsiling kay David, \u201cIkaw amo ang tawo. Amo ini ang ginasiling sang GINOO, ang Dios sang Israel, \u2018Ako naghaplas sa imo nga hari sa Israel, kag ginluwas ko ikaw sa kamut ni Saul"
                },
                "8": {
                    "verse_nr": "8",
                    "verse": "kag ako naghatag sa imo sang balay sang imo agalon kag sang mga asawa sang imo agalon sa imo sabak, kag naghatag sa imo sang balay sang Israel kag sang Juda; kag kon ini tama pa kadiotay, ako nagdugang kuntani sa imo sang amo kag amo nga mga butang."
                },
                "9": {
                    "verse_nr": "9",
                    "verse": "Ngaa bala nga gintamay mo ang polong sang GINOO, sa paghimo sang malaut sa iya itololok? Ginpatay mo sa espada si Urias nga Hethanon, kag ginkuha mo ang iya asawa nga mangin-asawa mo, kag ginpapatay sia sa espada sang mga anak ni Amon."
                },
                "10": {
                    "verse_nr": "10",
                    "verse": "Busa karon ang espada indi magbulag nga mas-a sa imo panimalay, bangud nga gintamay mo ako, kag ginkuha mo ang asawa ni Urias nga Hethanon nga mangin-imo asawa.\u2019"
                },
                "11": {
                    "verse_nr": "11",
                    "verse": "Amo ini ang ginasiling sang GINOO, \u2018Yari karon, magabangon ako sing malaut batok sa imo gikan sa imo kaugalingon nga panimalay; kag kuhaon ko ang imo mga asawa gikan sa imo mga mata, kag ihatag sila sa imo abyan, kag sia magahulid sa imo mga asawa sa dayag sini nga adlaw."
                },
                "12": {
                    "verse_nr": "12",
                    "verse": "Kay ginhimo mo ini sa tago; apang himoon ko ini sa atubang sang bug-os nga Israel, kag sa dayag sang adlaw.\u2019\u201d"
                },
                "13": {
                    "verse_nr": "13",
                    "verse": "Si David nagsiling kay Natan, \u201cNakasala ako batok sa GINOO.\u201d Kag si Natan nagsiling kay David, \u201cAng GINOO man nagsikway sang imo sala; dili ka mapatay."
                },
                "14": {
                    "verse_nr": "14",
                    "verse": "Apang, bangud nga paagi sini nga buhat naghatag ka sing daku nga kahigayonan sa mga kaaway sang GINOO sa pagpasipala, ang bata man nga natawo sa imo mapatay sing totoo.\u201d"
                },
                "15": {
                    "verse_nr": "15",
                    "verse": "Niyan si Natan nagpauli sa iya balay.\nKag ginsakit sang GINOO ang bata nga gin-anak sang asawa ni Urias kay David, kag nagbalatian ini sing tama."
                },
                "16": {
                    "verse_nr": "16",
                    "verse": "Busa si David nagpakilooy sa Dios tungud sang bata; kag nagpuasa si David, kag nagsulud kag naghigda sa duta sa bug-os nga gab-i."
                },
                "17": {
                    "verse_nr": "17",
                    "verse": "Kag nagtindug ang mga tigulang sang iya balay sa luyo niya, sa pagbangon sa iya gikan sa duta; apang indi sia buut, bisan magkaon upud sa ila."
                },
                "18": {
                    "verse_nr": "18",
                    "verse": "Sa ikapito nga adlaw ang bata napatay. Kag ang mga alagad ni David nahadluk magsugid sa iya nga ang bata patay na; kay nagsiling sila, \u201cYari karon, sang buhi pa ang bata, nagpamolong kita sa iya, kag wala sia magpamati sa aton tingug; paano bala niyan ang pagsakit niya sang iya kaugalingon kon sugiran naton sia nga ang bata patay na?\u201d"
                },
                "19": {
                    "verse_nr": "19",
                    "verse": "Apang sang nakita ni David nga ang iya mga alagad nagahinutikay, ginhantup ni David nga ang bata patay na; kag si David nagsiling sa iya mga alagad, \u201cPatay na bala ang bata?\u201d Kag sila nagsiling, \u201cPatay na sia.\u201d"
                },
                "20": {
                    "verse_nr": "20",
                    "verse": "Niyan si David nagtindug gikan sa duta, kag nagpaninlo, kag nagpanghaplas sang iya kaugalingon, kag nag-ilis sang iya panapton; kag nagsulud sia sa balay sang GINOO, kag nagsimba; niyan nagpauli sia sa iya kaugalingon nga balay; kag sang nagpangayo sia, ginbutangan nila sia sing pagkaon, kag nagkaon sia."
                },
                "21": {
                    "verse_nr": "21",
                    "verse": "Niyan nagsiling sa iya ang iya mga alagad, \u201cAno bala ini nga butang nga imo nahimo? Nagpuasa ka kag naghibi tungud sa bata sang buhi pa ini; apang sang patay na ang bata, nagtindug ka kag nagkaon.\u201d"
                },
                "22": {
                    "verse_nr": "22",
                    "verse": "Nagsiling sia, \u201cSang buhi pa ang bata, nagpuasa ako kag naghibi; kay nagsiling ako, \u2018Sin-o bala ang nakahibalo nga ang GINOO indi magkalooy sa akon, agud nga mabuhi ang bata?\u2019"
                },
                "23": {
                    "verse_nr": "23",
                    "verse": "Apang karon patay na sia; ngaa bala nga magpuasa pa ako? Sarang ko bala sia mapabalik liwat? Ako makadto sa iya, apang sia indi magbalik sa akon.\u201d"
                },
                "24": {
                    "verse_nr": "24",
                    "verse": "Niyan ginlipay ni David si Bat-seba, nga iya asawa, kag nagsulud sa iya, kag naghulid sa iya; kag nag-anak sia sing lalaki, kag ginhingalanan niya sia Salomon. Kag ang GINOO naghigugma sa iya"
                },
                "25": {
                    "verse_nr": "25",
                    "verse": "kag nagpadala sia sa kamut ni Natan nga manalagna; gani gintawag niya ang iya ngalan Jedidia, tungud sang GINOO."
                },
                "26": {
                    "verse_nr": "26",
                    "verse": "Karon si Joab nag-away batok sa Raba sang mga anak ni Amon, kag gin-agaw ang banwa nga harianon."
                },
                "27": {
                    "verse_nr": "27",
                    "verse": "Kag si Joab nagpadala sing mga manugbalita kay David, kag nagsiling, \u201cAko nagpakig-away sa Raba; hoo, naagaw ko ang banwa sang mga tubig."
                },
                "28": {
                    "verse_nr": "28",
                    "verse": "Busa, karon, tipona sing tingub ang katawohan nga nabilin, kag magpahamtang sing dologan batok sa banwa, kag agawa ini; basi nga maagaw ko ang banwa, kag tawgon ini sono sa akon ngalan.\u201d"
                },
                "29": {
                    "verse_nr": "29",
                    "verse": "Gani gintipon sing tingub ni David ang bug-os nga katawohan kag nagkadto sa Raba, kag gin-away ini kag gin-agaw ini."
                },
                "30": {
                    "verse_nr": "30",
                    "verse": "Kag ginkuha niya ang purungpurung sang ila hari sa iya olo; ang iya timbang isa ka talanton nga bulawan, kag may mga bato nga bilidhon; kag ginbutang ini sa olo ni David. Kag nagdala sia sing tama kadamu nga inagaw gikan sa banwa."
                },
                "31": {
                    "verse_nr": "31",
                    "verse": "Kag gindala niya pagowa ang katawohan nga yara sa iya, kag ginbutang sila sa mga lagari kag sa mga pakalas nga salsalon kag sa mga wasay nga salsalon, kag ginpapangabudlay sila sa horno sang tisa; kag amo ini ang ginhimo niya sa tanan nga banwa sang mga anak ni Amon. Niyan si David kag ang bug-os nga katawohan nagpauli sa Jerusalem."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Karon sa tapus sini si Absalom nga anak ni David, may maayoayo nga utud nga babayi, nga ginhingalanan Tamar; kag ginhigugma sia ni Amnon nga anak ni David."
                },
                "2": {
                    "verse_nr": "2",
                    "verse": "Kag si Amnon nagpalibog sing tama sa bagay nga nagbalatian sia bangud kay Tamar nga iya utud; kay sia ulay, kag daw tama kaiwat kay Amnon ang paghimo sing bisan ano nga butang sa iya."
                },
                "3": {
                    "verse_nr": "3",
                    "verse": "Apang si Amnon may abyan, nga ginhingalanan si Jonadab, ang anak ni Simea, utud ni David; kag si Jonadab tawo nga tama gid kalalang."
                },
                "4": {
                    "verse_nr": "4",
                    "verse": "Kag sia nagsiling sa iya, \u201cO anak sang hari, ngaa bala naganiwang ka adlawadlaw? Indi ka bala magsugid sa akon?\u201d Si Amnon nagsiling sa iya, \u201cAko nahigugma kay Tamar, utud nga babayi ni Absalom nga akon utud.\u201d"
                },
                "5": {
                    "verse_nr": "5",
                    "verse": "Si Jonadab nagsiling sa iya, \u201cHigda ka sa imo higdaan, kag magmulumasakit ka; kag kon ang imo amay magkari sa pagduaw sa imo, isiling sa iya, \u2018Pakari-a ang akon utud nga si Tamar kag magpakaon sa akon, kag maghimo sing pagkaon sa akon itololok, agud nga akon ini makita, kag magkaon sini gikan sa iya kamut.\u2019\u201d"
                },
                "6": {
                    "verse_nr": "6",
                    "verse": "Gani si Amnon naghigda, kag nagpamulumasakit sia; kag sang nag-abut ang hari sa pagduaw sa iya, si Amnon nagsiling sa hari, \u201cNagaampo ako sa imo, pakari-a ang akon utud nga si Tamar kag himoan ako sing duha ka bilog nga kalan-onon sa itololok ko, agud nga magkaon ako gikan sa iya kamut.\u201d"
                },
                "7": {
                    "verse_nr": "7",
                    "verse": "Niyan si David nagpasogo sa iya puluy-an kay Tamar, nga nagasiling, \u201cKadto ka karon sa balay ni Amnon nga imo utud, kag himoi sia sing pagkaon.\u201d"
                },
                "8": {
                    "verse_nr": "8",
                    "verse": "Gani si Tamar nagkadto sa balay sang iya utud nga si Amnon, kag naghigda sia. Kag sia nagkuha sing linamas, kag ginlamas ini, kag naghimo sing mga kalan-onon sa iya itololok, kag nagluto sang mga kalan-onon."
                },
                "9": {
                    "verse_nr": "9",
                    "verse": "Kag ginbahit niya ang sartin kag ginbobo sila sa atubang niya, apang nagdumili sia sa pagkaon. Kag si Amnon nagsiling, \u201cPagowaa gikan sa akon ang tanan nga tawo.\u201d Gani naggowa sila ang tagsa ka tawo gikan sa iya."
                },
                "10": {
                    "verse_nr": "10",
                    "verse": "Niyan si Amnon nagsiling kay Tamar, \u201cDalha ang pagkaon sa hulut, agud nga ako magkaon gikan sa imo kamut.\u201d Kag ginkuha ni Tamar ang mg kalan-onon nga iya nahimo, kag gindala sila sa sulud sang hulut sa iya utud nga si Amnon."
                },
                "11": {
                    "verse_nr": "11",
                    "verse": "Apang sang nadala niya sila malapit sa iya sa pagkaon, gindakup niya sia, kag nagsiling sa iya, \u201cKari, hulid ka sa akon, utud ko.\u201d"
                },
                "12": {
                    "verse_nr": "12",
                    "verse": "Sia nagsabat sa iya, \u201cDili, utud ko, dili ako paglugusa; kay ang subong nga butang dili dapat himoon sa Israel; dili ka maghimo sini nga kabuangan."
                },
                "13": {
                    "verse_nr": "13",
                    "verse": "Kag ako, diin ko bala dalhon ang akon kahuluy-an? Kag nahanungud sa imo, manginsubong ka sang isa sang mga kulangkulang sa Israel. Busa karon, ginaampo ko sa imo, hambala ang hari; kay indi sia magpugung sa akon sa imo.\u201d"
                },
                "14": {
                    "verse_nr": "14",
                    "verse": "Wala sing sapayan indi sia magpamati sa iya tingug; apang bangud nga makusug pa sa iya, ginlugus niya sia, kag naghulid sa iya."
                },
                "15": {
                    "verse_nr": "15",
                    "verse": "Niyan si Amnon nagdumut sa iya sa lakas kadaku nga dumut; kay ang dumut nga gindumut niya sa iya daku pa sa gugma nga ginhigugma niya sa iya. Kag si Amnon nagsiling sa iya, \u201cTindug ka, halin.\u201d"
                },
                "16": {
                    "verse_nr": "16",
                    "verse": "Apang sia nagsiling sa iya, \u201cDili subong, bangud nga ini nga daku nga sayup sa pagtabog sa akon malain pa sang sa isa nga ginhimo mo sa akon.\u201d Apang indi sia magpamati sa iya."
                },
                "17": {
                    "verse_nr": "17",
                    "verse": "Gintawag niya ang iya alagad nga nag-alagad sa iya kag nagsiling, \u201cPagowaa karon ini nga babayi gikan sa akon, kag pintali ang ganhaan sa olihi niya.\u201d"
                },
                "18": {
                    "verse_nr": "18",
                    "verse": "Karon napanaptan sia sing bayo nga sarisari sing mga duag; kay sa amo nga mga panapton ginpanaptan ang mga ulay nga mga anak sang mga hari. Gani gindala sia pagowa sang iya alagad, kag ginpintalan ang ganhaan sa olihi niya."
                },
                "19": {
                    "verse_nr": "19",
                    "verse": "Kag si Tamar nagbutang sing abo sa iya olo, kag nagkusnit sang iya panapton nga sarisari sing mga duag nga ginpanaput niya; kag ginbutang niya ang iya mga kamut sa iya olo, kag naglakat sa iya dalanon, nga nagahaya sa nagalakat sia."
                },
                "20": {
                    "verse_nr": "20",
                    "verse": "Kag nagsiling sa iya ang iya utud nga si Absalom, \u201cNakaupud bala sa imo ang imo utud nga si Amnon? Karon hipus ka, utud ko; utud mo sia; dili pagkalisdi sa tagiposoon ini nga butang.\u201d Gani si Tamar nagpabilin nga mamingaw, sa balay ni Absalom nga iya utud."
                },
                "21": {
                    "verse_nr": "21",
                    "verse": "Sang pagkabati ni Hari David sini tanan nga butang, nagsingkal gid sia."
                },
                "22": {
                    "verse_nr": "22",
                    "verse": "Apang si Absalom wala magpamolong kay Amnon sing maayo ukon malain; kay si Absalom nagdumut kay Amnon, bangud nga ginlugus niya si Tamar nga iya utud."
                },
                "23": {
                    "verse_nr": "23",
                    "verse": "Sa tapus ang duha ka tuig nga bug-os si Absalom may mga manug-alot sang mga carnero sa Baal-hazor, nga yara sa luyo sang Efraim, kag gin-agda ni Absalom ang tanan nga anak sang hari."
                },
                "24": {
                    "verse_nr": "24",
                    "verse": "Kag si Absalom nagkadto sa hari, kag nagsiling, \u201cYari karon, ang imo alagad may mga manug-alot sang mga carnero; ginaampo ko sa imo mag-upud ang hari kag ang iya mga alagad sa imo alagad.\u201d"
                },
                "25": {
                    "verse_nr": "25",
                    "verse": "Apang ang hari nagsiling kay Absalom, \u201cDili, anak ko, indi nga tanan kami magkadto, basi nga kami manginmabug-at sa imo.\u201d Ginpilit niya sia, apang si David indi buut magkadto kondi ginpakamaayo sia."
                },
                "26": {
                    "verse_nr": "26",
                    "verse": "Niyan si Absalom nagsiling, \u201cKon indi, ginaampo ko sa imo, paupda sa amon si Amnon nga akon utud.\u201d Kag ang hari nagsiling sa iya, \u201cNgaa bala nga mag-upud sia sa imo?\u201d"
                },
                "27": {
                    "verse_nr": "27",
                    "verse": "Apang si Absalom nagpilit sa iya kag ginpaupud niya sa iya si Amnon kag ang tanan nga anak sang hari."
                },
                "28": {
                    "verse_nr": "28",
                    "verse": "Niyan si Absalom nagsogo sa iya mga alagad, \u201cTandai ninyo karon kon ang tagiposoon ni Amnon nagakasadya sa alak, kag kon magsiling ako sa inyo, \u2018Lab-a si Amnon,\u2019 niyan patya sia. Dili magkahadluk; wala bala ako magsogo sa inyo? Magpakaisug kamo kag mapakaisganan.\u201d"
                },
                "29": {
                    "verse_nr": "29",
                    "verse": "Gani ang mga alagad ni Absalom naghimo kay Amnon subong sang nasogo sa ila ni Absalom. Niyan nagtilindug ang tanan nga anak sang hari, kag nagsakay ang tagsa ka tawo sa iya mula kag nagpalagyo."
                },
                "30": {
                    "verse_nr": "30",
                    "verse": "Sang sa dalanon pa sila, nag-abut kay David ang mga balita, \u201cGinpatay ni Absalom ang tanan nga anak sang hari, kag wala sing isa sa ila nga nabilin.\u201d"
                },
                "31": {
                    "verse_nr": "31",
                    "verse": "Niyan nagtindug ang hari, kag nagkusnit sang iya mga panapton, kag naghigda sa duta; kag ang tanan niya nga alagad nagtindug sa luyo nga nakusnit ang ila mga panapton."
                },
                "32": {
                    "verse_nr": "32",
                    "verse": "Apang si Jonadab nga anak ni Simea, utud ni David, nagsiling, \u201cDili magbanta ang akon ginoo nga ginpatay nila ang tanan nga pamatan-on nga lalaki nga mga anak sang hari, kay si Amnon lamang ang napatay, kay tungud sa gintangdo ni Absalom ini napat-ud kutub sa adlaw nga ginlugus niya si Tamar nga iya utud."
                },
                "33": {
                    "verse_nr": "33",
                    "verse": "Busa karon dili magkalisud sa iya tagiposoon ang akon ginoo nga hari sini nga butang sa paghunahuna nga ang tanan nga anak sang hari napatay; kay si Amnon lamang ang napatay.\u201d"
                },
                "34": {
                    "verse_nr": "34",
                    "verse": "Apang si Absalom nagpalagyo. Kag ang pamatan-on nga lalaki nga nagbantay nagbayaw sang iya mga mata, kag naglantaw, kag yari karon, may nag-abut nga labi kadamu nga katawohan sa dalanon sa banglid sa nalikod niya."
                },
                "35": {
                    "verse_nr": "35",
                    "verse": "Kag si Jonadab nagsiling sa hari, \u201cYari karon, ang mga anak sang hari nagapakari; sono sa ginsiling sang imo alagad, amo ini.\u201d"
                },
                "36": {
                    "verse_nr": "36",
                    "verse": "Kag sa gilayon nga nakatapus sia sa pagpamolong, yari karon, ang mga anak sang hari nag-abut, kag nagbayaw sang ila tingug kag naghinibi; kag ang hari man kag ang tanan niya nga alagad naghinibi sing tama gid."
                },
                "37": {
                    "verse_nr": "37",
                    "verse": "Apang si Absalom nagpalagyo, kag nagkadto kay Talmai nga anak ni Amihud, hari sang Gesur. Kag si David naglalaw tungud sa iya anak adlawadlaw."
                },
                "38": {
                    "verse_nr": "38",
                    "verse": "Gani si Absalom nagpalagyo, kag nagkadto sa Gesur, kag yadto didto sing tatlo ka tuig."
                },
                "39": {
                    "verse_nr": "39",
                    "verse": "Kag nahidlaw si Hari David kay Absalom; kay ginlipay sia nahanungud kay Amnon, kay patay na sia."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Karon nahantup ni Joab nga anak ni Sarvia nga ang tagiposoon sang hari yara kay Absalom."
                },
                "2": {
                    "verse_nr": "2",
                    "verse": "Kag si Joab nagpadala sa Tekoa, kag nagpakuha didto sing isa ka babayi nga maalamon, kag nagsiling sa iya, \u201cMagpakamanuglalaw ka, kag magsuklub sing panapton sa lalaw; dili ka magpanghaplas sing lana, kondi magpakasubong ka sang babayi nga naglalaw sing malawig nga tion tungud sa patay"
                },
                "3": {
                    "verse_nr": "3",
                    "verse": "kag magsulud ka sa hari, kag magpamolong sa iya sa sini nga bagay.\u201d Gani ginbutang ni Joab ang mga polong sa iya baba."
                },
                "4": {
                    "verse_nr": "4",
                    "verse": "Sang nagpamolong sa hari ang babayi nga Tekoanhon, naghapa sia sa duta, kag nagyaub, kag nagsiling, \u201cTabang, O hari.\u201d"
                },
                "5": {
                    "verse_nr": "5",
                    "verse": "Kag ang hari nagsiling sa iya, \u201cAno bala ang ginabatyag mo?\u201d Nagsabat sia, \u201cAko sa pagkamatuud balo; kag ang akon bana napatay."
                },
                "6": {
                    "verse_nr": "6",
                    "verse": "Kag ang imo ulipon may duha ka anak nga lalaki, kag sila nga duha nag-away sa latagon; wala sing bisan sin-o nga matambag sa ila, apang ginlabo sang isa ang isa kag ginpatay sia."
                },
                "7": {
                    "verse_nr": "7",
                    "verse": "Kag karon ang bug-os nga panimalay nagtindug batok sa imo ulipon, kag nagasiling sila, \u2018Itugyan ang nagpatay sa iya utud, agud nga mapatay namon sia tungud sa kabuhi sang iya utud nga iya ginpatay\u2019; kag sa amo laglagon ang kaliwat man. Sa sini palongon nila ang akon baga nga nabilin, kag indi magbilin sa akon bana sing ngalan ukon salin sa kadaygan sang duta.\u201d"
                },
                "8": {
                    "verse_nr": "8",
                    "verse": "Niyan ang hari nagsiling sa babayi, \u201cPauli ka sa imo balay, kay ako magatugon nahanungud sa imo.\u201d"
                },
                "9": {
                    "verse_nr": "9",
                    "verse": "Kag ang babayi nga Tekoanhon nagsiling sa hari, \u201cGinoo ko, O hari, ang kalautan maholog sa akon, kag sa panimalay sang akon amay; kag ang hari kag ang iya lingkoran nga harianon manginwala sing sala.\u201d"
                },
                "10": {
                    "verse_nr": "10",
                    "verse": "Ang hari nagsiling, \u201cAng bisan sin-o nga magsiling sing bisan ano sa imo, dalha sia sa akon, kag indi na sia makahilabut sa imo.\u201d"
                },
                "11": {
                    "verse_nr": "11",
                    "verse": "Niyan nagsiling sia, \u201cGinaampo ko sa imo ang hari magpanumdum sa GINOO nga imo Dios, agud nga ang manugtimalus sang dugo indi na maglaglag, basi nga laglagon nila ang akon anak.\u201d Nagsiling sia, \u201cSa nagakabuhi ang GINOO, wala sing maholog sa duta nga bisan isa ka bohok sang olo sang imo anak.\u201d"
                },
                "12": {
                    "verse_nr": "12",
                    "verse": "Niyan ang babayi nagsiling, \u201cGinaampo ko sa imo pahambala ang imo ulipon sing isa ka polong sa akon ginoo nga hari.\u201d Sia nagsiling, \u201cIsiling.\u201d"
                },
                "13": {
                    "verse_nr": "13",
                    "verse": "Kag ang babayi nagsiling, \u201cNgaa bala niyan nga nagapahito ka sing amo nga butang batok sa katawohan sang Dios? Kay sa paghambal sini nga polong ang hari kasubong sang isa nga malinapason, nga ang hari wala magpapauli sang iya tinapok."
                },
                "14": {
                    "verse_nr": "14",
                    "verse": "Kita kinahanglan nga mapatay, kag subong sang tubig nga naula sa duta, nga indi na matipon liwat; apang ang Dios wala nagakuha sang kabuhi kondi nagapahito sing kalalangan nga sia nga tinapok indi manginsinikway gikan sa iya."
                },
                "15": {
                    "verse_nr": "15",
                    "verse": "Karon sa ginatan-aw nga ako nagkari sa pagpamolong sini nga polong sa akon ginoo nga hari ini bangud nga ang katawohan nagpahadluk sa akon; kag ang imo ulipon nagsiling, \u2018Magapamolong ako karon sa hari; ayhan ang hari magahimo sang pangabay sang iya alagad."
                },
                "16": {
                    "verse_nr": "16",
                    "verse": "Kay ang hari magapamati, sa pagluwas sang iya alagad gikan sa kamut sang tawo nga buut maglaglag sa akon kag sa akon anak sing tingub gikan sa panublion sang Dios.\u2019"
                },
                "17": {
                    "verse_nr": "17",
                    "verse": "Niyan ang imo ulipon nagsiling, \u2018Ginaampo ko sa imo ang polong sang akon ginoo nga hari manginkalinongan\u2019; kay subong sang manugtunda sang Dios amo ini ang akon ginoo nga hari sa paghibalo sang maayo kag malain. Ang GINOO nga imo Dios manginkaupud mo!\u201d"
                },
                "18": {
                    "verse_nr": "18",
                    "verse": "Niyan ang hari nagsabat sa babayi, \u201cIndi pag-ilikum sa akon ang bisan ano nga butang nga akon ipamangkot sa imo.\u201d Kag ang babayi nagsiling, \u201cMagpamolong karon ang akon ginoo nga hari.\u201d"
                },
                "19": {
                    "verse_nr": "19",
                    "verse": "Ang hari nagsiling, \u201cUpud bala sa imo ang kamut ni Joab sa sini tanan?\u201d Ang babayi nagsabat kag nagsiling, \u201cSa nagakabuhi ang imo kalag, ginoo ko nga hari, wala sing makalipas sa too ukon sa wala sang bisan ano nga napamolong sang akon ginoo nga hari. Kay ang imo alagad nga si Joab sia nagpangabay sa akon; sia ang nagbutang sa baba sang imo ulipon sini tanan nga polong."
                },
                "20": {
                    "verse_nr": "20",
                    "verse": "Sa pagbaylo sang dagway sang butang ginhimo ini ni Joab nga imo alagad. Apang ang akon ginoo maalam sono sa kaalam sang manugtunda sang Dios sa pagkilala sang tanan nga butang nga yara sa duta.\u201d"
                },
                "21": {
                    "verse_nr": "21",
                    "verse": "Niyan ang hari nagsiling kay Joab, \u201cYari karon, ako naghimo sini nga butang; busa lakat ka, pabalika ang pamatan-on nga si Absalom.\u201d"
                },
                "22": {
                    "verse_nr": "22",
                    "verse": "Kag si Joab naghapa sa duta, kag nagyaub, kag nagpakamaayo sang hari; kag si Joab nagsiling, \u201cKaron nga adlaw nakilala sang imo alagad nga ako nakapahamuut sa imo itololok, ginoo ko nga hari, nga ang hari naghimo sang pangabay sang iya alagad.\u201d"
                },
                "23": {
                    "verse_nr": "23",
                    "verse": "Gani si Joab nagtindug kag nagkadto sa Gesur, kag gindala si Absalom sa Jerusalem."
                },
                "24": {
                    "verse_nr": "24",
                    "verse": "Kag ang hari nagsiling, \u201cPapauli-a sia sa iya kaugalingon nga balay; dili sia pagpatan-awa sang akon nawung.\u201d Gani si Absalom nagpauli sa iya kaugalingon nga balay, kag wala makakita sang nawung sang hari."
                },
                "25": {
                    "verse_nr": "25",
                    "verse": "Karon sa bug-os nga Israel wala na sing dalayawon pa subong kay Absalom tungud sang iya kaayoayo; kutub sa dapadapa sang iya tiil tubtub sa alimpudwan sang iya olo wala kasawayan sa iya."
                },
                "26": {
                    "verse_nr": "26",
                    "verse": "Kag kon maggunting sia sang bohok sang iya olo (karon ginaguntingan niya ini sa katapusan sang tagsa ka tuig; bangud nga mabug-at ini sa iya, busa ginaguntingan niya ini), ang iya bohok gintimbang niya sa duha ka gatus ka siclo, sono sa itilimbang sang hari."
                },
                "27": {
                    "verse_nr": "27",
                    "verse": "Natawo kay Absalom ang tatlo ka lalaki, kag isa ka anak nga babayi nga ginhingalanan si Tamar; maayoayo sia sing dagway nga babayi."
                },
                "28": {
                    "verse_nr": "28",
                    "verse": "Gani nagpuyo si Absalom sa bug-os nga duha ka tuig sa Jerusalem, kag wala sia makakita sang nawung sang hari."
                },
                "29": {
                    "verse_nr": "29",
                    "verse": "Niyan ginpatawag ni Absalom si Joab, nga ipadala sia sa hari; apang si Joab indi magkadto sa iya. Kag nagsogo sia sa ikaduha, apang indi sia magkadto."
                },
                "30": {
                    "verse_nr": "30",
                    "verse": "Niyan nagsiling si Absalom sa iya mga alagad, \u201cTan-awa, ang uma ni Joab malapit sa akon, kag may sebada sia didto; lakat kamo kag tutdi ini sing kalayo.\u201d Gani gintutdan sing kalayo sang mga alagad ni Absalom ang uma."
                },
                "31": {
                    "verse_nr": "31",
                    "verse": "Niyan nagtindug si Joab kag nagkadto kay Absalom sa iya balay, kag nagsiling sa iya, \u201cNgaa bala nga gintutdan sing kalayo sang imo mga alagad ang akon uma?\u201d"
                },
                "32": {
                    "verse_nr": "32",
                    "verse": "Si Absalom nagsabat kay Joab, \u201cYari karon, ginpakadtoan ko ikaw, \u2018Kari diri, agud nga mapadala ko ikaw sa hari, sa pagsiling, \u201cNgaa bala nga nagkari ako gikan sa Gesur? Maayo pa sa akon nga didto ginhapon.\u201d Busa karon patan-awa ako sang guya sang hari; kag kon may kalautan ako, patyon niya ako.\u2019\u201d"
                },
                "33": {
                    "verse_nr": "33",
                    "verse": "Gani si Joab nagkadto sa hari, kag nagsugid sa iya; kag ginpatawag niya si Absalom. Gani nagkadto sia sa hari, kag naghapa sa duta sa atubang sang hari; kag ang hari naghaluk kay Absalom."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Sa tapus sini si Absalom nag-aman nga sa iya sing mga kangga kag mga kabayo, kag kalim-an ka lalaki sa pagdalagan sa una niya."
                },
                "2": {
                    "verse_nr": "2",
                    "verse": "Kag si Absalom nagbangon sing aga pa kag nagtindug sa higad sang dalan sang gawang; kag kon ang bisan sin-ong tawo may kasaba nga dapat magkadto sa hari nga hukman, niyan ginpatawag sia ni Absalom, kag nagsiling, \u201cTaga-diin ka bala nga banwa?\u201d Kag nagsiling sia, \u201cAng imo alagad isa sang mga kabikahan sang Israel,\u201d"
                },
                "3": {
                    "verse_nr": "3",
                    "verse": "si Absalom nagsiling sa iya, \u201cTan-awa, ang imo kasaba maayo kag matarung; apang wala sing tawo nga gintugyanan sang hari nga magpamati sa imo.\u201d"
                },
                "4": {
                    "verse_nr": "4",
                    "verse": "Labut pa si Absalom nagsiling, \u201cO kon ako kuntani ang ginhimo nga hukom sa duta! Niyan magkari sa akon ang tagsa ka tawo nga may kasaba ukon kasuayon, kag himoan ko sia sing katarungan.\u201d"
                },
                "5": {
                    "verse_nr": "5",
                    "verse": "Kag kon ang bisan sin-ong tawo magpalapit sa pagyaub sa iya, gin-untay niya ang iya kamut, kag dakpon sia, kag halukan sia."
                },
                "6": {
                    "verse_nr": "6",
                    "verse": "Sa sining bagay naghimo si Absalom sa tanan sa Israel nga nagkadto sa hari nga hukman; gani si Absalaom nagbihag sang mga tagiposoon sang mga tawo sang Israel."
                },
                "7": {
                    "verse_nr": "7",
                    "verse": "Kag sa katapusan sang kap-atan ka tuig, si Absalom nagsiling sa hari, \u201cGina-ampo ko sa imo tuguti ako sa pagkadto kag sa pagbayad sang akon saad, nga ginsaad ko sa GINOO, sa Hebron."
                },
                "8": {
                    "verse_nr": "8",
                    "verse": "Kay ang imo alagad nagsaad sing isa ka saad sang nagpabilin ako sa Gesur sa Siria, nga nagasiling, \u2018Kon sa pagkamatuud ang GINOO magdala sa akon liwat sa Jerusalem, alagdon ko ang GINOO.\u2019\u201d"
                },
                "9": {
                    "verse_nr": "9",
                    "verse": "Ang hari nagsiling sa iya, \u201cLakat ka sa paghidait.\u201d Gani nagtindug sia, kag nagkadto sa Hebron."
                },
                "10": {
                    "verse_nr": "10",
                    "verse": "Apang si Absalom nagpadala sing mga lampitaw sa tanan gid nga kabikahan sang Israel, nga nagasiling, \u201cSa gilayon nga mabatian ninyo ang tonog sang budyong, niyan magsiling kamo, \u2018Si Absalom hari sa Hebron!\u2019\u201d"
                },
                "11": {
                    "verse_nr": "11",
                    "verse": "Nag-upud kay Absalom ang duha ka gatus ka lalaki gikan sa Jerusalem nga ginpangagda, kag naglakat sa ila kabunayag, kag wala sila sing nahibaloan nga bisan anong butang."
                },
                "12": {
                    "verse_nr": "12",
                    "verse": "Kag si Absalom nagpatawag kay Ahitofel nga Gilonhon, ang palangkoton ni David, gikan sa iya banwa sa Gilo sang nagadolot sia sang mga halad. Kag ang pagpuhon mabakud, kay ang katawohan nagdugang sing dalayon upud kay Absalom."
                },
                "13": {
                    "verse_nr": "13",
                    "verse": "Kag may nag-abut nga manugbalita kay David, nga nagasiling, \u201cAng mga tagiposoon sang mga tawo sang Israel nagasonod kay Absalom.\u201d"
                },
                "14": {
                    "verse_nr": "14",
                    "verse": "Niyan si David nagsiling sa tanan niyang alagad nga upud sa iya sa Jerusalem, \u201cTindug kamo, kag malagyo kita; kay basi wala sa aton sing makapalagyo kay Absalom; dalidali kamo sa pagtaliwan, basi kon malambut niya kita sing madali, kag magpatupa sing malaut sa aton, kag maglaglag sang banwa sa sulab sang espada.\u201d"
                },
                "15": {
                    "verse_nr": "15",
                    "verse": "Kag ang mga alagad sang hari nagsiling sa hari, \u201cYari karon, ang imo mga alagad handa sa paghimo sang bisan anong pilion sang akon ginoong hari.\u201d"
                },
                "16": {
                    "verse_nr": "16",
                    "verse": "Gani ang hari naggowa, kag ang bug-os niyang panimalay sa olihi niya. Kag ginbilin sang hari ang napulo ka babayi nga mga hinuptan sa pagbantay sang balay."
                },
                "17": {
                    "verse_nr": "17",
                    "verse": "Kag ang hari naggowa kag ang tanan nga tawo sa olihi niya; kag nagdolog sila sa Betmerhak."
                },
                "18": {
                    "verse_nr": "18",
                    "verse": "Kag ang tanan niyang alagad nagligad sa iya luyo; kag ang tanan nga Keretnon, kag ang tanan nga Peletnon, kag ang tanan nga Githanon, anum ka gatus ka tawo nga naghalin sa Gat nga nagsonod sa iya, nag-una sa hari."
                },
                "19": {
                    "verse_nr": "19",
                    "verse": "Niyan ang hari nagsiling kay Itai nga Githanon, \u201cNgaa bala nga nagaupud ka sa amon? Balik ka, kag magpabilin upud sa hari, kay ikaw dumuloong, kag tinapok man gikan sa imo duug."
                },
                "20": {
                    "verse_nr": "20",
                    "verse": "Sa bagay nga kahapon ka lamang mag-abut, pataklaron kag padolhogon ka bala namon upud sa amon sining adlaw, sa ginatan-aw nga nagakadto ako sa wala ko mahibal-i? Balik ka, kag dalha pabalik ang imo mga utud; kag [ang GINOO magpakita] sang malig-on nga paghigugma kag katutum sa imo.\u201d"
                },
                "21": {
                    "verse_nr": "21",
                    "verse": "Apang si Itai nagsabat sa hari, \u201cSa nagakabuhi ang GINOO, kag sa nagakabuhi ang akon ginoong hari, sa bisan anong duug nga didto ang akon ginoong hari, bisan sa kamatayon ukon sa kabuhi, didto man ang imo alagad.\u201d"
                },
                "22": {
                    "verse_nr": "22",
                    "verse": "Kag si David nagsiling kay Itai, \u201cLakat niyan, magtabok.\u201d Gani nagtabok si Itai nga Githanon, kag ang tanan niya nga tawo kag ang tanan nga magamay nga upud sa iya."
                },
                "23": {
                    "verse_nr": "23",
                    "verse": "Kag ang bug-os nga duta naghibi sa mabaskug nga tingug sang nagtabok ang bug-os nga katawohan, kag ang hari nagtabok sa sapa nga Cedron, kag ang bug-os nga katawohan nagtabok nayon sa dalan sang kamingawan."
                },
                "24": {
                    "verse_nr": "24",
                    "verse": "Kag, yari karon, si Sadoc man nag-abut, kag upud sa iya ang tanan nga Levinhon, nga nagadala sang kaban sang katipan sang Dios; kag ginpahamtang nila ang kaban sang Dios, kag si Abiatar nagtaklad, tubtub nga ang katawohan nakatapus sa paggowa sa banwa."
                },
                "25": {
                    "verse_nr": "25",
                    "verse": "Niyan ang hari nagsiling kay Sadoc, \u201cIbalik ang kaban sang Dios sa banwa. Kon ako makakita sing kahamuut sa mga mata sang GINOO, sia magapabalik sa akon kag magapakita sa akon sini kag sang iya puluy-an"
                },
                "26": {
                    "verse_nr": "26",
                    "verse": "apang kon sia magsiling sing subong sini, \u2018Wala ako sing kahamuut sa imo,\u2019 yari karon, yari ako, himoon niya sa akon ang maayo sa iya.\u201d"
                },
                "27": {
                    "verse_nr": "27",
                    "verse": "Nagsiling man ang hari kay Sadoc nga sacerdote, \u201cIndi bala ikaw ang manugpanan-aw? balik ka nga may paghidait sa banwa, kag ang inyo duha ka anak nga lalaki upud sa imo, ang imo anak nga si Ahimaaz, kag si Jonatan nga anak ni Abiatar."
                },
                "28": {
                    "verse_nr": "28",
                    "verse": "Tan-awa, ako magahulat sa mga obogan sang kamingawan, tubtub nga may mag-abut nga polong gikan sa inyo sa pagpahibalo sa akon.\u201d"
                },
                "29": {
                    "verse_nr": "29",
                    "verse": "Gani ginyayongan ni Sadoc kag ni Abiatar ang kaban sang Dios pabalik sa Jerusalem; kag nagpabilin sila didto."
                },
                "30": {
                    "verse_nr": "30",
                    "verse": "Apang si David nagtaklad sa taklaran sang mga Olivo, nga nagahibi sang nagtaklad sia, nga nagpulus sia sang iya olo kag naglakat nga tiil lamang; kag ang bug-os nga katawohan nga yara upud sa iya nagpulus ang tagsa ka tawo sang iya olo, kag nagtaklad sila, nga nagahibi sang nagtaklad sila."
                },
                "31": {
                    "verse_nr": "31",
                    "verse": "Kag nagsugid kay David ang isa, \u201cSi Ahitofel yara sa tunga sang mga manugpuhon upud kay Absalom.\u201d Kag si David nagsiling, \u201cO GINOO, ginaampo ko sa imo, liso-a sa kabuangon ang laygay ni Ahitofel.\u201d"
                },
                "32": {
                    "verse_nr": "32",
                    "verse": "Sang nakasap-ong si David sa putokputokan sang taklaran, diin ginsimba ang Dios, yari karon, si Husai nga Arquinhon nagsamput sa pagsugata sa iya nga ang iya bayo nakusnit kag dutaon ang iya olo."
                },
                "33": {
                    "verse_nr": "33",
                    "verse": "Si David nagsiling sa iya, \u201cKon mag-upud ka sa akon, niyan manginlulan ka nakon."
                },
                "34": {
                    "verse_nr": "34",
                    "verse": "Apang kon magbalik ka sa banwa, kag magsiling kay Absalom, \u2018O hari, ako mangin-imo alagad; subong nga nangin-alagad ako anay sang imo amay, sa amo karon mangin-alagad mo ako,\u2019 niyan madaug mo nga sa akon ang laygay ni Ahitofel."
                },
                "35": {
                    "verse_nr": "35",
                    "verse": "Wala bala didto upud sa imo si Sadoc kag si Abiatar nga mga sacerdote? Gani ang bisan ano nga butang nga imo mabatian sa balay sang hari, isugid mo ini kay Sadoc kag kay Abiatar nga mga sacerdote."
                },
                "36": {
                    "verse_nr": "36",
                    "verse": "Yari karon, yadto didto upud sa ila ang ila duha ka anak, si Ahimaaz, anak ni Sadoc, kag si Jonatan, anak ni Abiatar; kag paagi sa ila ipadala ninyo sa akon ang tanan nga inyo mabatian.\u201d"
                },
                "37": {
                    "verse_nr": "37",
                    "verse": "Gani si Husai, nga abyan ni David, nagpauli sa banwa, sang si Absalom nagasulud sa Jerusalem."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Sang si David nakaligad sing diotay sa putokputokan sang taklaran, si Siba nga alagad ni Mefiboset nagsugata sa iya, upud sang duha ka asno nga nasiyahan, nga sa ila may duha ka gatus ka bilog nga tinapay, isa ka gatus ka pinungpung nga pasas, isa ka gatus nga bunga sa tingadlaw, kag isa ka suludlan nga panit nga alak."
                },
                "2": {
                    "verse_nr": "2",
                    "verse": "Kag ang hari nagsiling kay Siba, \u201cAno bala ang buut mo isiling sini?\u201d Si Siba nagsabat, \u201cAng mga asno salakyan sang panimalay sang hari, ang tinapay kag ang mga bunga sa tingadlaw kalan-on sang mga pamatan-on nga lalaki, kag ang alak agud nga mainum sang mga napunaw sa kamingawan.\u201d"
                },
                "3": {
                    "verse_nr": "3",
                    "verse": "Kag ang hari nagsiling, \u201cKag diin bala ang anak nga lalaki sang imo agalon?\u201d Si Siba nagsiling sa hari, \u201cYari karon, nagapabilin sia sa Jerusalem; kay nagsiling sia, \u2018Karon nga adlaw igauli sa akon sang panimalay sang Israel ang ginharian sang akon amay.\u2019\u201d"
                },
                "4": {
                    "verse_nr": "4",
                    "verse": "Niyan ang hari nagsiling kay Siba, \u201cYari karon, mangin-imo ang tanan nga naigo kay Mefiboset.\u201d Kag si Siba nagsiling, \u201cAko nagayaub; manginkalahamut-an ako sa imo itololok, O hari nga akon ginoo.\u201d"
                },
                "5": {
                    "verse_nr": "5",
                    "verse": "Sang nag-abut si Hari David sa Bahurim, naggowa gikan didto ang isa ka tawo sang panimalay sang balay ni Saul, nga ginhingalanan Simei, ang anak ni Gera; kag nagpakamalaut sia sing dalayon sa pag-abut niya."
                },
                "6": {
                    "verse_nr": "6",
                    "verse": "Kag naghaboy sia sing mga bato kay David, kag sa tanan nga alagad ni Hari David; kag ang tanan nga katawohan kag ang tanan nga gamhanan nga tawo yara sa iya too kag sa iya wala."
                },
                "7": {
                    "verse_nr": "7",
                    "verse": "Kag amo ini ang ginsiling ni Simei sang nagpakamalaut sia, \u201cPalayo, palayo, ikaw nga lalaki nga dugoon, hanginon nga tawo!"
                },
                "8": {
                    "verse_nr": "8",
                    "verse": "Ang GINOO nagpabalik sa imo sang tanan nga dugo sa balay ni Saul, nga naghari ka sa tal-us niya; kag ang GINOO nagtugyan sang ginharian sa kamut sang imo anak nga si Absalom. Yari karon, nadakup ka sa imo kaugalingon nga kalain; bangud nga tawo ka nga dugoon.\u201d"
                },
                "9": {
                    "verse_nr": "9",
                    "verse": "Niyan si Abisai nga anak ni Sarvia nagsiling sa hari, \u201cNgaa bala nga magpakamalaut ini nga patay nga ido sa akon ginoo nga hari? Pakadto-a ako kag punggolon ko ang iya olo.\u201d"
                },
                "10": {
                    "verse_nr": "10",
                    "verse": "Apang ang hari nagsiling, \u201cAno bala ang labut ko sa inyo, kamo nga mga anak ni Sarvia? Kon nagapakamalaut sia bangud nga ang GINOO nagsiling sa iya, \u2018Pakamalauta si David,\u2019 sin-o bala niyan ang magasiling, \u2018Ngaa bala ginhimo mo ang subong?\u2019\u201d"
                },
                "11": {
                    "verse_nr": "11",
                    "verse": "Kag si David nagsiling kay Abisai kag sa tanan niya nga alagad, \u201cYari karon, ang akon anak, nga naggowa sa akon mga kasudlan nagatinguha sang akon kabuhi; daw ano pa gid bala karon ang himoon sini nga Benjaminhon! Pabayai sia, kag papakamalauta sia; kay ang GINOO nagsogo sa iya."
                },
                "12": {
                    "verse_nr": "12",
                    "verse": "Ayhan ang GINOO magtamud sa sayup nga ginhimo sa akon, kag balusan ako sang GINOO sing maayo tungud sang pagpakamalaut sa akon ni Simei sini nga adlaw.\u201d"
                },
                "13": {
                    "verse_nr": "13",
                    "verse": "Gani si David kag ang iya mga tawo naglakat sa dalanon, samtang si Simei nag-ubay sa kilid sang bakolod sa atubang nila kag sang naglakat nagpakamalaut, kag naghaboy sing mga bato sa iya kag nagsabwag sing yab-ok."
                },
                "14": {
                    "verse_nr": "14",
                    "verse": "Kag ang hari, kag ang bug-os nga katawohan nga upud niya, nag-abut nga lapyo; kag nagpaumpaw sia iya didto."
                },
                "15": {
                    "verse_nr": "15",
                    "verse": "Karon si Absalom kag ang bug-os nga katawohan, ang mga lalaki sang Israel, nagsulud sa Jerusalem, kag upud sa iya si Ahitofel."
                },
                "16": {
                    "verse_nr": "16",
                    "verse": "Kag sang si Husai nga Aquinhon, abyan ni David, nag-abut kay Absalom, nagsiling si Husai kay Absalom, \u201cMabuhi ang hari! Mabuhi ang hari!\u201d"
                },
                "17": {
                    "verse_nr": "17",
                    "verse": "Kag si Absalom nagsiling kay Husai, \u201cKalolo mo bala ini sa imo abyan? Ngaa bala nga wala ka mag-upud sa imo abyan?\u201d"
                },
                "18": {
                    "verse_nr": "18",
                    "verse": "Kag si Husai nagsiling kay Absalom, \u201cIndi; kay ang ginpili sang GINOO kag sini nga katawohan kag sang tanan nga tawo sang Israel, mangin-iya ako, kag sa iya magapabilin ako."
                },
                "19": {
                    "verse_nr": "19",
                    "verse": "Kag liwat, sin-o bala ang akon alagdon? Indi bala sa atubang sang iya anak? Subong nga nakaalagad ako sa atubang sang imo amay, manginsubong ako sa imo atubang.\u201d"
                },
                "20": {
                    "verse_nr": "20",
                    "verse": "Niyan si Absalom nagsiling kay Ahitofel, \u201cIhatag ang imo laygay; ano ang aton himoon?\u201d"
                },
                "21": {
                    "verse_nr": "21",
                    "verse": "Si Ahitofel nagsiling kay Absalom, \u201cHiusa ka sa mga babayi sang imo amay, nga ginbilin niya sa pagbantay sang balay; kag ang bug-os nga Israel makabati nga ginkangil-aran ka sang imo amay, niyan magabakud ang mga kamut sang tanan nga nagaupud sa imo.\u201d"
                },
                "22": {
                    "verse_nr": "22",
                    "verse": "Gani naghumlad sila sing layanglayang nga kay Absalom sa ibabaw sang atop; kag si Absalom naghiusa sa mga babayi sang iya amay sa itololok sang bug-os nga Israel."
                },
                "23": {
                    "verse_nr": "23",
                    "verse": "Karon ang laygay ni Ahitofel nga ginhatag niya sadto nga mga adlaw subong nga nagapamangkot ang tawo sa polong sang Dios; amo ini ang tanan nga laygay ni Ahitofel, kay David kag kay Absalom."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Labut pa si Ahitofel nagsiling kay Absalom, \u201cTuguti ako nga magpili karon sing napulog duha ka libo ka tawo, kag magtindug ako kag maglagas kay David sini nga gab-i."
                },
                "2": {
                    "verse_nr": "2",
                    "verse": "Malambut ko sia samtang sia lapyo kag maluya sing mga kamut, kag pahadlukon sia; kag ang bug-os nga katawohan nga nagaupud sa iya magapalagyo. Patyon ko ang hari lamang"
                },
                "3": {
                    "verse_nr": "3",
                    "verse": "kag pabalikon ko ang bug-os nga katawohan sa imo. Ang tawo nga imo ginapangita subong nga daw nagbalik sila tanan, gani ang bug-os nga katawohan magalinong."
                },
                "4": {
                    "verse_nr": "4",
                    "verse": "Kag ang pinamolong nagpahamuut sing maayo kay Absalom kag sa tanan nga tigulang sang Israel."
                },
                "5": {
                    "verse_nr": "5",
                    "verse": "Niyan si Absalom nagsiling, \u201cTawga man karon si Husai nga Arquinhon, kag mamati man kita sang iya ginasiling.\u201d"
                },
                "6": {
                    "verse_nr": "6",
                    "verse": "Kag sang pag-abut ni Husai kay Absalom, nagpamolong si Absalom sa iya, \u201cSi Ahitofel nagpamolong sono sini nga bagay; magahimo kita bala sono sa iya ginasiling? Kon indi, pamolong ka.\u201d"
                },
                "7": {
                    "verse_nr": "7",
                    "verse": "Niyan si Husai nagsiling kay Absalom, \u201cAng laygay nga ginhatag ni Ahitofel sini nga tion indi maayo.\u201d"
                },
                "8": {
                    "verse_nr": "8",
                    "verse": "Labut pa nagsiling si Husai, \u201cIkaw nakahibalo nga ang imo amay kag ang iya mga tawo mga tawo nga gamhanan, kag mapait sa kalag, subong sang oso nga ginkuhaan sang iya mga totoy sa latagon. Labut pa, ang imo amay tawo sa inaway; indi magpabilin sa katawohan."
                },
                "9": {
                    "verse_nr": "9",
                    "verse": "Yari karon, sia nagapanago karon sa isa ka boho, ukon sa iban nga duug. Kag kon ang iban sa ila mapukan sa kamunoan, ang bisan sin-o nga makabati sini magasiling, \u2018May pagpamatay sa mga tawo nga nagasonod kay Absalom.\u2019"
                },
                "10": {
                    "verse_nr": "10",
                    "verse": "Niyan bisan ang maisug, nga ang iya tagiposoon subong sang tagiposoon sang leon, magakatunaw sing bug-os; kay ang bug-os nga Israel nakahibalo nga ang imo amay tawo nga gamhanan, kag ang mga nagaupud sa iya mga tawo nga isganan."
                },
                "11": {
                    "verse_nr": "11",
                    "verse": "Apang nagalaygay ako nga ang bug-os nga Israel magtipon sa imo, kutub sa Dan tubtub sa Beer-seba, sa kadamuon subong sang balas nga yara sa baybayon sang dagat, kag nga ikaw imo sa kaugalingon magkadto sa inaway."
                },
                "12": {
                    "verse_nr": "12",
                    "verse": "Gani magalambut kita sa iya sa duug diin sia masapwan, kag magatupa kita sa iya subong sang pagtolo sang ton-og sa duta; kag sa iya kag sa tanan nga tawo nga nagaupud sa iya wala kita sing ibilin bisan isa lamang."
                },
                "13": {
                    "verse_nr": "13",
                    "verse": "Kon magdangup sia sa isa ka banwa, niyan ang bug-os nga Israel magadala sing mga kalat sa sadto nga banwa, kag guyuron naton ini pakadto sa suba, tubtub nga wala sing makita didto bisan isa ka diotay nga bato.\u201d"
                },
                "14": {
                    "verse_nr": "14",
                    "verse": "Kag si Absalom kag ang tanan nga tawo sang Israel nagsiling, \u201cAng laygay ni Husai nga Arquinhon maayo pa sang laygay ni Ahitofel.\u201d Kay ang GINOO nagtangdo sa paglutus sang maayo nga laygay ni Ahitofel, sa katuyoan nga ang GINOO makadala sing malaut kay Absalom."
                },
                "15": {
                    "verse_nr": "15",
                    "verse": "Niyan si Husai nagsiling kay Sadoc kag kay Abiatar nga mga sacerdote, \u201cAmo ini kag amo ini ang ginlaygay ni Ahitofel kay Absalom kag sa mga tigulang sang Israel; kag amo ini kag amo ini ang ginlaygay ko."
                },
                "16": {
                    "verse_nr": "16",
                    "verse": "Busa karon padala ka sa madali kag sugiri si David, \u2018Dili ka magpabilin sini nga gab-i sa mga obogan sang kamingawan, kondi magtabok ka gid nga mas-a; basi nga ang hari lamonon kag ang bug-os nga katawohan nga nagaupud sa iya.\u2019\u201d"
                },
                "17": {
                    "verse_nr": "17",
                    "verse": "Karon si Jonatan kag si Ahimaaz yara sila sa En-rogel; ang isa ka alagad nga babayi nagkadto kag nagasugid sa ila sing masami, kag nagkadto sila kag nagsugid kay Hari David; kay indi sila dapat makita sa pagsulud sa banwa."
                },
                "18": {
                    "verse_nr": "18",
                    "verse": "Apang nakita sila sang isa ka bata nga lalaki, kag nagsugid kay Absalom; gani naglakat sila nga duha sing dali-dali, kag nag-abut sa balay sang isa ka tawo sa Bahurim, nga may bobon sa iya luwang; kag nagpanaug sila didto."
                },
                "19": {
                    "verse_nr": "19",
                    "verse": "Kag ang babayi nagkuha kag naghumlad sing italabon sa ibabaw sang baba sang bobon, kag ginkay-agan sa ibabaw sing uyas nga ginuma; kag wala mahibaloi."
                },
                "20": {
                    "verse_nr": "20",
                    "verse": "Sang nag-abut ang mga alagad ni Absalom sa babayi sa balay, nagsiling sila, \u201cDiin bala si Ahimaaz kag si Jonatan?\u201d Kag ang babayi nagsiling sa ila, \u201cNakatabok na sila sa sapa sang tubig.\u201d Kag sang ginpangita sila kag wala makita sila, nagpauli sila sa Jerusalem."
                },
                "21": {
                    "verse_nr": "21",
                    "verse": "Sang nakataliwan na sila, naggowa ang mga tawo sa bobon, kag naglakat kag nagsugid kay Hari David. Nagsiling sila kay David, \u201cTindug kamo, kag magdalidali sa pagtabok sa tubig; kay amo ini ang ginlaygay ni Ahitofel batok sa inyo.\u201d"
                },
                "22": {
                    "verse_nr": "22",
                    "verse": "Niyan si David nagtindug, kag ang bug-os nga katawohan nga nagaupud sa iya, kag nagtabok sila sa Jordan; sang pagpamanagbanag wala sing bisan isa nga nakulang sa ila nga wala makatabok sa Jordan."
                },
                "23": {
                    "verse_nr": "23",
                    "verse": "Sang nakita ni Ahitofel nga wala pagsonda ang iya laygay, nagsiya sia sang iya asno, kag nagtindug kag nagpauli sa iya balay sa iya kaugalingon nga banwa. Kag ginpahamtang niya sing nagakaigo ang iya panimalay, kag nagbitay sang iya kaugalingon; kag napatay sia, kag ginlubung sa lulubngan sang iya amay."
                },
                "24": {
                    "verse_nr": "24",
                    "verse": "Niyan si David nag-abut sa Mahanaim. Kag si Absalom nagtabok sa Jordan sia kag ang tanan nga tawo sang Israel upud sa iya."
                },
                "25": {
                    "verse_nr": "25",
                    "verse": "Karon si Absalom nagpadumala kay Amasa sa kasoldadosan sa tal-us ni Joab. Si Amasa anak sang tawo nga ginhingalanan Itra nga Israelnon, nga naghiusa kay Abigal nga babayi nga anak ni Nahas, babayi nga utud ni Sarvia, iloy ni Joab."
                },
                "26": {
                    "verse_nr": "26",
                    "verse": "Kag ang Israel kag si Absalom nagpahamtang sing dologan sa duta sang Galaad."
                },
                "27": {
                    "verse_nr": "27",
                    "verse": "Sang pag-abut ni David sa Mahanaim, si Sobi nga anak ni Nahas sang Raba gikan sa mga anak ni Amon, kag si Maquir nga anak ni Ameil sang Lo-debar, kag si Barsilai nga Galaadnon sang Rogelim"
                },
                "28": {
                    "verse_nr": "28",
                    "verse": "nagdala sing mga higdaan, mga batiya, kag mga suludlan nga daga, trigo, sebada, binukbuk, uyas nga sinanlag, mga liso nga kulusiparon kag mga lentejas kag mga sinanlag"
                },
                "29": {
                    "verse_nr": "29",
                    "verse": "dugus kag latab kag mga carnero kag keso gikan sa kabakahan, nga kaonon ni David kag sang katawohan nga nag-upud sa iya; kay nagsiling sila, \u201cAng katawohan nagutum kag lapyo kag nauhaw sa kamingawan.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Niyan si David nag-isip sang katawohan nga nag-upud sa iya, kag nagbutang sing mga pangolo sang linibo kag mga pangolo sang ginatus."
                },
                "2": {
                    "verse_nr": "2",
                    "verse": "Kag ginpadala ni David ang katawohan, ang ikatlo nga bahin sa idalum sang kamut ni Joab, kag ang isa ka ikatlo nga bahin sa idalum sang kamut ni Abisai nga anak ni Sarvia, utud ni Joab, kag ang isa ka ikatlo nga bahin sa idalum sang kamut ni Itai nga Githanon. Kag ang hari nagsiling sa katawohan, \u201cAko gid magagowa man upud sa inyo.\u201d"
                },
                "3": {
                    "verse_nr": "3",
                    "verse": "Apang ang katawohan nagsiling, \u201cDili ka maggowa. Kay kon kami malagyo, indi sila magsapak sa amon. Kon ang katunga sa amon mapatay, indi sila magsapak sa amon. Apang ikaw timbang sing napulo ka libo sa amon; busa karon maayo pa nga maghanda ka sa pagbulig sa amon sa luwas sang banwa.\u201d"
                },
                "4": {
                    "verse_nr": "4",
                    "verse": "Ang hari nagsiling sa ila, \u201cHimoon ko ang maayo gid sa inyo.\u201d Gani nagtindug ang hari sa luyo sang gawang, samtang naggowa ang bug-os nga katawohan sa ginatus kag sa linibo."
                },
                "5": {
                    "verse_nr": "5",
                    "verse": "Kag ang hari nagsogo kay Joab kag kay Abisai kag kay Itai, \u201cDalhi ninyo sing kahumok tungud sa akon ang pamatan-on nga si Absalom.\u201d Kag ang bug-os nga katawohan nakabati sang nagtugon ang hari sa tanan nga pangolo nahanungud kay Absalom."
                },
                "6": {
                    "verse_nr": "6",
                    "verse": "Gani naggowa ang katawohan sa latagon batok sa Israel; kag ang inaway yara sa kagulangan sang Efraim."
                },
                "7": {
                    "verse_nr": "7",
                    "verse": "Kag ang katawohan sang Israel ginlaglag didto sa atubang sang mga alagad ni David kag may daku nga pagpamatay didto sang duha ka pulo ka libo ka tawo sadto nga adlaw."
                },
                "8": {
                    "verse_nr": "8",
                    "verse": "Ang inaway didto naglapnag sa bug-os nga kadaygan sang duta; kag ang kagulangan naghalunhon sing madamu pa nga katawohan sang sa ginhalunhon sang espada."
                },
                "9": {
                    "verse_nr": "9",
                    "verse": "Kag natapangan ni Absalom ang mga alagad ni David. Si Absalom nagsakay sa iya mula kag ang mula nagsuhot sa masiot nga daku nga terebinto, kag nasangit ang olo ni Absalom sa terebinto, kag nagkabit sia sa tunga sang langit kag duta, kag ang mula nga iya ginasakyan nagpadayon."
                },
                "10": {
                    "verse_nr": "10",
                    "verse": "Kag nakita ini sang isa ka tawo, kag nagsugid kay Joab, \u201cYari karon, nakita ko si Absalom nga nagakabit sa terebinto.\u201d"
                },
                "11": {
                    "verse_nr": "11",
                    "verse": "Si Joab nagsiling sa tawo nga nagsugid sa iya, \u201cYari karon, nakita mo ini! Ngaa nga wala mo sia pagpatya didto nga maholog sa duta? Nahatagan ko ikaw kuntani sing napulo ka bilog nga pilak kag isa ka wagkus.\u201d"
                },
                "12": {
                    "verse_nr": "12",
                    "verse": "Apang ang tawo nagsiling kay Joab, \u201cBisan magbaton ako sing isa ka libo ka bilog nga pilak sa akon kamut, apang indi ko gid pag-untayon ang akon kamut batok sa anak sang hari; kay sa aton palamatin-an nagtugon ang hari sa imo kag kay Abisai kag kay Itai, \u2018Mag-andam nga wala sing magtandug sa pamatan-on nga si Absalom.\u2019"
                },
                "13": {
                    "verse_nr": "13",
                    "verse": "Sa isa ka bagay, kon ako nagluib sa iya kabuhi (kag sa hari wala sing butang nga matago), niyan ikaw gid magsiling batok sa akon.\u201d"
                },
                "14": {
                    "verse_nr": "14",
                    "verse": "Si Joab nagsiling, \u201cIndi ako magpaawat sing subong upud sa imo.\u201d Kag nagdala sia sing tatlo ka bangkaw sa iya kamut, kag ginbuno ini sila sa tagiposoon ni Absalom, sang buhi pa sia sa tunga sang terebinto."
                },
                "15": {
                    "verse_nr": "15",
                    "verse": "Kag ginlibutan sia sang napulo ka pamatan-on, nga nagdala sang hinganib ni Joab, kag ginlabo si Absalom, kag ginpatay sia."
                },
                "16": {
                    "verse_nr": "16",
                    "verse": "Niyan si Joab nagpatonog sang budyong, kag ang katawohan nagbalik gikan sa paglagas sang Israel; kay si Joab nagpugung sang katawohan."
                },
                "17": {
                    "verse_nr": "17",
                    "verse": "Kag ginkuha nila si Absalom, kag ginholog sia sa daku nga boho sa kagulangan, kag tampokan sa ibabaw niya sing daku gid nga tinumpok nga mga bato; kag ang bug-os nga Israel nagpalagyo ang tagsatagsa sa iya layanglayang."
                },
                "18": {
                    "verse_nr": "18",
                    "verse": "Karon si Absalom sa iya pagkabuhi nagkuha kag nagpatindug nga sa iya sing haligi nga handumanan nga yara sa Nalupyakan sang Hari, kay nagsiling sia, \u201cAko wala sing anak nga magtipig sang handumanan sang akon ngalan\u201d; gintawag niya ang haligi sa iya kaugalingon nga ngalan, kag gintawag ini nga monumento ni Absalom tubtub sini nga adlaw."
                },
                "19": {
                    "verse_nr": "19",
                    "verse": "Niyan si Ahimaaz nga anak ni Sadoc nagsiling, \u201cTuguti ako karon nga magdalagan, kag magdala sing mga balita sa hari kon paano nga ang GINOO nagtimalus sa iya mga kaaway.\u201d"
                },
                "20": {
                    "verse_nr": "20",
                    "verse": "Kag si Joab nagsiling sa iya, \u201cSini nga adlaw dili ka magdala sing mga balita; kondi magdala ka sing mga balita sa iban nga adlaw, apang sini nga adlaw dili ka magdala sing mga balita, bangud nga ang anak sang hari napatay.\u201d"
                },
                "21": {
                    "verse_nr": "21",
                    "verse": "Niyan si Joab nagsiling sa Cushanon, \u201cLakat, sugiri ang hari sang nakita mo.\u201d Ang Cushanon nagyaub kay Joab, kag nagdalagan."
                },
                "22": {
                    "verse_nr": "22",
                    "verse": "Niyan si Ahimaaz nga anak ni Sadoc nagsiling liwat kay Joab, \u201cBisan magkaano, padalagana man ako sa olihi sang Cushanon.\u201d Kag si Joab nagsiling, \u201cAnak ko, ngaa bala madalagan ka, sa ginatan-aw nga wala ka sing balus tungud sa mga balita?\u201d"
                },
                "23": {
                    "verse_nr": "23",
                    "verse": "\u201cBisan magkaano, ako magadalagan.\u201d Gani sia nagsiling sa iya, \u201cDalagan.\u201d Niyan nagdalagan si Ahimaaz sa dalanon sang kapatagan, kag nalumba-an ang Cushanon."
                },
                "24": {
                    "verse_nr": "24",
                    "verse": "Karon si David nagalingkod sa ulut sang duha ka gawang; kag ang manugbantay nagsaka sa atop sang gawang sa kuta, kag sang nagbayaw sang iya mga mata kag naglantaw, nakita niya ang tawo nagadalagan nga isa lamang."
                },
                "25": {
                    "verse_nr": "25",
                    "verse": "Kag ang manugbantay nagsinggit kag nagsugid sa hari. Kag ang hari nagsiling, \u201cKon isa lamang sia, may mga balita sa iya baba.\u201d Kag nagdasigdasig sia, kag nagpalapit."
                },
                "26": {
                    "verse_nr": "26",
                    "verse": "Kag ang manugbantay nakakita sing isa pa ka tawo nga nagadalagan; kag ang manugbantay nagpanawag sa bantay sang gawang kag nagsiling, \u201cYari karon, isa pa ka tawo nga nagadalagan nga isa lamang!\u201d Ang hari nagsiling, \u201cSia man nagadala sing mga balita.\u201d"
                },
                "27": {
                    "verse_nr": "27",
                    "verse": "Kag ang manugbantay nagsiling, \u201cBanta ko ang pagdalagan sang nahauna kaangay sang pagdalagan ni Ahimaaz nga anak ni Sadoc.\u201d Kag nagsiling ang hari, \u201cSia tawo nga maayo, kag nagaabut nga may maayo nga mga balita.\u201d"
                },
                "28": {
                    "verse_nr": "28",
                    "verse": "Niyan si Ahimaaz nagtawag sa hari, \u201cAng tanan maayo.\u201d Kag nagyaub sia sa duta sa atubangan sang hari, kag nagsiling, \u201cDalayawon ang GINOO nga imo Dios, nga nagtugyan sang mga tawo nga nagbayaw sang ila kamut batok sa akon ginoo nga hari.\u201d"
                },
                "29": {
                    "verse_nr": "29",
                    "verse": "Kag ang hari nagsiling, \u201cMaayo bala sa pamatan-on nga si Absalom?\u201d Si Ahimaaz nagsabat, \u201cSang si Joab nagpadala sang alagad sang hari, bisan ako nga imo alagad, nakita ko ang daku nga kinagubut, apang wala ako makahibalo kon ano yadto.\u201d"
                },
                "30": {
                    "verse_nr": "30",
                    "verse": "Kag ang hari nagsiling, \u201cPahigad ka, kag tindug diri.\u201d Gani sia nagpahigad, kag nagpahimonong."
                },
                "31": {
                    "verse_nr": "31",
                    "verse": "Kag yari karon, ang Cushanon nag-abut; kag ang Cushanon nagsiling, \u201cMga balita tungud sa akon ginoo nga hari! Kay ang GINOO nagtimalus nga sa imo sini nga adlaw sa tanan nga nagtindug batok sa imo.\u201d"
                },
                "32": {
                    "verse_nr": "32",
                    "verse": "Ang hari nagsiling sa Cushanon, \u201cMaayo bala sa pamatan-on nga si Absalom?\u201d Kag ang Cushanon nagsabat, \u201cAng mga kaaway sang akon ginoo nga hari, kag ang tanan nga nagtindug batok sa imo sa pagdaut sa imo, manginsubong sadto nga pamatan-on.\u201d"
                },
                "33": {
                    "verse_nr": "33",
                    "verse": "Kag ang hari natandug gid, kag nagsaka sa hulut sa ibabaw sang gawang, kag naghibi; kag sang naglakat sia, nagsiling sia, \u201cO anak ko nga Absalom, anak ko, anak ko nga Absalom! Kabay pa kuntani nga ako napatay tungud sa imo, O Absalom, anak ko, anak ko!\u201d"
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Ginsugid ini kay Joab, \u201cYari karon, ang hari nagahibi kag nagalalaw tungud kay Absalom.\u201d"
                },
                "2": {
                    "verse_nr": "2",
                    "verse": "Gani sadto nga adlaw ang kaluwasan nabaylo sa paglalaw sa bug-os nga katawohan; kay nakabati ang katawohan nga ginsiling sadto nga adlaw, \u201cAng hari nagakalisud tungud sa iya anak.\u201d"
                },
                "3": {
                    "verse_nr": "3",
                    "verse": "Kag ang katawohan nagsulud sing kawat sa banwa subong sang pagpalagyo sing kawat sang katawohan nga nahuya kon nagapalagyo sila sa inaway."
                },
                "4": {
                    "verse_nr": "4",
                    "verse": "Ang hari nagtabon sang iya nawung, kag ang hari nagsinggit sa mabaskug nga tingug, \u201cO anak ko nga Absalom, O Absalom, anak ko, anak ko!\u201d"
                },
                "5": {
                    "verse_nr": "5",
                    "verse": "Niyan si Joab nagsulud sa balay sa hari, kag nagsiling, \u201cSini nga adlaw ginpakahuy-an mo ang mga nawung sang tanan mo nga alagad, nga sa sini nga adlaw nagluwas sang imo kabuhi, kag sang mga kabuhi sang imo mga anak nga lalaki kag sang imo mga anak nga babayi, kag sang mga kabuhi sang imo mga asawa kag sang mga kabuhi sang imo mga babayi"
                },
                "6": {
                    "verse_nr": "6",
                    "verse": "bangud nga nagahigugma ka sa mga nagadumut sa imo kag nagadumut sa mga nagahigugma sa imo. Kay sini nga adlaw nagpahayag ka nga ang mga principe kag mga alagad wala sing pulus sa imo; kay sini nga adlaw nahantup ko nga kon si Absalom nabuhi kag kami tanan napatay sini nga adlaw, niyan nagpahamuut ini kuntani sa imo sing maayo."
                },
                "7": {
                    "verse_nr": "7",
                    "verse": "Busa karon tindug, gowa ka kag magpamolong sing paglipay sa imo mga alagad; kay nagasumpa ako tingud sa GINOO, kon indi ka maggowa, wala sing tawo nga mapabilin sa imo sini nga gab-i; kag ini manginlabi pa kalain sa imo sang sa bug-os nga malaut nga nahanabu sa imo kutub sang imo pagkapamatan-on tubtub karon.\u201d"
                },
                "8": {
                    "verse_nr": "8",
                    "verse": "Niyan nagtindug ang hari, kag naglingkod sa gawang. Kag nagsugid sila sa bug-os nga katawohan, \u201cYari karon, ang hari nagalingkod sa gawang\u201d; kag nag-abut ang bug-os nga katawohan sa atubang sang hari.\nKaron ang Israel nagpalagyo ang tagsa ka tawo pakadto sa iya layanglayang."
                },
                "9": {
                    "verse_nr": "9",
                    "verse": "Kag ang bug-os nga katawohan nagsinuay sa bug-os sang tanan nga kabikahan sang Israel, nga nagasiling, \u201cAng hari nagluwas sa aton sa kamut sang aton mga kaaway, kag sia nagluwas sa aton sa kamut sang mga Filistinhon; kag karon nagpalagyo sia sa duta gikan kay Absalom."
                },
                "10": {
                    "verse_nr": "10",
                    "verse": "Apang si Absalom, nga aton ginhaplas sa ibabaw naton, napatay sa inaway. Busa karon ngaa bala nga wala kamo magpamolong sing isa ka polong sa pagpabalik sang hari?\u201d"
                },
                "11": {
                    "verse_nr": "11",
                    "verse": "Kag si Hari David nagpadala kay Sadoc kag kay Abiatar nga mga sacerdote, \u201cIpamolong sa mga tigulang sang Juda, \u2018Ngaa bala naolihi kamo sa pagpapauli sa hari sa iya balay, sa ginatan-aw nga ang hambal sang bug-os nga Israel nag-abut na sa hari, sa pagpapauli sa iya sa balay niya?"
                },
                "12": {
                    "verse_nr": "12",
                    "verse": "Kamo akon mga utud, kamo akon tul-an kag akon unud; ngaa bala niyan nga naolihi kamo sa pagpabalik sang hari?\u2019"
                },
                "13": {
                    "verse_nr": "13",
                    "verse": "Kag isiling ninyo kay Amasa, \u2018Indi bala ikaw akon tul-an kag akon unud? Amo ini ang himoon sang Dios sa akon, kag labi pa man, kon indi ka bala manginpangolo sang kasoldadosan sa atubang nakon sing dalayon sa tal-us ni Joab.\u2019\u201d"
                },
                "14": {
                    "verse_nr": "14",
                    "verse": "Kag nabuyok niya ang tagiposoon sang tanan nga tawo sang Juda subong sang isa ka tawo; sa bagay nga nagpadala sila sa hari, \u201cBalik ka, kag ang tanan mo nga mga alagad.\u201d"
                },
                "15": {
                    "verse_nr": "15",
                    "verse": "Gani ang hari nagpauli kag nag-abut sa Jordan; kag ang Juda nag-abut sa Gilgal sa pagsugata sang hari, sa pagpatabok sang hari sa Jordan."
                },
                "16": {
                    "verse_nr": "16",
                    "verse": "Kag si Simei nga anak ni Gera, ang Benjaminhon, nga taga-Bahurim, nagdalidali kag nagdulhog upud sa mga tawo sang Juda sa pagsugata kay Hari David"
                },
                "17": {
                    "verse_nr": "17",
                    "verse": "kag upud sa iya may isa ka libo ka tawo gikan sa Benjamin. Kag si Siba nga alagad sang balay ni Saul, kag ang iya napulo kag lima ka anak nga lalaki kag ang iya duha ka pulo ka alagad upud sa iya, nagtabok sila sa Jordan sa atubang sang hari"
                },
                "18": {
                    "verse_nr": "18",
                    "verse": "kag may nagtabok nga banka nga talabokan sa pagpatabok sang panimalay sang hari, kag sa paghimo sang ginapakamaayo niya. Kag si Simei nga anak ni Gera naghapa sa atubang sang hari, sang sia nakatabok sa Jordan"
                },
                "19": {
                    "verse_nr": "19",
                    "verse": "kag nagsiling sia sa hari, \u201cDili ang akon ginoo magpabangud sa akon sing kalautan kag dili pagdumduma ang ginhimo sing binalingag sang imo alagad sang adlaw nga ang akon ginoo nga hari naggowa sa Jerusalem; nga ang hari magsapak sini sa iya tagiposoon."
                },
                "20": {
                    "verse_nr": "20",
                    "verse": "Kay ang imo alagad nagakilala nga nakasala ako; busa, yari karon, nagkari ako sini nga adlaw nga una sa bug-os nga panimalay ni Jose sa pagdulhog sa pagsugata sang akon ginoo nga hari.\u201d"
                },
                "21": {
                    "verse_nr": "21",
                    "verse": "Si Abisai nga anak ni Sarvia nagsabat, \u201cIndi bala pagpatyon tungud sini si Simei, bangud nga nagpakamalaut sia sang hinaplas sang GINOO?\u201d"
                },
                "22": {
                    "verse_nr": "22",
                    "verse": "Apang si David nagsiling, \u201cAno bala ang akon sa inyo, kamo nga mga anak ni Sarvia, nga manginkasumpung kamo nakon sini nga adlaw? May patyon bala nga tawo sini nga adlaw sa Israel? Kay wala bala ako makahibalo nga sini nga adlaw hari ako sa Israel?\u201d"
                },
                "23": {
                    "verse_nr": "23",
                    "verse": "Kag nagsiling ang hari kay Simei, \u201cIndi ka mapatay.\u201d Kag ang hari nagsumpa sa iya."
                },
                "24": {
                    "verse_nr": "24",
                    "verse": "Kag si Mefiboset nga anak ni Saul nagdulhog sa pagsugata sang hari; wala sia makatinlo sang iya mga tiil, ukon makabanhay sang iya bungut, ukon makabunak sang iya mga panapton, kutub sang adlaw nga nagtaliwan ang hari tubtub sang adlaw nga nagpauli sia sa paghidait."
                },
                "25": {
                    "verse_nr": "25",
                    "verse": "Kag sang nag-abut sia sa Jerusalem sa pagsugata sang hari, ang hari nagsiling sa iya, \u201cNgaa bala wala ka mag-upud sa akon, Mefiboset?\u201d"
                },
                "26": {
                    "verse_nr": "26",
                    "verse": "Sia nagsabat, \u201cGinoo ko, O hari, ang akon alagad naglimbong sa akon; kay ang imo alagad nagsiling, \u2018Pagasiyahan ko ang asno, agud nga makasakay ako sa iya kag mag-upud sa hari.\u2019 Kay ang imo alagad piang."
                },
                "27": {
                    "verse_nr": "27",
                    "verse": "Ginbutangbutangan niya ang imo alagad sa akon ginoo nga hari. Apang ang akon ginoo nga hari kasubong sang manugtunda sang Dios; busa himoa ang maayo sa imo mga mata."
                },
                "28": {
                    "verse_nr": "28",
                    "verse": "Kay ang bug-os nga panimalay sang akon amay patay lamang nga mga tawo sa atubang sang akon ginoo nga hari; wala sing sapayan ginbutang mo ang imo alagad sa tunga sang mga nagkaon sa imo kaugalingon nga latok. Busa ano pa bala ang kinamatarung ko nga magpanawag pa ako sa hari?\u201d"
                },
                "29": {
                    "verse_nr": "29",
                    "verse": "Kag ang hari nagsiling sa iya, \u201cNgaa bala nga nagapamolong ka pa sang mga kahimtangan mo? Ako nagasiling: ikaw kag si Siba magbahin sang duta.\u201d"
                },
                "30": {
                    "verse_nr": "30",
                    "verse": "Kag si Mefiboset nagsiling sa hari, \u201cHoo, ipakuha sa iya ang tanan, sa bagay nga ang akon ginoo nga hari nag-abut sa paghidait sa iya kaugalingon nga balay.\u201d"
                },
                "31": {
                    "verse_nr": "31",
                    "verse": "Karon si Barsilai nga Galaadnon nagdulhog gikan sa Rogelim; kag nagtabok sia sa Jordan upud sa hari, sa pagdol-ong sa iya sa tabok sang Jordan."
                },
                "32": {
                    "verse_nr": "32",
                    "verse": "Si Barsilai tama na katigulang nga tawo, kawaloan ka tuig; kag ginsakdag niya ang hari sang didto sia sa Mahanaim; kay sia tama gid kamanggaranon nga tawo."
                },
                "33": {
                    "verse_nr": "33",
                    "verse": "Kag ang hari nagsiling kay Barsilai, \u201cKari upud sa akon, kag sakdagon ko ikaw upud sa akon sa Jerusalem.\u201d"
                },
                "34": {
                    "verse_nr": "34",
                    "verse": "Apang si Barsilai nagsiling sa hari, \u201cKapid-an pa bala ang mga adlaw sang mga tuig sang akon kabuhi, nga ako magtaklad upud sa hari sa Jerusalem?"
                },
                "35": {
                    "verse_nr": "35",
                    "verse": "Ako sini nga adlaw kawaloan ka tuig; makakilala pa ako bala sang maayo kag sang malain? Makapanglalim pa bala ang imo alagad sang akon ginakaon ukon sang akon ginainum? Makabati pa ako bala sang tingug sang nagaamba nga mga lalaki kag nagaamba nga mga babayi? Ngaa bala niyan nga manginlulan pa ang imo alagad sa akon ginoo nga hari?"
                },
                "36": {
                    "verse_nr": "36",
                    "verse": "Ang imo alagad magatabok lamang sa Jordan upud sa hari. Ngaa bala nga tumbasan ako sang hari sang subong nga balus?"
                },
                "37": {
                    "verse_nr": "37",
                    "verse": "Nagaampo ako sa imo pabalika liwat ang imo alagad, agud nga mapatay ako sa akon kaugalingon nga banwa, sa luyo sang lulubngan sang akon amay kag sang akon iloy. Apang yari ang imo alagad nga si Camaam; pataboka sia upud sa akon ginoo nga hari; kag himoa sa iya ang maayo sa imo.\u201d"
                },
                "38": {
                    "verse_nr": "38",
                    "verse": "Kag ang hari nagsabat, \u201cMagatabok upud sa akon si Camaam, kag himoon ko sa iya ang maayo sa imo; kag ang bisan ano nga kinahanglanon mo sa akon ina himoon ko sa imo.\u201d"
                },
                "39": {
                    "verse_nr": "39",
                    "verse": "Niyan ang bug-os nga katawohan nagtabok sa Jordan, kag ang hari nagtabok; kag ang hari naghaluk kay Barsilai kag ginpakamaayo sia, kag sia nagpauli sa iya kaugalingon nga duug."
                },
                "40": {
                    "verse_nr": "40",
                    "verse": "Ang hari nagtabok pa Gilgal, kag upud sa iya nagtabok si Camaam; kag ang bug-os nga katawohan sang Juda, kag ang katunga man sang katawohan sang Israel, nagpatabok sang hari sa Jordan."
                },
                "41": {
                    "verse_nr": "41",
                    "verse": "Niyan ang tanan nga lalaki sang Israel nagkadto sa hari, kag nagsiling sa hari, \u201cNgaa bala nga ang amon mga utud nga lalaki sang Juda nagkawat sa imo, kag nagpatabok sa Jordan sang hari, kag sang iya panimalay, kag sang tanan nga tawo ni David upud sa iya?\u201d"
                },
                "42": {
                    "verse_nr": "42",
                    "verse": "Ang tanan nga lalaki sang Juda nagsabat sa mga lalaki sang Israel, \u201cBangud nga ang hari amon himata nga malapit. Ngaa bala niyan nga naakig kamo sini nga butang? Nagkaon bala kami nga mas-a sa kahinguyangan sang hari? Ukon ginhatagan bala niya kami sing dolot?\u201d"
                },
                "43": {
                    "verse_nr": "43",
                    "verse": "Kag nagsabat ang mga lalaki sang Israel sa mga lalaki sang Juda, \u201cMay napulo kami ka bahin sa hari, kag kami man may labi pa nga kinamatarung kay David sang sa inyo. Ngaa bala niyan nga ginpasipalahan ninyo kami? Nga ang amon laygay wala pagbatona sing una sa pagpapauli sang aton hari?\u201d Apang ang mga polong sang mga lalaki sang Juda matigdas pa sa mga polong sang mga lalaki sang Israel."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Karon didto may tawong hurushurus nga ginhingalanan Seba, ang anak ni Bicri, nga Benjaminhon; kag nagpatonog sia sang budyong, kag nagsiling,\n\u201cWala kita sing bahin kay David,\nkag wala kita panublion sa anak ni Jesse;\nang tagsa ka lalaki sa iya mga layanglayang, O Israel!\u201d"
                },
                "2": {
                    "verse_nr": "2",
                    "verse": "Gani nagtaklad gikan sa pagsonod kay David ang tanan nga lalaki sang Israel, kag nagsonod kay Seba nga anak ni Bicri; apang ang mga tawo sang Juda nagbuylog sa ila hari kutub sa Jordan tubtub sa Jerusalem."
                },
                "3": {
                    "verse_nr": "3",
                    "verse": "Kag nag-abut si David sa iya balay sa Jerusalem; kag ginkuha sang hari ang napulo niya ka babayi nga ginbilin niya sa pagbantay sang balay, kag ginpabantayan sila, kag ginsakdag sila, apang wala na maghiusa sa ila. Gani gintakpan sila tubtub sa adlaw sang ila kamatayon, nga nagakabuhi sa pagkabalo."
                },
                "4": {
                    "verse_nr": "4",
                    "verse": "Niyan nagsiling ang hari kay Amasa, \u201cIlawag ako sing tingub sa mga tawo sang Juda sa sulud sang tatlo ka adlaw, kag magtambong ka diri.\u201d"
                },
                "5": {
                    "verse_nr": "5",
                    "verse": "Gani naglakat si Amasa sa pagpatipon sing tingub sang mga tawo sang Juda; apang nagdugay sia sing kapin sa tion nga ginpat-ud niya sa iya."
                },
                "6": {
                    "verse_nr": "6",
                    "verse": "Kag si David nagsiling kay Abisai, \u201cKaron si Seba nga anak ni Bicri magahimo sa aton sing labi pa nga kalainan sang ginhimo ni Absalom; kuha ka sang mga alagad sang imo ginoo kag lagsa sia, basi pa nga makaabut sia sa mga banwa nga napamakuran, kag makapalagyo gikan sa aton itololok.\u201d"
                },
                "7": {
                    "verse_nr": "7",
                    "verse": "Kag may naggowa sa olihi niya nga mga tawo ni Joab, kag ang mga Keretnon kag ang mga Peletnon, kag ang tanan nga gamhanan nga lalaki; naggowa sila sa Jerusalem sa paglagas kay Seba nga anak ni Bicri."
                },
                "8": {
                    "verse_nr": "8",
                    "verse": "Sang didto sila sa luyo sang daku nga bato nga yara sa Gabaon, si Amasa nag-abut sa pasugata sa ila. Karon si Joab nagtampion sang iya panapton sa inaway nga nasuklub niya, kag sa sini may wagkus nga may espada nga natagub nga natakud sa iya balikawang, kag sang paggowa niya naholog ini."
                },
                "9": {
                    "verse_nr": "9",
                    "verse": "Kag si Joab nagsiling kay Amasa, \u201cMaayo ka bala, utud ko?\u201d Kag gindakup ni Joab si Amasa sa bungut sang iya kamut nga too sa paghaluk sa iya."
                },
                "10": {
                    "verse_nr": "10",
                    "verse": "Apang si Amasa wala magsapak sang espada nga yara sa kamut ni Joab; gani ginlabo sia ni Joab sini sa lawas, kag nagwagay ang iya mga kasudlan sa duta, kag wala na sia paglab-a liwat; kag napatay si Amasa.\nNiyan si Joab kag ang iya utud nga si Abisai naglagas kay Seba nga anak ni Bicri."
                },
                "11": {
                    "verse_nr": "11",
                    "verse": "Kag didto may nagtindug sa luyo niya nga isa sang mga pamatan-on ni Joab, kag nagsiling, \u201cAng nakauyon kay Joab, kag kay David, magsonod sia kay Joab.\u201d"
                },
                "12": {
                    "verse_nr": "12",
                    "verse": "Kag si Amasa nagtubog sa iya kaugalingon nga dugo sa tunga sang dalan. Kag sang nakita sang tawo nga ang tanan nga tawo nagdolog, ginuyud niya si Amasa pagowa sa dalan pakadto sa latagon, kag gintabunan sia sing panapton, sang nakita niya nga ang tagsatagsa nga naglabay sa luyo niya nagdolog."
                },
                "13": {
                    "verse_nr": "13",
                    "verse": "Sang nakuha sia sa dalan, ang tanan nga tawo nagsonod kay Joab sa paglagas kay Seba nga anak ni Bicri."
                },
                "14": {
                    "verse_nr": "14",
                    "verse": "Kag ginlatas niya ang tanan nga kabikahan sang Israel tubtub sa Abel, kag sa Bet-maaca; kag ang tanan nga Berhanon nagtipon sila sing tingub, kag nagsonod man sa iya."
                },
                "15": {
                    "verse_nr": "15",
                    "verse": "Kag nag-abut sila kag ginlikupan sia sa Abel sang Bet-maaca; naghimo sila sing bungyud batok sa banwa, kag nagsandig ini batok sa kuta; kag ang bug-os nga katawohan upud kay Joab nagbungkal sang kuta, sa pagpukan sini."
                },
                "16": {
                    "verse_nr": "16",
                    "verse": "Niyan ang babayi nga maalamon nagsinggit gikan sa banwa, \u201cPamati! pamati! Isiling ninyo kay Joab, \u2018Magpalapit ka diri, agud nga ako makapamolong sa imo.\u2019\u201d"
                },
                "17": {
                    "verse_nr": "17",
                    "verse": "Kag sia nagpalapit sa iya; kag nagsiling ang babayi, \u201cIkaw bala si Joab?\u201d Sia nagsabat, \u201cAmo ako.\u201d Niyan nagsiling sia sa iya, \u201cPamatii ang mga polong sang imo ulipon nga babayi.\u201d Kag sia nagsabat, \u201cNagapamati ako.\u201d"
                },
                "18": {
                    "verse_nr": "18",
                    "verse": "Niyan nagpamolong sia, \u201cNaanad sila sa pagpamolong sa dumaan nga tion, \u2018Magapangayo sila sing laygay sa Abel\u2019; kag sa amo gintapus nila ang butang."
                },
                "19": {
                    "verse_nr": "19",
                    "verse": "Ako isa sang mga makidaiton kag matutum sa Israel; ikaw nagahimulat sa paglaglag sing isa ka banwa kag isa ka iloy sa Israel; ngaa bala halunhonon mo ang panublion sang GINOO?\u201d"
                },
                "20": {
                    "verse_nr": "20",
                    "verse": "Si Joab nagsabat, \u201cMalayo ini, malayo ini sa akon, nga ako maghalunhon ukon maglaglag!"
                },
                "21": {
                    "verse_nr": "21",
                    "verse": "Ang butang indi subong. Kondi ang isa ka tawo gikan sa kabakoloran sang Efraim, nga ginhingalanan Seba nga anak ni Bicri, nagbayaw sang iya kamut batok kay Hari David; itugyan lamang sia, kag magahalin ako sa banwa.\u201d Kag ang babayi nagsiling kay Joab, \u201cYari karon, ang iya olo ihaboy sa imo kutub sa kuta.\u201d"
                },
                "22": {
                    "verse_nr": "22",
                    "verse": "Niyan ang babayi nagkadto sa bug-os nga katawohan sa iya kaalam. Kag ginpunggol nila ang olo ni Seba nga anak ni Bicri, kag ginhaboy ini kay Joab. Gani sia nagpatonog sang budyong, kag nag-alaplaag sila gikan sa banwa, ang tagsa ka tawo pakadto sa iya layanglayang. Kag si Joab nagbalik sa hari sa Jerusalem."
                },
                "23": {
                    "verse_nr": "23",
                    "verse": "Karon si Joab pangolo sa bug-os nga kasoldadosan sang Israel; kag si Benaya nga anak ni Joiada sa ibabaw sang mga Keretnon kag sang mga Peletnon"
                },
                "24": {
                    "verse_nr": "24",
                    "verse": "kag si Adoram sa ibabaw sang mga lalaki nga nagapangabudlay sa takay; kag si Josafat nga anak ni Ahilud amo ang manugsulat sang maragtas"
                },
                "25": {
                    "verse_nr": "25",
                    "verse": "kag si Seba ang escriba; kag si Sadoc kag si Abiatar ang mga sacerdote"
                },
                "26": {
                    "verse_nr": "26",
                    "verse": "kag si Ira man nga Jairnon sacerdote ni David."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Karon sa mga adlaw ni David may gutum nga tatlo ka tuig, sa tuigtuig; kag si David nagpangita sang nawung sang GINOO. Kag ang GINOO nagsiling, \u201cIni tungud kay Saul kag tungud sa iya balay nga dugoon, bangud nga ginpatay niya ang mga Gabaonhon.\u201d"
                },
                "2": {
                    "verse_nr": "2",
                    "verse": "Gani ginpatawag sang hari ang mga Gabaonhon. Karon ang mga Gabaonhon indi katawohan sang Israel, kondi gikan sa salin sang mga Amornon; bisan ang katawohan sang Israel nagsumpa sa pagpasaylo sa ila, si Saul nagtinguha sa pagpatay sa ila sa iya kakugi tungud sa katawohan sang Israel kag sang Juda."
                },
                "3": {
                    "verse_nr": "3",
                    "verse": "Kag nagsiling si David sa mga Gabaonhon, \u201cAno bala ang himoon ko bangud sa inyo? Kag sa ano nga magahimo ako sang katumbasan, agud nga mapakamaayo ninyo ang panublion sang GINOO?\u201d"
                },
                "4": {
                    "verse_nr": "4",
                    "verse": "Ang mga Gabaonhon nagsiling sa iya, \u201cIndi ini butang sang pilak ukon bulawan sa tunga naton kag ni Saul ukon sang iya balay; kag indi aton ang pagpatay sa bisan sin-o nga tawo sa Israel.\u201d Kag sia nagsiling, \u201cKon ano ang inyo isiling ina himoon ko tungud sa inyo.\u201d"
                },
                "5": {
                    "verse_nr": "5",
                    "verse": "Sila nagsiling sa hari, \u201cAng tawo nga nagpapas sa amon kag nagpadugi batok sa amon, nga laglagon kami gikan sa pagpabilin sa bisan diin nga ginsakpan sang Israel"
                },
                "6": {
                    "verse_nr": "6",
                    "verse": "itugyan sa amon ang pito ka lalaki sang iya mga anak, kag bitayon namon sila nga sa GINOO sa Gabaa ni Saul ang pinili sang GINOO.\u201d Kag ang hari nagsiling, \u201cIhatag ko sila.\u201d"
                },
                "7": {
                    "verse_nr": "7",
                    "verse": "Apang ginpaiway sang hari si Mefiboset, ang anak ni Jonatan nga anak ni Saul, bangud sang sumpa sang GINOO nga yara sa tunga nila, sa tunga ni David kag ni Jonatan nga anak ni Saul."
                },
                "8": {
                    "verse_nr": "8",
                    "verse": "Nagkuha ang hari sang duha ka lalaki nga anak ni Rizpa nga babayi nga anak ni Aya, nga gin-anak niya kay Saul, si Armoni kag si Mefiboset; kag ang lima ka lalaki nga mga anak ni Merab nga babayi nga anak ni Saul, nga gin-anak niya kay Adriel nga lalaki nga anak ni Barsilai nga Meholatnon"
                },
                "9": {
                    "verse_nr": "9",
                    "verse": "kag gintugyan sila sa mga kamut sang mga Gabaonhon, kag ginbitay sila nila sa bukid sa atubang sang GINOO, kag napukan sila nga pito sing tingub. Ginpatay sila sa mga adlaw sang ani, sa nahauna nga mga adlaw sa pamuno sang ani sang sebada."
                },
                "10": {
                    "verse_nr": "10",
                    "verse": "Niyan si Rizpa nga anak nga babayi ni Aya nagkuha sing sako nga panapton, kag ginhumlad ini nga sa iya sa ibabaw sang igang, kutub sa pamuno sang ani tubtub nga nag-ulan sa ibabaw nila sing tubig gikan sa langit; kag wala sia magtugut sa mga pispis sang langit nga maghapon sa ila sa adlaw, ukon sa mga sapat sang latagon sa kagab-ihon."
                },
                "11": {
                    "verse_nr": "11",
                    "verse": "Sang ginsugid kay David ang ginhimo ni Rizpa nga anak nga babayi ni Aya, ang babayi ni Saul"
                },
                "12": {
                    "verse_nr": "12",
                    "verse": "si David nagkadto kag nagkuha sang mga tul-an ni Saul kag sang mga tul-an ni Jonatan nga iya anak gikan sa mga lalaki sang Jabes-galaad, nga nagkawat sa ila sa dalan sang Bet-san, diin ginbitay sila sang mga Filistinhon, sa adlaw nga ginpatay sang mga Filistinhon si Saul sa Gilboa"
                },
                "13": {
                    "verse_nr": "13",
                    "verse": "kag ginpadala niya gikan didto ang mga tul-an ni Saul kag ang mga tul-an ni Jonatan nga iya anak; kag gintipon nila ang mga tul-an sang mga ginbitay."
                },
                "14": {
                    "verse_nr": "14",
                    "verse": "Kag ginlubung nila ang mga tul-an ni Saul kag ni Jonatan nga iya anak sa duta sang Benjamin sa Zela, sa lulubngan ni Cis nga iya amay; kag ginhimo nila ang tanan nga ginsogo sang hari. Kag sa tapus sina ang Dios napakilooyan tungud sa duta."
                },
                "15": {
                    "verse_nr": "15",
                    "verse": "Ang mga Filistinhon nagpakig-away liwat batok sa Israel, kag si David nagdulhog kag ang iya mga alagad upud sa iya, kag nagpakig-away batok sa mga Filistinhon; kag si David ginlapyo."
                },
                "16": {
                    "verse_nr": "16",
                    "verse": "Kag si Isbi-benob, nga sa mga anak nga lalaki sang gigante, nga ang bug-at sang iya bangkaw tatlo ka gatus ka siclo nga saway sa kabug-aton, nga sia nagtaklus sang bag-o nga espada, naghunahuna sa pagpatay kuntani kay David."
                },
                "17": {
                    "verse_nr": "17",
                    "verse": "Apang si Abisai nga anak ni Sarvia nagtabang sa iya, kag naglabo sang Filistinhon kag nagpatay sa iya. Niyan ang mga tawo ni David nagsumpa sa iya, \u201cDili ka na gid maggowa upud sa amon sa inaway, agud nga indi mo mapalong ang suga sang Israel.\u201d"
                },
                "18": {
                    "verse_nr": "18",
                    "verse": "Sa tapus sini may pagpakig-away liwat sa Gob sa mga Filistinhon; niyan si Sibecai nga Husatnon nagpatay kay Saf, nga sa mga anak nga lalaki sang gigante."
                },
                "19": {
                    "verse_nr": "19",
                    "verse": "Kag may pagpakig-away liwat sa mga Filistinhon sa Gob; kag si Elhanan nga lalaki nga anak ni Jaare-oregim, nga Bet-lehemnon, nagpatay kay Goliat nga Githanon, nga ang olongon sang iya bangkaw kaangay sang likisan sang manughabol."
                },
                "20": {
                    "verse_nr": "20",
                    "verse": "Kag may inaway liwat sa Gat, diin may isa ka tawo nga layog, nga may anum ka tudlo sa tagsa ka kamut, kag anum ka tudlo sa tagsa ka tiil, duha ka pulo kag apat sa kadamuon; kag sia man natawo sa gigante."
                },
                "21": {
                    "verse_nr": "21",
                    "verse": "Kag sang gintamay niya ang Israel, si Jonatan nga anak ni Simei, utud ni David, nagpatay sa iya."
                },
                "22": {
                    "verse_nr": "22",
                    "verse": "Ini sila nga apat natawo sa gigante sa Gat; kag napukan sila tungud sa kamut ni David kag tungud sa kamut sang iya mga alagad."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Kag si David nagpamolong sa GINOO sang mga polong sini nga ambahanon sang adlaw nga ang GINOO nagluwas sa iya gikan sa kamut sang tanan niya nga kaaway, kag gikan sa kamut ni Saul."
                },
                "2": {
                    "verse_nr": "2",
                    "verse": "Nagsiling sia,\n\u201cAng GINOO akon igang, kag akon kuta, kag akon mananabang, akon gid"
                },
                "3": {
                    "verse_nr": "3",
                    "verse": "ang akon Dios, akon igang, sa iya magadangup ako,\nakon taming kag ang sungay sang akon kaluwasan,\nakon mataas nga torre kag akon dalangpan,\nakon manluluwas; ikaw nagaluwas sa akon gikan sa panglugus."
                },
                "4": {
                    "verse_nr": "4",
                    "verse": "Magatawag ako sa GINOO, nga takus dayawon,\nsa amo maluwas ako sa akon mga kaaway."
                },
                "5": {
                    "verse_nr": "5",
                    "verse": "\u201cKay ginalibutan ako sang mga balud sang kamatayon,\nang mga baha sang pagkadidiosnon nagpahadluk sa akon"
                },
                "6": {
                    "verse_nr": "6",
                    "verse": "ang mga gapus sang Sheol nagalikos sa akon,\nang mga siod sang kamatayon nag-abut sa akon."
                },
                "7": {
                    "verse_nr": "7",
                    "verse": "\u201cSa akon kalisdanan nagtawag ako sa GINOO;\nhoo, nagtawag ako sa akon Dios.\nSia nagpamati sang akon tingug kutub sa iya templo,\nkag ang akon pagtuaw naglambut sa iya mga idulungug."
                },
                "8": {
                    "verse_nr": "8",
                    "verse": "\u201cNiyan ang duta nag-uyug kag nagkurug;\nang mga sadsaran sang langit nagtay-og\nkag gin-uyug, bangud nga nagsingkal sia."
                },
                "9": {
                    "verse_nr": "9",
                    "verse": "May nagtub-ok nga aso gikan sa mga boho sang iya ilong,\nkag ang kalayo gikan sa iya baba naglamon;\nang mga uling naduktan sini."
                },
                "10": {
                    "verse_nr": "10",
                    "verse": "Ginbawod niya ang mga langit man, kag nanaug;\nang pitipit nga kadudulman yara sa idalum sang iya mga tiil."
                },
                "11": {
                    "verse_nr": "11",
                    "verse": "Nagsakay sia sa querubin, kag naglupad;\nhoo, nakita sia sa ibabaw sang mga pakpak sang hangin."
                },
                "12": {
                    "verse_nr": "12",
                    "verse": "Ginhimo niya ang kadudulman nga mga layanglayang sa palibut niya,\nang kabilogan sang mga tubig, madamul nga mga gal-um sang kahawaan."
                },
                "13": {
                    "verse_nr": "13",
                    "verse": "Sa kasilaw sa iya atubang\nginpadabdab ang mga uling."
                },
                "14": {
                    "verse_nr": "14",
                    "verse": "Nagdaguub ang GINOO kutub sa langit,\nkag ang Labing Mataas nagmitlang sang iya tingug."
                },
                "15": {
                    "verse_nr": "15",
                    "verse": "Kag nagpana sia sing mga baslay, kag ginpaaplaag sila;\nsing kilat, kag ginlaglag sila."
                },
                "16": {
                    "verse_nr": "16",
                    "verse": "Niyan nagpahayag ang mga kadadalman sang dagat,\nang mga sadsaran sang kalibutan nabuksan,\ntungud sang pagsabdong sang GINOO,\nsa pusnga sang ginhawa sang mga boho sang iya ilong."
                },
                "17": {
                    "verse_nr": "17",
                    "verse": "Nagpadala sia gikan sa kahitaasan, gindakup niya ako,\nginsagup niya ako gikan sa madamung mga tubig."
                },
                "18": {
                    "verse_nr": "18",
                    "verse": "Ginluwas niya ako sa akon mabakud nga kaaway,\ngikan sa mga nagdumut sa akon;\nkay sila tama pa kagamhanan sa akon."
                },
                "19": {
                    "verse_nr": "19",
                    "verse": "Ginsalakay nila ako sa adlaw sang akon kalalat-an;\napang ang GINOO amo ang akon panabang."
                },
                "20": {
                    "verse_nr": "20",
                    "verse": "Gindala niya ako man sa malapad nga duug;\nginluwas niya ako, bangud nga nahamut-an niya ako."
                },
                "21": {
                    "verse_nr": "21",
                    "verse": "\u201cGinbalusan ako sang GINOO sono sa akon pagkamatarung;\nsono sa katinlo sang akon mga kamut gintumbasan niya ako."
                },
                "22": {
                    "verse_nr": "22",
                    "verse": "Kay ginbantayan ko ang mga dalanon sang GINOO,\nkag wala magbiya sing malauton gikan sa akon Dios."
                },
                "23": {
                    "verse_nr": "23",
                    "verse": "Kay ang tanan niyang pagsolondan yari sa akon atubang,\nkag sa iya mga palatukuran wala ako nagbiya."
                },
                "24": {
                    "verse_nr": "24",
                    "verse": "Ako man himpit ayon sa iya,\nkag naglikaw ako sa akon kalautan."
                },
                "25": {
                    "verse_nr": "25",
                    "verse": "Busa gintumbasan ako sang GINOO sono sa akon pagkamatarung,\nsono sa akon katinlo sa iya itololok."
                },
                "26": {
                    "verse_nr": "26",
                    "verse": "\u201cSa maloloy-on magapahayag ka nga maloloy-on;\nsa tawong himpit magapahayag ka imo nga himpit"
                },
                "27": {
                    "verse_nr": "27",
                    "verse": "sa putli magapahayag ka nga putli,\nkag sa balingag magapahayag ka nga balingag."
                },
                "28": {
                    "verse_nr": "28",
                    "verse": "Ang mga tawo sa kapipit-an luwason mo,\napang ang imo mga mata yara sa mga matinaastaason agud nga mapapakubus mo sila."
                },
                "29": {
                    "verse_nr": "29",
                    "verse": "Hoo, ikaw akon suga, O GINOO,\nkag ang GINOO magapasanag sang akon kadudulman."
                },
                "30": {
                    "verse_nr": "30",
                    "verse": "Hoo, tungud sa imo ginasalakay ko ang kasoldadosan,\ntungud sa akon Dios ginalumpat ko ang kuta."
                },
                "31": {
                    "verse_nr": "31",
                    "verse": "Nahanungud sa Dios\u2014ang iya dalanon himpit;\nang polong sang GINOO natilawan;\nsia taming sa tanan nga nagadangup sa iya."
                },
                "32": {
                    "verse_nr": "32",
                    "verse": "\u201cKay si sin-o bala ang Dios, kondi ang GINOO?\nKag sin-o bala ang igang, kondi ang aton Dios?"
                },
                "33": {
                    "verse_nr": "33",
                    "verse": "Ang Dios amo ang akon mabakud nga kuta,\nkag sia nagatuytuy sang himpit sa iya dalanon."
                },
                "34": {
                    "verse_nr": "34",
                    "verse": "Sia nagahimo sang iya mga tiil kaangay sang iya sang mga usa nga babayi,\nkag nagapahamtang sa akon sa mataas nga mga duug."
                },
                "35": {
                    "verse_nr": "35",
                    "verse": "Sia nagatudlo sang akon mga kamut sa pag-away,\nsa bagay nga ang akon mga butkon nagabawod sang pana nga saway."
                },
                "36": {
                    "verse_nr": "36",
                    "verse": "Ikaw naghatag man sa akon sang taming sang imo kaluwasan,\nkag ang imo pagpaubus nagpakadaku sa akon."
                },
                "37": {
                    "verse_nr": "37",
                    "verse": "Ginpasangkad mo ang akon mga tikang sa idalum nakon,\nkag ang akon mga tiil wala makadanlug"
                },
                "38": {
                    "verse_nr": "38",
                    "verse": "ginlagas ko ang akon mga kaaway kag ginlaglag sila,\nkag wala ako magbalik tubtub nga sila napapas."
                },
                "39": {
                    "verse_nr": "39",
                    "verse": "Ginpapas ko sila; ginbuno sila, agud nga indi sila makabangon;\nnapukan sila sa idalum sang akon mga tiil."
                },
                "40": {
                    "verse_nr": "40",
                    "verse": "Kay ginwagkusan mo ako sing kusug sa inaway;\nginpasakup mo sa akon ang mga nagsumpung sa akon."
                },
                "41": {
                    "verse_nr": "41",
                    "verse": "Ikaw man nagpatalikod sang akon mga kaaway sa akon,\nagud nga mautud ko ang mga nagadumut sa akon."
                },
                "42": {
                    "verse_nr": "42",
                    "verse": "Nagpanoloktolok sila, apang wala gid sing bisan sin-o nga magaluwas;\nbisan sa GINOO, apang wala sia magsabat sa ila."
                },
                "43": {
                    "verse_nr": "43",
                    "verse": "Niyan ginbukbuk ko sila subong sang yab-ok sang duta,\nginlinas ko sila subong sang lunang sang mga dalan kag ginsabwag sila."
                },
                "44": {
                    "verse_nr": "44",
                    "verse": "\u201cIkaw nagluwas man sa akon sa mga sumpunganay sang akon katawohan;\nikaw nagbantay sa akon nga mangin-pangolo sang mga pungsud:\nang katawohan nga wala ko makilala magaalagad sa akon."
                },
                "45": {
                    "verse_nr": "45",
                    "verse": "Ang mga dumuloong magapasakup sa akon;\nsa gilayon nga makabati sila sa akon, magatuman sila sa akon."
                },
                "46": {
                    "verse_nr": "46",
                    "verse": "Ang mga dumuloong magakadula,\nkag magagowa nga nagakurug gikan sa ila mga palanagoan."
                },
                "47": {
                    "verse_nr": "47",
                    "verse": "\u201cAng GINOO nagakabuhi; kag pagpakamaayohon ang akon igang,\nkag pagpakataason ang Dios, ang igang sang akon kaluwasan"
                },
                "48": {
                    "verse_nr": "48",
                    "verse": "bisan ang Dios nga nagapanimalus tungud sa akon\nkag nagapasakup sang mga katawohan sa akon"
                },
                "49": {
                    "verse_nr": "49",
                    "verse": "nga nagakuha sa akon sa mga kaaway ko;\nhoo, ikaw nagabayaw sa akon sa ibabaw sang mga nagasumpung sa akon,\nginaluwas mo ako sa tawong malugus."
                },
                "50": {
                    "verse_nr": "50",
                    "verse": "\u201cBusa magapasalamat ako sa imo,\nO GINOO, sa tunga sang mga pungsud,\nkag magaamba sing mga pagdayaw sa imo ngalan."
                },
                "51": {
                    "verse_nr": "51",
                    "verse": "Sia nagahatag sing dakung kaluwasan sa iya hari,\nkag nagapahayag sing malig-on nga paghigugma sa iya hinaplas,\nkay David, kag sa iya mga kaliwatan, sa gihapon.\u201d"
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Karon amo ini ang katapusan nga mga polong ni David:\nSi David nga anak ni Jesse nagasiling,\nang lalaki nga ginbayaw sa kataasan nagasiling,\nang ginhaplas sang Dios ni Jacob,\nang mayuyum nga manugsalmo sang Israel"
                },
                "2": {
                    "verse_nr": "2",
                    "verse": "\u201cAng Espiritu sang GINOO nagpamolong paagi sa akon,\nang iya polong yari sa akon dila."
                },
                "3": {
                    "verse_nr": "3",
                    "verse": "Ang Dios sang Israel nagsiling,\nang Igang sang Israel nagpamolong sa akon:\nIsa nga nagagahum sing matarung sa mga tawo\nnga nagagahum sa kahadluk sa Dios"
                },
                "4": {
                    "verse_nr": "4",
                    "verse": "manginsubong sang kasanag sang kaagahon,\nsubong sang nagasubang nga adlaw sa kaagahon nga walay gal-um,\nkon ang hilaw nga hilamon nagatubo sa duta sa masanag nga pagsilak sa tapus ang ulan."
                },
                "5": {
                    "verse_nr": "5",
                    "verse": "Sa pagkamatuud, indi bala subong sini ang akon balay upud sa Dios?\nKay sia naghimo upud sa akon sing katipan nga dayon,\nnagpahamtang sing nagakaigo sa tanan nga butang kag malig-on.\nKay ini bug-os kong kaluwasan kag bug-os kong handum bisan ini wala niya pagapatuboa."
                },
                "6": {
                    "verse_nr": "6",
                    "verse": "Apang ang mga didiosnon manginsubong sila tanan sa mga tonok nga isikway;\nbangud nga indi sila makuha sang kamut"
                },
                "7": {
                    "verse_nr": "7",
                    "verse": "kondi nga ang tawo nga nagatandug sa ila\ndapat sangkapan sing salsalon kag sang olongan sang bangkaw,\nkag sonogon sila sing bug-os sa kalayo sa ila duug.\u201d"
                },
                "8": {
                    "verse_nr": "8",
                    "verse": "Amo ini ang mga ngalan sang gamhanan nga mga tawo nga iya ni David: si Joseb-basevet nga Taquemonhon; sia puno sang mga pangolo; amo man si Adino nga Ezninhon, batok sa walo ka gatus nga pinatay sa isa ka tion."
                },
                "9": {
                    "verse_nr": "9",
                    "verse": "Kag madason sa iya si Eleazar nga anak nga lalaki ni Doda, nga anak sang Ahohanon. Isa sia sang tatlo ka gamhanan nga mga tawo upud kay David sang pagsumpung nila sa mga Filistinhon nga nagtilipon sing tingub didto sa inaway, kag ang mga tawo sang Israel nagtaklad."
                },
                "10": {
                    "verse_nr": "10",
                    "verse": "Sia nagtindug kag ginpanglabo niya ang mga Filistinhon tubtub nga kinapoy ang iya kamut, kag nagtapik sa espada ang iya kamut; kag ang GINOO naghikot sing dakung pagluwas sadtong adlaw; kag nagbalik ang katawohan sa olihi niya lamang sa pagkuha sing inagaw."
                },
                "11": {
                    "verse_nr": "11",
                    "verse": "Kag madason sa iya si Sama, lalaking anak ni Age nga Hararnon. Nagtilipon sing tingub ang mga Filistinhon sa isa ka kabon, diin may puna nga duta nga hil-ub sing mga lentijas; kag ang katawohan nagpalagyo gikan sa mga Filistinhon."
                },
                "12": {
                    "verse_nr": "12",
                    "verse": "Apang sia nagtindug sa tunga sang puna, kag gin-apinan ini, kag ginpatay ang mga Filistinhon; kag ang GINOO naghikot sing dakung pagluwas."
                },
                "13": {
                    "verse_nr": "13",
                    "verse": "Kag ang tatlo sang katloan ka puno nga mga tawo nagdulhog, kag nagkadto kay David sang tig-alani sa lungib sang Adullam, sang nagpahamtang ang kabon sang mga Filistinhon sing dologan sa nalupyakan sang Refaim."
                },
                "14": {
                    "verse_nr": "14",
                    "verse": "Si David didto niyan sa pamakud; kag ang pamakud nga balantayan sang mga Filistinhon didto anay sa Bet-lehem."
                },
                "15": {
                    "verse_nr": "15",
                    "verse": "Kag naghandum si David kag nagsiling, \u201cO kabay nga ang isa maghatag sa pagpainum sa akon sing tubig gikan sa bobon sang Bet-lehem nga yara sa luyo sang gawang!\u201d"
                },
                "16": {
                    "verse_nr": "16",
                    "verse": "Niyan ang tatlo ka gamhanan nga mga lalaki nagbulwang sang kasoldadosan sang mga Filistinhon, kag nagsag-ob sing tubig sa bobon sang Bet-lehem nga yara sa luyo sang gawang, kag nagkuha sini kag nagdala sini kay David. Apang indi sia buut mag-inum sini; kondi gin-ula niya ini sa GINOO"
                },
                "17": {
                    "verse_nr": "17",
                    "verse": "kag nagsiling sia, \u201cMalayo ini sa akon, O GINOO, nga ako maghimo sini. Imnon ko bala ang dugo sang mga lalaki nga naglakat nga nagpakatalagman sang ila kabuhi?\u201d Busa indi sia buut mag-inum sini. Ini nga mga butang ginhimo sang tatlo ka gamhanan nga mga lalaki."
                },
                "18": {
                    "verse_nr": "18",
                    "verse": "Karon si Abisai, ang utud ni Joab, ang anak ni Sarvia, amo ang puno sang tatlo. Kag nagbayaw sia sang iya bangkaw batok sa tatlo ka gatus kag ginpatay sila, kag may kabantugan sa tunga sang tatlo."
                },
                "19": {
                    "verse_nr": "19",
                    "verse": "Indi bala sia ang labi gid kadungganon sa tatlo? Busa ginhimo sia nga pangolo nila; apang wala sia makatupung sa tatlo nga nahauna."
                },
                "20": {
                    "verse_nr": "20",
                    "verse": "Kag si Benaya nga anak ni Joiada nga anak sang isganan nga lalaki sang Cabzel, nakahimo sing gamhanan nga mga buhat; sia nagpatay sang duha ka lalaki nga anak ni Ariel sang Moab. Sia nagdulhog man kag ginpatay ang isa ka leon sa tunga sang awang sa panag-on sang nieve."
                },
                "21": {
                    "verse_nr": "21",
                    "verse": "Kag ginpatay niya ang isa ka Egiptohanon, lalaki nga may tindug. Ang Egiptohanon may bangkaw sa iya kamut; apang nagdulhog sia sa iya nga may sungkud, kag gin-agaw sa kamut sang Egiptohanon ang bangkaw, kag ginpatay sia sang iya kaugalingon nga bangkaw."
                },
                "22": {
                    "verse_nr": "22",
                    "verse": "Ini nga mga butang ginhimo ni Benaya nga anak ni Joiada, kag may kabantugan sa tunga sang tatlo ka gamhanan nga mga lalaki."
                },
                "23": {
                    "verse_nr": "23",
                    "verse": "Sa katloan labi pa kadungganon sia, apang wala sia makatupung sa tatlo nga nahauna. Kag ginpadumala sia ni David sa iya kasapul."
                },
                "24": {
                    "verse_nr": "24",
                    "verse": "Si Asael nga utud ni Joab isa sang katloan; si Elhanan nga anak ni Dodo sang Bet-lehem"
                },
                "25": {
                    "verse_nr": "25",
                    "verse": "si Samma nga Harodnon, si Elica nga Harodnon"
                },
                "26": {
                    "verse_nr": "26",
                    "verse": "si Helez nga Paletnon, si Ira nga lalaking anak ni Iques nga Tekoanhon"
                },
                "27": {
                    "verse_nr": "27",
                    "verse": "si Abiezer nga Anatotnon, si Mebunai nga Husanhon"
                },
                "28": {
                    "verse_nr": "28",
                    "verse": "si Zalmon nga Ahohanon, si Maharai nga Netofanhon"
                },
                "29": {
                    "verse_nr": "29",
                    "verse": "si Heleb nga lalaking anak ni Baana nga Netofanhon, si Itai nga lalaking anak ni Ribai sang Gabaa gikan sa mga anak ni Benjamin"
                },
                "30": {
                    "verse_nr": "30",
                    "verse": "si Benaya nga Piratnon, si Hidai nga gikan sa mga sapa sang Gaas"
                },
                "31": {
                    "verse_nr": "31",
                    "verse": "si Abialbon nga Arbanhon, si Azmavet nga Barhumnon"
                },
                "32": {
                    "verse_nr": "32",
                    "verse": "si Eliaba nga Saalbonhon, ang mga lalaking anak ni Jasen, si Jonatan"
                },
                "33": {
                    "verse_nr": "33",
                    "verse": "si Samma nga Hararnon, si Ahiam nga lalaking anak ni Sarar nga Ararnon"
                },
                "34": {
                    "verse_nr": "34",
                    "verse": "si Elifelet nga anak ni Ahasbai, ang anak sang isa ka Maacanhon, si Eliam nga anak ni Ahitofel nga Gilonhon"
                },
                "35": {
                    "verse_nr": "35",
                    "verse": "si Hezrai nga Carmelonhon, si Paarai nga Arbanhon"
                },
                "36": {
                    "verse_nr": "36",
                    "verse": "si Igal nga lalaking anak ni Natan sang Soba, si Bani nga Gadhanon"
                },
                "37": {
                    "verse_nr": "37",
                    "verse": "si Selec nga Amonhon, si Naharai nga Beerotnon, mga manugdala sing hinganib kay Joab nga anak ni Sarvia"
                },
                "38": {
                    "verse_nr": "38",
                    "verse": "si Ira nga Itranhon, si Gareb nga Itranhon"
                },
                "39": {
                    "verse_nr": "39",
                    "verse": "si Urias nga Hethanon: tanan katloan kag pito."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Liwat ang kaakig sang GINOO nagdabdab batok sa Israel, kag gintandug niya si David batok sa ila, nga nagasiling, \u201cLakat ka, isipa ang Israel kag Juda.\u201d"
                },
                "2": {
                    "verse_nr": "2",
                    "verse": "Gani nagsiling ang hari kay Joab nga pangolo sang kasoldadosan, nga nag-upud sa iya, \u201cLibura karon ang tanan nga kabikahan sang Israel, kutub sa Dan tubtub sa Beer-seba, kag isipa ninyo ang katawohan, agud nga ako makahibalo sang kabilogan sang katawohan.\u201d"
                },
                "3": {
                    "verse_nr": "3",
                    "verse": "Apang si Joab nagsiling sa hari, \u201cAng GINOO nga imo Dios magadugang sa imo katawohan bisan daw ano kadamu sila sing isa ka gatus ka pilo, kag kabay nga makita ini sang mga mata sang akon ginoo nga hari; apang ngaa bala nga ang akon ginoo nga hari nahamuut sini nga butang?\u201d"
                },
                "4": {
                    "verse_nr": "4",
                    "verse": "Apang ang polong sang hari naglandas batok kay Joab kag batok sa mga pangolo sang kasoldadosan. Gani si Joab kag ang mga pangolo sang kasoldadosan naggowa gikan sa atubang sang hari sa pag-isip sang katawohan sang Israel."
                },
                "5": {
                    "verse_nr": "5",
                    "verse": "Nagtabok sila sang Jordan, kag nagpahamtang sing dologan sa Aroer, sa too sang banwa nga yara sa tunga sang nalupyakan sang Gad kag tubtub sa Jazer."
                },
                "6": {
                    "verse_nr": "6",
                    "verse": "Niyan nag-abut sila sa Galaad, kag sa duta sang Tatim-hodsi; kag nag-abut sila sa Dan-jaan, kag palibut pa Sidon"
                },
                "7": {
                    "verse_nr": "7",
                    "verse": "kag nag-abut sa pamakud sang Tiro kag sa tanan nga banwa sang mga Hevhanon kag sang mga Canaanhon; kag naggowa sila sa bagatnan sang Juda sa Beer-seba."
                },
                "8": {
                    "verse_nr": "8",
                    "verse": "Gani sang nalibud nila ang bug-os nga duta, nag-abut sila sa Jerusalem sa tapus sang siam ka bulan kag duha ka pulo ka adlaw."
                },
                "9": {
                    "verse_nr": "9",
                    "verse": "Kag si Joab nagtugyan sang kabilogan sang pag-isip sang katawohan sa hari: sa Israel may walo ka gatus ka libo ka lalaki nga isganan nga naggabut sang espada, kag ang mga tawo sang Juda lima ka gatus ka libo ka lalaki."
                },
                "10": {
                    "verse_nr": "10",
                    "verse": "Apang sang naisip na ni David ang katawohan ginsuntok sia sang iya tagiposoon. Kag si David nagsiling sa GINOO, \u201cAko nakasala sing daku sang nahimo ko. Apang karon, O GINOO, nagapakilooy ako sa imo, isikway ang kalautan sang imo alagad; kay ako nakahimo sing binuang gid.\u201d"
                },
                "11": {
                    "verse_nr": "11",
                    "verse": "Kag sang nagbangon si David sang pagkaaga, nag-abut ang polong sang GINOO kay Gad nga manalagna, nga manugpanan-aw ni David, nga nagasiling"
                },
                "12": {
                    "verse_nr": "12",
                    "verse": "\u201cLakat kag magpamolong kay David, \u2018Amo ini ang ginasiling sang GINOO, Tatlo ka butang ang ginatanyag ko sa imo; magpili ka sing isa sa ila, nga akon himoon sa imo.\u2019\u201d"
                },
                "13": {
                    "verse_nr": "13",
                    "verse": "Gani nagkadto si Gad kay David kag nagsugid sa iya, kag nagsiling sa iya, \u201cMagaabut bala sa imo ang pito ka tuig nga gutum sa imo duta? Ukon magapalagyo ka sa atubang sang imo kaaway sing tatlo ka bulan samtang sila nagalagas sa imo? Ukon may tatlo bala ka adlaw nga kamatay sa imo duta? Karon binagbinagon mo, kag patugsilingan kon ano nga sabat ang ibalik ko sa nagpadala sa akon.\u201d"
                },
                "14": {
                    "verse_nr": "14",
                    "verse": "Niyan si David nagsiling kay Gad, \u201cYari ako sa daku nga ital-ital; itugut nga kami maholog karon sa kamut sang GINOO, kay ang iya mga kalooy dalagku; apang indi pag-itugut nga ako maholog sa kamut sang tawo.\u201d"
                },
                "15": {
                    "verse_nr": "15",
                    "verse": "Gani ang GINOO nagpadala sing kamatay sa Israel kutub sa aga tubtub sa tion nga pinat-ud; kag may nagkalamatay sa katawohan kutub sa Dan tubtub sa Beer-seba nga kapitoan ka libo ka tawo."
                },
                "16": {
                    "verse_nr": "16",
                    "verse": "Kag sang pag-untay sang manugtunda sang iya kamut nayon sa Jerusalem sa paglaglag sini, ang GINOO nagpangalisud sang malaut, kag nagsiling sa manugtunda nga naglaglag sang katawohan, \u201cTuman na; karon idolog ang imo kamut.\u201d Kag ang manugtunda sang GINOO yara sa luyo sang linasan ni Arauna nga Jebusnon."
                },
                "17": {
                    "verse_nr": "17",
                    "verse": "Niyan si David nagpamolong sa GINOO sang nakita niya ang manugtunda nga nagpamatay sang katawohan, kag nagsiling, \u201cYari karon, ako nakasala, kag nakahimo sing binalingag; apang ining mga carnero, ano bala ang nahimo nila? Ginaampo ko sa imo, manginbatok sa akon ang imo kamut kag batok sa balay sang akon amay.\u201d"
                },
                "18": {
                    "verse_nr": "18",
                    "verse": "Kag si Gad nag-abut kay David sadtong adlaw, kag nagsiling sa iya, \u201cTaklad ka, patindug sing halaran sa GINOO sa linasan ni Arauna nga Jebusnon.\u201d"
                },
                "19": {
                    "verse_nr": "19",
                    "verse": "Gani nagtaklad si David sono sa ginasiling ni Gad, subong sang ginsogo sang GINOO."
                },
                "20": {
                    "verse_nr": "20",
                    "verse": "Kag naglantaw si Arauna, kag nakita ang hari kag ang iya mga alagad nga nagapakara sa iya; kag naggowa si Arauna, kag nagyaub sia nga nagahapa sa duta sa atubang sang hari."
                },
                "21": {
                    "verse_nr": "21",
                    "verse": "Kag si Arauna nagsiling, \u201cNgaa bala nagkari ang akon ginoong hari sa iya alagad?\u201d Kag si David nagsiling, \u201cSa pagbakal sa imo sing linasan, nga patindugan sing halaran sa GINOO, agud nga ang kamatay magtonong gikan sa katawohan.\u201d"
                },
                "22": {
                    "verse_nr": "22",
                    "verse": "Niyan si Arauna nagsiling kay David, \u201cMagkuha kag magdolot ang akon ginoong hari sang maayo sa iya; yari ang mga baka nga sa halad-nga-sinonog, kag ang mga gamit sa paglinas kag ang mga gota sang mga baka nga sa gatong."
                },
                "23": {
                    "verse_nr": "23",
                    "verse": "Ini tanan, O hari, ginahatag ni Arauna sa hari.\u201d Kag si Arauna nagsiling sa hari, \u201cAng GINOO nga imo Dios magkahamuut sa imo.\u201d"
                },
                "24": {
                    "verse_nr": "24",
                    "verse": "Apang ang hari nagsiling kay Arauna, \u201cIndi, kondi sa pagkamatuud baklon ko ini sa imo sa bili; indi ako magdolot sa GINOO nga akon Dios sing halad-nga-sinonog nga walay bili sa akon.\u201d Gani ginbakal ni David ang linasan kag ang mga baka sa kalim-an ka siklo nga pilak."
                },
                "25": {
                    "verse_nr": "25",
                    "verse": "Kag nagpatindug didto si David sing halaran sa GINOO, kag nagdolot sing mga halad-nga-sinonog kag mga halad-sa-paghidait. Gani ang GINOO napakilooyan tungud sa duta, kag nagtonong ang kamatay gikan sa Israel."
                }
            }
        }
    }
}