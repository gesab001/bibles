{
    "version": "ABHIL82",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang polong sang GINOO nga nag-abut kay Joel, nga lalaki nga anak ni Petuel"
                },
                "2": {
                    "verse_nr": "2",
                    "verse": "Magpamati sini, kamo nga mga tigulang,\nmagdungug, tanan kamo nga pumuluyo sang duta!\nNahanabu bala ini sa inyo mga adlaw,\nukon sa mga adlaw, sang inyo mga ginikanan?"
                },
                "3": {
                    "verse_nr": "3",
                    "verse": "Magsugid kamo sini sa inyo mga anak,\nkag ang inyo mga anak sa ila mga anak,\nkag ang ila mga anak sa madason nga kaliwatan."
                },
                "4": {
                    "verse_nr": "4",
                    "verse": "Ang nabilin sang lukso,\nginkaon sang apan.\nAng ginbilin sang apan,\nginkaon sang palakukwan,\nkag ang ginbilin sang palakukwan,\nginkaon sang atatalo."
                },
                "5": {
                    "verse_nr": "5",
                    "verse": "Pagmata, kamo nga mga palahobog, kag maghibi;\nkag maghaya, tanan kamo nga palainum sing alak,\nbangud sang matam-is nga alak,\nkay ginakuha ini sa inyo baba."
                },
                "6": {
                    "verse_nr": "6",
                    "verse": "Kay ang isa ka pungsud nagtaklad sa akon duta,\nnga makusug kag dimaisip;\nang iya mga ngipon mga ngipon sang leon,\nkag may bag-ang sang leon nga babayi."
                },
                "7": {
                    "verse_nr": "7",
                    "verse": "Ginlaglag niya ang akon uvas,\nkag ginpanitan ang akon higuera;\ngin-ak-akan niya ini kag ginpilak;\nang iya mga sanga nagputi."
                },
                "8": {
                    "verse_nr": "8",
                    "verse": "Magpanalabiton kaangay sang ulay nga nawagkusan sing panapton nga sako\ntungud sa bana sang iya pagkapamatan-on."
                },
                "9": {
                    "verse_nr": "9",
                    "verse": "Ang halad-nga-kalan-on kag ang halad-nga-ilimnon nag-untat\nsa balay sang GINOO.\nAng mga sacerdote nagalalaw,\nnga mga alagad sang GINOO."
                },
                "10": {
                    "verse_nr": "10",
                    "verse": "Ang uma nalaglag,\nang duta nagalalaw;\nkay ang uyas nalaglag,\nang bag-o nga alak nahubas,\nang lana nagamala."
                },
                "11": {
                    "verse_nr": "11",
                    "verse": "Magkahuya, O kamo nga mga mangunguma,\nmaghaya, O kamo nga mga manugtatap sang uvas,\ntungud sang trigo kag sang cebada;\nkay nawala ang patubas sang uma."
                },
                "12": {
                    "verse_nr": "12",
                    "verse": "Nalaya ang uvas,\nang higuera nagkupus.\nAng granada, ang palma man, kag ang mansanas,\nang tanan nga kakahoyan sang latagon nalaya;\nkay ang kalipay nagtaliwan\nsa mga anak sang mga tawo."
                },
                "13": {
                    "verse_nr": "13",
                    "verse": "Magpangwagkus kamo kag magpanalabiton, kamo nga mga sacerdote,\nmaghaya, kamo nga mga manug-alagad sang halaran.\nKari, maghigda sa bug-os nga gab-i sa panapton nga sako,\nkamo nga mga manug-alagad sang akon Dios!\nKay ginpauntat sa balay sang inyo Dios\nang halad-nga-kalan-on kag ang halad-nga-ilimnon."
                },
                "14": {
                    "verse_nr": "14",
                    "verse": "Magpakabalaan sing puasa,\nmagtawag sing maligdong nga pagtilipon.\nTipona ang mga tigulang\nkag ang tanan nga pumuluyo sang duta\nsa balay sang GINOO nga inyo Dios;\nkag magtuaw sa GINOO."
                },
                "15": {
                    "verse_nr": "15",
                    "verse": "Kailo sang adlaw!\nKay malapit na ang adlaw sang GINOO,\nkag magaabut ini subong sang kalaglagan gikan sa Makaako."
                },
                "16": {
                    "verse_nr": "16",
                    "verse": "Wala bala pagkuhaa ang kalan-on\nsa atubangan sang aton mga mata,\nang kalipay kag ang kasadya\nsa balay sang aton Dios?"
                },
                "17": {
                    "verse_nr": "17",
                    "verse": "Ang mga binhi nadunut sa idalum sang ila mga puga,\nang mga damisag naguba;\nang mga tambobo nawasdak\nkay nagkupus ang trigo."
                },
                "18": {
                    "verse_nr": "18",
                    "verse": "Daw ano ang pagbakho sang kasapatan!\nAng mga panong sang mga baka nalisang\nbangud nga wala sila sing halalban;\nbisan ang mga panong sang mga carnero nalaglag."
                },
                "19": {
                    "verse_nr": "19",
                    "verse": "O GINOO, sa imo nagatuaw ako.\nKay ang kalayo naglamon\nsang mga halalban sang kamingawan,\nkag ang dabdab nagsonog\nsang tanan nga kahoy sang latagon."
                },
                "20": {
                    "verse_nr": "20",
                    "verse": "Bisan ang kasapatan sang latagon nagaima sa imo\nkay nahubsan ang kasapaan sang tubig,\nkag ang kalayo naglamon\nsang mga halalban sang kamingawan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Patonog kamo sing budyong sa Sion;\npatonog sing paandam sa akon balaan nga bukid!\nMagkurug ang tanan nga pumuluyo sang duta,\nkay nagaabut ang adlaw sang GINOO, malapit na ini"
                },
                "2": {
                    "verse_nr": "2",
                    "verse": "adlaw sang kadudulman kag kasubo,\nadlaw sang mga gal-um kag pitipit nga kadudulman!\nSubong sang pamanagbanag nga nagahumlad sa kabukiran\ndaku nga katawohan kag makusug;\nwala sing kaangay,\nukon may yara pa sa olihi nila\nbisan sa mga tuig sang madamu nga kaliwatan."
                },
                "3": {
                    "verse_nr": "3",
                    "verse": "Ang kalayo nagalamon sa atubangan nila,\nkag sa olihi nila ang dabdab nagasonog.\nAng duta subong sang katamnan sang Eden sa atubangan nila,\napang sa likod nila mamingaw nga kamingawan,\nkag wala sing nakapalagyo sa ila."
                },
                "4": {
                    "verse_nr": "4",
                    "verse": "Ang ila dagway subong sang dagway sang mga kabayo,\nkag subong sang mga manugkabayo amo ini ang pagdalagan nila."
                },
                "5": {
                    "verse_nr": "5",
                    "verse": "Kaangay sang dinagubdub sang mga kangga,\nsa mga putokputokan sang mga bukid nagalumpat sila,\nkaangay sang kagahud sang dabdab sang kalayo\nnga nagalamon sang ginalaban,\nsubong sang makusug nga katawohan\nnga napaagisud sa inaway."
                },
                "6": {
                    "verse_nr": "6",
                    "verse": "Sa atubangan niya ang katawohan nagabakho,\nnagpangluspad ang tanan nga nawung."
                },
                "7": {
                    "verse_nr": "7",
                    "verse": "Nagadalagan sila kaangay sang gamhanan nga mga tawo,\nnagataklas sila sa kuta kaangay sang mga tawo sa inaway.\nNagapadolong sila ang tagsatagsa sa iya mga dalanon,\nwala nila ginabungkaga ang ila mga katay."
                },
                "8": {
                    "verse_nr": "8",
                    "verse": "Wala sila nagadis-ugay, ang tagsatagsa nagapadolong sa iya banas;\nnaglatas sila sa mga hinganiban\nkag wala magbungkag sang ila dalanon."
                },
                "9": {
                    "verse_nr": "9",
                    "verse": "Nagasalakay sila sang banwa,\nnagadalagan sila sa ibabaw sang kuta;\nnagataklas sila sa mga balay,\nnagasulud sila paagi sa mga talambuan kaangay sang makawat."
                },
                "10": {
                    "verse_nr": "10",
                    "verse": "Ang duta nagatay-og sa atubangan nila,\nnagakurug ang mga langit.\nAng adlaw kag ang bulan nagadulum,\nkag ang kabitoonan nagauntat ang ila pagsilak."
                },
                "11": {
                    "verse_nr": "11",
                    "verse": "Ang GINOO nagapadaguhub sang iya tingug\nsa atubangan sang iya hangaway,\nkay ang iya dologan tama ka daku;\nkay makusug sia nga nagahikot sang iya polong.\nKay ang adlaw sang GINOO daku kag tama ka makakulugmat;\nsin-o bala ang makaantus sini?"
                },
                "12": {
                    "verse_nr": "12",
                    "verse": "\u201cApang bisan karon,\u201d nagasiling ang GINOO, \u201cbalik kamo sa akon sa bug-os ninyo nga tagiposoon,\nnga may puasa, may paghibi, kag may paglalaw"
                },
                "13": {
                    "verse_nr": "13",
                    "verse": "kag kusnita ang inyo tagiposoon kag indi ang inyo mga panapton.\u201d\nMagbalik sa GINOO, nga inyo Dios,\nkay mainayohon sia kag maloloy-on,\nmakuli sa pagpangakig, kag bugana sa malig-on nga paghigugma,\nkag nagakalisud sia sang malaut."
                },
                "14": {
                    "verse_nr": "14",
                    "verse": "Sin-o bala ang nakahibalo kon indi sia magbalik kag magkalisud,\nkag magbilin sing pagpakamaayo sa olihi niya,\nsing halad-nga-kalan-on kag halad-nga-ilimnon\nsa GINOO, nga inyo Dios?"
                },
                "15": {
                    "verse_nr": "15",
                    "verse": "Magpatonog sing budyong sa Sion;\nmagpakabalaan sing puasa;\nmagtawag sing maligdong nga pagtilipon"
                },
                "16": {
                    "verse_nr": "16",
                    "verse": "tipona ang katawohan.\nPakabalaana ang pagtilipon;\ntipona ang mga tigulang;\ntinguba ang kabataan,\nbisan ang mga nagasoloso.\nPagowaa ang nobyo sa iya hulut,\nkag ang nobya sa iya hulut."
                },
                "17": {
                    "verse_nr": "17",
                    "verse": "Patangisa ang mga sacerdote, ang mga manug-alagad sang GINOO\nsa ulut sang portico kag halaran\nkag pasilinga sila, \u201cPaiwaya, O GINOO, ang imo katawohan,\nkag indi pag-itugyan ang imo panublion sa kahuluy-an,\nagud nga ang mga pungsud magdumala sa ila.\nNgaa bala magsiling sila sa mga katawohan,\n\u2018Diin bala ang ila Dios?\u2019\u201d"
                },
                "18": {
                    "verse_nr": "18",
                    "verse": "Niyan ang GINOO naimon sa iya duta,\nkag naawa sa iya katawohan."
                },
                "19": {
                    "verse_nr": "19",
                    "verse": "Ang GINOO nagsabat kag nagsiling sa iya katawohan,\n\u201cYari karon, magapadala ako sa inyo\nsing uyas, sing bag-o nga alak, kag lana,\nkag mabusug kamo sini;\nkag indi ko na kamo\npagpakahuy-an sa tunga sang mga pungsud."
                },
                "20": {
                    "verse_nr": "20",
                    "verse": "\u201cKondi ipahilayo ko sa inyo ang hangaway nga naaminhan,\nkag sobolon ini sa duta nga bakyas kag mamingaw,\nang iya panguna pakadto sa dagat nga nasidlangan,\nkag ang iya pangolihi pakadto sa dagat nga nakatundan;\nang iya kabaho kag ang iya kalub-ok magausbong,\nbangud nga nakahimo ini sing dalagku nga mga butang."
                },
                "21": {
                    "verse_nr": "21",
                    "verse": "\u201cDili magkahadluk, O duta;\nmagkasadya kag magkalipay,\nkay ang GINOO nakahimo sing dalagku nga mga butang!"
                },
                "22": {
                    "verse_nr": "22",
                    "verse": "Dili magkahadluk, kamo nga kasapatan sang latagon,\nkay ang mga halalbon sang kamingawan nagapanubo;\nkay ang kahoy nagapamunga,\nang higuera kag ang uvas nagahatag sa ila kusug."
                },
                "23": {
                    "verse_nr": "23",
                    "verse": "\u201cMagkasadya niyan, kamo nga mga anak sang Sion,\nkag magkalipay sa GINOO, nga inyo Dios;\nkay nagahatag sia sa inyo sang una nga ulan sing nagakaigo,\nginapatupa niya sa inyo ang ulan,\nang una nga ulan kag ang olihi nga ulan, sa nahauna nga bulan."
                },
                "24": {
                    "verse_nr": "24",
                    "verse": "\u201cAng mga linasan mapuno sang trigo,\nang mga kawa magaawas sing bag-o nga alak kag lana."
                },
                "25": {
                    "verse_nr": "25",
                    "verse": "Iuli ko sa inyo ang mga tuig\nnga ginkaon sang apan,\nsang atatalo, sang palakukwan, kag sang lukso,\nang akon daku nga hangaway, nga ginpadala ko sa inyo."
                },
                "26": {
                    "verse_nr": "26",
                    "verse": "\u201cMagakaon kamo sa kabugana kag mabusug,\nkag magadayaw sang ngalan sang GINOO nga inyo Dios,\nnga nagahisayo sing makatilingala sa inyo.\nKag ang akon katawohan indi gid mahuy-an."
                },
                "27": {
                    "verse_nr": "27",
                    "verse": "Makilala ninyo nga ako sa tunga sang Israel,\nkag nga Ako, ang GINOO, amo ang inyo Dios kag wala na gid sing iban.\nKag ang akon katawohan indi mahuy-an."
                },
                "28": {
                    "verse_nr": "28",
                    "verse": "\u201cKag mahanabu sa olihi,\nnga ipasagahay ko ang akon Espiritu sa tanan nga unud;\nmagatagna ang inyo mga anak nga lalaki kag ang inyo mga anak nga babayi,\nang inyo mga tigulang magadamgo sing mga damgo,\nkag ang inyo pamatan-on nga mga lalaki makakita sing mga palanan-awon."
                },
                "29": {
                    "verse_nr": "29",
                    "verse": "Bisan sa mga alagad nga lalaki kag sa mga alagad nga babayi man\nipasagahay ko ang akon Espiritu sa sadtong mga adlaw."
                },
                "30": {
                    "verse_nr": "30",
                    "verse": "\u201cKag magapakilala ako sing mga katingalahan sa mga langit kag sa duta, dugo kag kalayo kag mga haligi nga aso."
                },
                "31": {
                    "verse_nr": "31",
                    "verse": "Ang adlaw magabaylo sa kadudulman, kag ang bulan sa dugo, sa wala pa mag-abut ang daku kag makakulugmat nga adlaw sang GINOO."
                },
                "32": {
                    "verse_nr": "32",
                    "verse": "Kag mahanabu nga ang bisan sin-o nga magtawag sang ngalan sang GINOO maluwas; kay sa Bukid nga Sion kag sa Jerusalem may yara nga makalikaw, sono sa ginsiling sang GINOO, kag sa tunga sang mga nabilin ang mga ginatawag sang GINOO."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201cKay yari karon, sa sadtong mga adlaw kag sa sadtong tion, kon pahaulian ko ang kabihagan sang Juda kag Jerusalem"
                },
                "2": {
                    "verse_nr": "2",
                    "verse": "tiponon ko ang tanan nga pungsud kag padulhogon sila sa nalupyakan ni Josafat, kag magahikot ako sing paghukom sa ila didto, tungud sa akon katawohan kag tungud sa akon panublion nga Israel, nga ginpaaplaag nila sa tunga sang mga pungsud, kag ginbahinbahin nila ang akon duta"
                },
                "3": {
                    "verse_nr": "3",
                    "verse": "kag ginpapalaran ang akon katawohan, kag ginbaylo ang bata nga lalaki sa isa ka makihilawason, kag ginbaligya ang bata nga babayi tungud sa alak, agud nga makainum sila."
                },
                "4": {
                    "verse_nr": "4",
                    "verse": "\u201cAno bala kamo sa akon, O Tiro kag Sidon, kag tanan nga ginsakpan sang Filistia? Hatagan bala ninyo ako sing tumbas? Kon tumbasan ninyo ako, sa madasig kag sa madali ibalik ko ang inyo tumbas sa inyo olo."
                },
                "5": {
                    "verse_nr": "5",
                    "verse": "Sanglit nakuha ninyo ang akon pilak kag ang akon bulawan, kag gindala sa inyo mga templo ang akon matahum nga bilidhon nga mga butang."
                },
                "6": {
                    "verse_nr": "6",
                    "verse": "Ginbaligya ninyo ang katawohan sang Juda kag sang Jerusalem sa mga Greciahanon, agud nga mapapalayo ninyo sila sa ila dulunan."
                },
                "7": {
                    "verse_nr": "7",
                    "verse": "Yari karon puhagon ko sila sa duug diin ginbaligya ninyo sila, kag ibalik ko ang inyo tumbas sa inyo olo."
                },
                "8": {
                    "verse_nr": "8",
                    "verse": "Ibaligya ko ang inyo mga anak nga lalaki kag ang inyo mga anak nga babayi sa kamut sang mga anak sang Juda, kag ibaligya sila sa mga tawo sang Saba, sa pungsud nga malayo; kay ang GINOO nagpamolong sini.\u201d"
                },
                "9": {
                    "verse_nr": "9",
                    "verse": "Ibantala ninyo ini sa mga pungsud\nMag-aman sing inaway,\npuhaga ang mga tawo nga gamhanan.\nPapalapita ang mga tawo sang inaway,\npataklara sila."
                },
                "10": {
                    "verse_nr": "10",
                    "verse": "Salsala nga mga espada ang inyo mga punta sang arado,\nkag mga bangkaw ang inyo mga inughagbas;\nmagsiling ang maluya, \u201cMabakud ako.\u201d"
                },
                "11": {
                    "verse_nr": "11",
                    "verse": "Dalidali kamo kag magkari,\nkamo tanan nga pungsud sa palibut,\ntilipon kamo sing tingub.\nO GINOO, padulhoga didto ang imo mga gamhanan."
                },
                "12": {
                    "verse_nr": "12",
                    "verse": "Maghulag ang mga pungsud sang ila kaugalingon,\nkag magtaklad sa nalupyakan ni Josafat;\nkay didto magalingkod ako sa paghukom\nsang tanan nga mga pungsud sa palibut."
                },
                "13": {
                    "verse_nr": "13",
                    "verse": "Igolo ninyo ang galab,\nkay gulang na ang alanyon.\nKari, linas kamo,\nkay ang ipitan puno.\nNagaalawas ang mga kawa,\nkay daku ang pagkamalaut nila."
                },
                "14": {
                    "verse_nr": "14",
                    "verse": "Mga kadam-an, mga kadam-an,\nsa nalupyakan sang pagtapat!\nKay malapit na ang adlaw sa GINOO\nsa nalupyakan sang pagtapat."
                },
                "15": {
                    "verse_nr": "15",
                    "verse": "Ang adlaw kag ang bulan nagadulum,\nkag ang kabitoonan nagauntat ang ila pagsilak."
                },
                "16": {
                    "verse_nr": "16",
                    "verse": "Kag ang GINOO magangurub gikan sa Sion,\nkag magapatonog sang iya tingug gikan sa Jerusalem,\nkag ang mga langit kag ang duta magakurug.\nApang ang GINOO mangindalangpan sa iya katawohan,\npamakud sa katawohan sang Israel."
                },
                "17": {
                    "verse_nr": "17",
                    "verse": "\u201cGani makilala ninyo nga Ako amo ang GINOO nga inyo Dios,\nnga nagapuyo sa Sion, nga akon bukid nga balaan.\nNiyan manginbalaan ang Jerusalem\nkag didto wala na sing mga dumoloong nga magaagi sa iya."
                },
                "18": {
                    "verse_nr": "18",
                    "verse": "\u201cKag sa sadtong adlaw\nang kabukiran magapatubud sing matam-is nga alak,\nkag ang kabakoloran magapailig sing gatas,\nkag ang tanan nga kasapaan sa Juda\nmagapailig sing mga tubig;\nkag magagowa ang tuburan sa balay sang GINOO\nkag magabunyag sang nalupyakan sang Sitim."
                },
                "19": {
                    "verse_nr": "19",
                    "verse": "\u201cAng Egipto manginkamusmusan\nkag ang Edom manginnamusmus nga kamingawan,\ntungud sang panglugus nga nahimo sa mga anak sang Juda,\nbangud nga nagpaagay sila sing dugo nga wala sing sala sa ila duta."
                },
                "20": {
                    "verse_nr": "20",
                    "verse": "Apang ang Juda magapabilin sa gihapon,\nkag ang Jerusalem sa kaliwatan kag sa kaliwatan."
                },
                "21": {
                    "verse_nr": "21",
                    "verse": "Tinloan ko ang ila dugo, nga wala ko pa matinloi,\nkay ang GINOO nagapuyo sa Sion.\u201d"
                }
            }
        }
    }
}