{
    "version": "ABHIL82",
    "book_name": "2 Corinthians",
    "book_nr": "47",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, pinadala ni Jesu-Cristo sa kabubut-on sang Dios, kag si Timoteo nga aton utud.\nSa iglesia sang Dios nga yara sa Corinto, kaupud sang tanan nga balaan nga yara sa bug-os nga Acaya"
                },
                "2": {
                    "verse_nr": "2",
                    "verse": "Ang bugay sa inyo kag paghidait nga gikan sa Dios nga aton Amay kag kay Ginoong Jesu-Cristo."
                },
                "3": {
                    "verse_nr": "3",
                    "verse": "Dayawon ang Dios kag Amay sang aton Ginoong Jesu-Cristo, ang Amay sang mga kalooy kag ang Dios sang tanan nga paglipay"
                },
                "4": {
                    "verse_nr": "4",
                    "verse": "nga nagalipay sa aton sa tanan naton nga kapipit-an, agud nga makalipay kita sa ila nga yara sa bisan anong kapipit-an, paagi sa paglipay nga ginlipay sang Dios sa aton."
                },
                "5": {
                    "verse_nr": "5",
                    "verse": "Kay subong nga nagaambit kita sing bugana sang mga pag-antus ni Cristo, amo man paagi kay Cristo nagaambit kita sing bugana sang paglipay."
                },
                "6": {
                    "verse_nr": "6",
                    "verse": "Kon kami ginapapiotan, ina tungud sa inyo kalipay kag kaluwasan; kag kon ginalipay kami, ina tungud sa inyo kalipay, nga inyo ginaagum sa inyo mapailubon nga pagbatas sang amo nga mga kaantusan nga amon man ginaantus."
                },
                "7": {
                    "verse_nr": "7",
                    "verse": "Malig-on ang amon nga paglaum sa inyo; kay kami nakahibalo nga sa naga-ambit kamo sang mga pag-antus namon, kamo magaambit man sang kalipay namon."
                },
                "8": {
                    "verse_nr": "8",
                    "verse": "Kay indi kami buut nga indi kamo makahibalo, mga kauturan, nahanungud sa kapipit-an nga naagum namon sa Asia; kay ginpabug-atan kami sing lakas, labaw sa amon ikasarang sa bagay nga wala na kami sing paglaum bisan sa pagkabuhi."
                },
                "9": {
                    "verse_nr": "9",
                    "verse": "Hoo, kami nagbatiag nga nabaton namon ang paghukom sang kamatayon; apang ini agud nga indi kami magsalig sa amon kaugalingon kondi sa Dios nga nagabanhaw sang mga patay"
                },
                "10": {
                    "verse_nr": "10",
                    "verse": "nagluwas sia sa amon sa tama ka makamamatay nga katalagman, kag magaluwas sia sa amon; sa iya nagalaum kami nga sia magaluwas liwat sa amon."
                },
                "11": {
                    "verse_nr": "11",
                    "verse": "Kamo man magbulig gid sa amon paagi sa inyo pangamuyo, agud nga madamu ang magpasalamat tungud sa amon bangud sang pagpakamaayo nga ginhatag sa amon nga sabat sa madamu nga pangamuyo."
                },
                "12": {
                    "verse_nr": "12",
                    "verse": "Kay ang amon pagpabugal amo ini, ang pagpamatuud sang amon kaisipan nga sa pagkabalaan kag pagkamaminatud-on sang Dios, indi sa kaalam nga unudnon kondi sa bugay sang Dios, nagagawi kami sa kalibutan, kag labi pa ayon sa inyo."
                },
                "13": {
                    "verse_nr": "13",
                    "verse": "Kay wala kami nagasulat sing iban nga mga butang sa inyo kondi ang mabasa ninyo kag makilala; nagalaum ako nga kilalahon ninyo sing bug-os"
                },
                "14": {
                    "verse_nr": "14",
                    "verse": "subong nga ginkilala ninyo sa bahin, nga kami amo ang pagpabugal ninyo subong nga kamo man amo ang amon, sa adlaw sang aton Ginoong Jesus."
                },
                "15": {
                    "verse_nr": "15",
                    "verse": "Bangud nga may pagsalig ako sini, buut ko nga magkara sing una sa inyo, agud nga makabaton kamo sing pilo nga kalipay"
                },
                "16": {
                    "verse_nr": "16",
                    "verse": "buut ako magduaw sa inyo sa akon pag-agi pa Macedonia, kag gikan sa Macedonia pabalik sa inyo kag pagpatigayonon ninyo ako sa akon panlakatan pa Judea."
                },
                "17": {
                    "verse_nr": "17",
                    "verse": "Sang pagbuut ko sini nagpakita bala ako sing pagkamabaylohon? Ginahimo ko bala ang akon mga buko kaangay sa kalibutanon nga tawo, nga handa magsiling Hoo kag Indi sa makaisa?"
                },
                "18": {
                    "verse_nr": "18",
                    "verse": "Subong nga ang Dios matutum, ang amon polong sa inyo indi Hoo kag Indi."
                },
                "19": {
                    "verse_nr": "19",
                    "verse": "Kay ang Anak sang Dios, nga si Jesu-Cristo, nga ginwali namon sa tunga ninyo, ni Silvano kag ni Timoteo kag nakon, indi Hoo kag Indi; apang sa iya amo ang Hoo sing dalayon."
                },
                "20": {
                    "verse_nr": "20",
                    "verse": "Kay ang tanan nga saad sang Dios nakakita sang ila Hoo sa iya. Gani paagi sa iya ginamitlang ta ang Kabay pa, sa himaya sang Dios."
                },
                "21": {
                    "verse_nr": "21",
                    "verse": "Apang ang Dios amo ang nagapalig-on sa amon kaupud ninyo kay Cristo, kag nagsogo sa amon"
                },
                "22": {
                    "verse_nr": "22",
                    "verse": "sia nagbutang sang iya pat-in sa amon kag naghatag sang iya Espiritu sa amon mga tagiposoon subong nga kalig-onan."
                },
                "23": {
                    "verse_nr": "23",
                    "verse": "Apang ginatawag ko ang Dios nga saksi sa akon kalag\u2014sa pagpalikaw sa inyo nagdumili ako sa pagkara sa Corinto."
                },
                "24": {
                    "verse_nr": "24",
                    "verse": "Indi nga nagahari kami sa inyo pagtoo; kondi nagapangabudlay kami kaupud ninyo sa inyo kalipay, kay sa inyo pagtoo malig-on kamo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kay gintapat ko sa akon painoino nga indi ako magduaw sa inyo liwat nga may kasubo."
                },
                "2": {
                    "verse_nr": "2",
                    "verse": "Kay kon ginapasubo ko kamo, sin-o bala ang nagalipay sa akon kondi ang ginpasubo ko?"
                },
                "3": {
                    "verse_nr": "3",
                    "verse": "Kag ginsulat ko ini gid nga butang, agud sa akon pag-abut indi ako pagpasuboon nila nga amo kuntani ang maglipay sa akon, kay may pagsalig ako sa inyo tanan, nga ang akon kalipay amo ang kalipay ninyo tanan."
                },
                "4": {
                    "verse_nr": "4",
                    "verse": "Kay gikan sa madamu nga kapipit-an kag kasakitan sang tagiposoon nagsulat ako sa inyo nga may madamu nga luha, indi nga kamo pagpasuboon kondi nga mahibaloan ninyo ang akon bugana nga gugma sa inyo."
                },
                "5": {
                    "verse_nr": "5",
                    "verse": "Apang kon ang bisan sin-o nakapasubo, nakapasubo sia indi sa akon, kondi sa pila ka bahin\u2014indi sa pagpatama\u2014sa inyo tanan."
                },
                "6": {
                    "verse_nr": "6",
                    "verse": "Tuman na sa iya ini nga silot nga ginhatag sang kalabanan"
                },
                "7": {
                    "verse_nr": "7",
                    "verse": "gani sa baylo pagpatawaron ninyo sia kag paglipayon, basi kon malumus sia sa iya lakas nga kasubo."
                },
                "8": {
                    "verse_nr": "8",
                    "verse": "Gani ginapakilooy ko sa inyo nga lig-onon ninyo liwat ang inyo gugma sa iya."
                },
                "9": {
                    "verse_nr": "9",
                    "verse": "Kay sa sining katuyoan man nagsulat ako, agud nga mahibaloan ko ang kamatooran sa inyo kon masinolondon kamo sa tanan nga butang."
                },
                "10": {
                    "verse_nr": "10",
                    "verse": "Sa iya nga nagapatawad kamo sing bisan ano, ako nagapatawad man. Ang napatawad ko man, kon nakapatawad ako sang bisan ano, napatawad ko tungud sa inyo sa atubangan ni Cristo"
                },
                "11": {
                    "verse_nr": "11",
                    "verse": "agud nga indi kita madaug ni Satanas; kay nahibaloan ta ang iya mga pahito."
                },
                "12": {
                    "verse_nr": "12",
                    "verse": "Sang pag-abut ko sa Troas sa pagwali sang maayong balita ni Cristo, nabuksan sa akon ang ganhaan sa Ginoo"
                },
                "13": {
                    "verse_nr": "13",
                    "verse": "apang walay katawhayan ang akon painoino bangud nga wala ko makita didto si Tito nga akon utud. Gani nagpaalam ako sa ila kag naglakat pa Macedonia."
                },
                "14": {
                    "verse_nr": "14",
                    "verse": "Apang salamat sa Dios, nga nagapangolo sa aton gihapon sa pagdaug nga kay Cristo, kag nagapahayag paagi sa aton sang kaamyon sang pagkilala sa iya sa tagsa ka duug."
                },
                "15": {
                    "verse_nr": "15",
                    "verse": "Kay kahumut kita ni Cristo nga sa Dios sa mga nagakaluwas kag sa mga nagakawala"
                },
                "16": {
                    "verse_nr": "16",
                    "verse": "sa isa kaamyon gikan sa kamatayon pa kamatayon, sa iban kaamyon gikan sa kabuhi pa kabuhi. Sin-o ang tuman bala tungud sining mga butang?"
                },
                "17": {
                    "verse_nr": "17",
                    "verse": "Kay indi kita, subong sang madamu, nga nagasimbog sang polong sang Dios; kondi nga subong nga maminatud-on, kag subong nga iya sang Dios, sa atubangan sang Dios nagahambal kita kaupud kay Cristo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nagasugud bala kami liwat sa pagdayaw sang amon kaugalingon? Ukon nagakinahanglan bala kami, subong sa ginahimo sang iban, sing mga sulat sang pagdayaw ayon sa inyo, ukon gikan sa inyo?"
                },
                "2": {
                    "verse_nr": "2",
                    "verse": "Kamo amo ang amon sulat sa pagdayaw, nga nasulat sa inyo mga tagiposoon, nga kilalahon kag basahon sang tanan nga tawo"
                },
                "3": {
                    "verse_nr": "3",
                    "verse": "kag nagapahayag kamo nga kamo isa ka sulat ni Cristo nga ginpanghikot namon, nga nasulat indi sa tinta kondi sa Espiritu sang buhi nga Dios, indi sa mga tapitapi nga bato kondi sa mga tapitapi nga unud sang mga tagiposoon sang tawo."
                },
                "4": {
                    "verse_nr": "4",
                    "verse": "Amo ini ang amon pagsalig paagi kay Cristo ayon sa Dios."
                },
                "5": {
                    "verse_nr": "5",
                    "verse": "Indi nga kami sangkol sa amon kaugalingon sa pag-isip sang bisan ano subong nga gikan sa amon gid; kondi ang amon pagkasangkol gikan sa Dios"
                },
                "6": {
                    "verse_nr": "6",
                    "verse": "nga naghimo sa amon nga sangkol nga mga alagad sang bag-ong katipan, indi sang nasulat nga kasogoan kondi sang Espiritu; kay ang nasulat nga kasogoan nagapatay, apang ang Espiritu nagahatag sing kabuhi."
                },
                "7": {
                    "verse_nr": "7",
                    "verse": "Karon kon ang pagpanghikot sang kamatayon, nga natigib sa bato, nag-abut nga may himaya sa bagay nga ang mga anak sang Israel indi makatolok sing dayon sa guya ni Moises tungud sang himaya sini, nga nagakawala"
                },
                "8": {
                    "verse_nr": "8",
                    "verse": "ngaa indi bala magmahimayaon pa ang pagpanghikot sang Espiritu?"
                },
                "9": {
                    "verse_nr": "9",
                    "verse": "Kay kon ang pagpanghikot sang katagudilian may himaya, labi na gid ang pagpanghikot sang pagkamatarung nagalabaw sa himaya."
                },
                "10": {
                    "verse_nr": "10",
                    "verse": "Sa pagkamatuud, sa sining bagay, ang may himaya anay nanginwalay himaya gid, bangud sang himaya nga nagalabaw sini."
                },
                "11": {
                    "verse_nr": "11",
                    "verse": "Kay kon ang nagtaliwan may himaya, labi na gid nga may himaya ang nagapadayon."
                },
                "12": {
                    "verse_nr": "12",
                    "verse": "Sanglit nga may amo kami nga paglaum, kami masidla gid"
                },
                "13": {
                    "verse_nr": "13",
                    "verse": "indi subong kay Moises, nga nagtabon sang iya guya agud nga ang mga anak sang Israel indi makakita sang katapusan sang nagakawala nga himaya."
                },
                "14": {
                    "verse_nr": "14",
                    "verse": "Apang ang ila mga painoino nagtig-a; kay tubtub karon nga adlaw, sa pagbasa nila sang daan nga katipan, nagapabilin ang amo nga tabon nga wala mabayaw, bangud nga ini makuha lamang paagi kay Cristo."
                },
                "15": {
                    "verse_nr": "15",
                    "verse": "Hoo, tubtub karon nga adlaw kon ginabasa si Moises ang tabon yara sa ila mga painoino"
                },
                "16": {
                    "verse_nr": "16",
                    "verse": "apang kon ang tawo magaliso sa Ginoo makuha ang tabon."
                },
                "17": {
                    "verse_nr": "17",
                    "verse": "Karon ang Ginoo amo ang Espiritu, kag diin ang Espiritu sang Ginoo, didto ang kahilwayan."
                },
                "18": {
                    "verse_nr": "18",
                    "verse": "Kag kita tanan, sa guya nga walay tabon, nga nagatolok sang himaya sang Ginoo, ginabalhin sa iya kaangay gikan sa isa ka himaya pa himaya; kay ini gikan sa Ginoo nga amo ang Espiritu."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Busa, sa may amon kami sining pagpangabudlay sa kalooy sang Dios, wala kami nagapakaluya."
                },
                "2": {
                    "verse_nr": "2",
                    "verse": "Nasikway namon ang makahuluya kag natago nga mga paagi; nagadumili kami sang pagdaya ukon sang pagsimbog sang polong sang Dios, kondi tungud sa kahayagan sang kamatooran nagapakilala kami sang amon kaugalingon sa kaisipan sang tagsa ka tawo sa atubangan sang Dios."
                },
                "3": {
                    "verse_nr": "3",
                    "verse": "Kag bisan ang aton maayong balita natabonan, natabonan ini sa ila nga nagakawala."
                },
                "4": {
                    "verse_nr": "4",
                    "verse": "Sa ila bagay ang dios sining kalibutan nagbulag sang mga painoino sang mga dimatinoohon, agud nga indi sila makakita sang kapawa sang maayong balita sang himaya ni Cristo, nga amo ang larawan sang Dios."
                },
                "5": {
                    "verse_nr": "5",
                    "verse": "Kay wala namon ginawali ang amon kaugalingon, kondi si Cristo Jesus subong nga Ginoo, kag kami subong nga inyo mga ulipon tungud kay Jesus."
                },
                "6": {
                    "verse_nr": "6",
                    "verse": "Kay ang Dios nga nagsiling, \u201cAng kapawa magsilak gikan sa kadudulman,\u201d amo ang nagsilak sa aton mga tagiposoon sa paghatag sang kapawa sang pagkilala sang himaya sang Dios sa nawung ni Cristo."
                },
                "7": {
                    "verse_nr": "7",
                    "verse": "Apang may amon sining bahandi sa mga suludlan nga duta, agud nga ang tama nga pagkadaku sang gahum mangin-iya sang Dios kag indi sa amon kaugalingon."
                },
                "8": {
                    "verse_nr": "8",
                    "verse": "Ginaipit kami sa tagsa ka luyo, apang wala mapioti; ginapalibog, apang wala mawad-i sing paglaum"
                },
                "9": {
                    "verse_nr": "9",
                    "verse": "ginahingabut, apang wala mapatumbayai; ginapanglampusan, apang wala malaglag"
                },
                "10": {
                    "verse_nr": "10",
                    "verse": "nga nagadala sa amon lawas sa gihapon sang kamatayon ni Jesus, agud nga ang kabuhi man ni Jesus mapahayag sa amon mga lawas."
                },
                "11": {
                    "verse_nr": "11",
                    "verse": "Kay kami nga nagakabuhi ginapanugyan gihapon sa kamatayon tungud kay Jesus, agud nga ang kabuhi man ni Jesus mapahayag sa amon unud nga mamalatyon."
                },
                "12": {
                    "verse_nr": "12",
                    "verse": "Gani ang kamatayon nagahikot sa amon, apang ang kabuhi sa inyo."
                },
                "13": {
                    "verse_nr": "13",
                    "verse": "Sanglit kami may amo nga espiritu sang pagtoo subong sa iya nga nagsulat, \u201cNagtoo ako, kag gani naghambal ako,\u201d nagatoo man kami, kag gani nagahambal man kami"
                },
                "14": {
                    "verse_nr": "14",
                    "verse": "nga nakahibalo nga ang nagbanhaw kay Ginoong Jesus magabanhaw man sa amon upud kay Jesus kag ipaatubang kami kaupud ninyo sa iya."
                },
                "15": {
                    "verse_nr": "15",
                    "verse": "Kay ang tanan nga butang tungud sa inyo, agud nga ang bugay nga ginapabugana sa madamu kag madamu pa nga katawohan magpabugana sang pagpasalamat, sa himaya sang Dios."
                },
                "16": {
                    "verse_nr": "16",
                    "verse": "Gani wala kami nagapakaluya. Bisan ang amon tawo nga sa gowa nagakadunut, walay sapayan ang sa sulud nagabag-o adlawadlaw."
                },
                "17": {
                    "verse_nr": "17",
                    "verse": "Kay ang amon mamag-an nga kapipit-an nga sa malip-ot nga tion nagaaman sa amon sing dayon nga kabug-aton sang himaya labaw sa tanan nga mapaanggid"
                },
                "18": {
                    "verse_nr": "18",
                    "verse": "bangud nga wala kami nagatolok sa mga butang nga makita kondi sa mga butang nga dimakita; kay ang mga butang nga makita umalagi, apang ang mga butang nga dimakita nagapadayon."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kay nahibaloan ta nga kon ang aton napuy-an nga dutan-on nga layanglayang mabungkag, may aton kita nga tinukud gikan sa Dios, isa ka balay nga wala paghimoa sang mga kamut, nga nagapadayon sa mga langit."
                },
                "2": {
                    "verse_nr": "2",
                    "verse": "Sa pagkamatuud sa sini nagaugayong kita, nga nagahandum nga pagsukluban sang aton puluy-an nga gikan sa langit"
                },
                "3": {
                    "verse_nr": "3",
                    "verse": "agud sa pagsuklub sini indi kita masapwan nga hublas."
                },
                "4": {
                    "verse_nr": "4",
                    "verse": "Kay matuud kita nga yari sining layanglayang nagaugayong, nga nabug-atan; indi nga buut kita mahublasan, kondi nga buut kita masukluban, agud nga ang mamalatyon malamon sang kabuhi."
                },
                "5": {
                    "verse_nr": "5",
                    "verse": "Ang nag-aman sa aton sa sini gid nga butang amo ang Dios, nga naghatag sa aton sang Espiritu subong nga kalig-onan."
                },
                "6": {
                    "verse_nr": "6",
                    "verse": "Gani nagasalig kita gihapon; nakahibalo kita nga sa nagapuyo kita sa lawas wala kita sa Ginoo"
                },
                "7": {
                    "verse_nr": "7",
                    "verse": "kay nagalakat kita sa pagtoo, indi sa panolok."
                },
                "8": {
                    "verse_nr": "8",
                    "verse": "Nagasalig kita, kag hinonoo buut kita mawala sa lawas kag magpuyo upud sa Ginoo."
                },
                "9": {
                    "verse_nr": "9",
                    "verse": "Gani man ginahimo ta nga aton tuyo, nga bisan nagapuyo kita sa lawas ukon wala, nga manginkalahamut-an sa iya."
                },
                "10": {
                    "verse_nr": "10",
                    "verse": "Kay kinahanglan kita tanan ipahayag sa atubangan sang lingkoran nga hukmanan ni Cristo, agud nga ang tagsatagsa magbaton sing maayo ukon malain, sono sa iya nahimo sa lawas."
                },
                "11": {
                    "verse_nr": "11",
                    "verse": "Busa, sa nakahibalo sang kahadluk sa Ginoo, ginabuyok namon ang mga tawo; apang nahayag kami sa Dios, kag nagalaum ako nga nahayag man kami sa inyo mga kaisipan."
                },
                "12": {
                    "verse_nr": "12",
                    "verse": "Wala kami liwat nagapakamaayo sang amon kaugalingon sa inyo kondi nagahatag sa inyo sing kahigayonan sa pagpabugal tungud sa amon, agud nga may isabat kamo sa mga nagapabugal sa kahimtangan sang tawo kag indi sa iya tagiposoon."
                },
                "13": {
                    "verse_nr": "13",
                    "verse": "Kay kon kami buangbuang, ina ayon sa Dios; kon mga but-anan kami, ina ayon sa inyo."
                },
                "14": {
                    "verse_nr": "14",
                    "verse": "Kay ang gugma ni Cristo nagagahum sa amon, kay ginakilala namon nga ang isa napatay tungud sa tanan; busa ang tanan napatay."
                },
                "15": {
                    "verse_nr": "15",
                    "verse": "Kag napatay sia tungud sa tanan, agud nga ang mga nagakabuhi indi na magkabuhi nga sa ila kaugalingon kondi nga sa iya nga tungud sa ila napatay kag nabanhaw."
                },
                "16": {
                    "verse_nr": "16",
                    "verse": "Busa kutub karon wala kami nagakilala sa tawo sono sa unud; bisan si Cristo nakilala namon sono sa unud, walay sapayan karon wala na kami nagakilala sa iya sing subong."
                },
                "17": {
                    "verse_nr": "17",
                    "verse": "Busa, kon ang bisan sin-o nga tawo yara kay Cristo, bag-o sia nga tinuga; ang daan nagtaliwan, yari karon, ang tanan nanginbag-o."
                },
                "18": {
                    "verse_nr": "18",
                    "verse": "Ini tanan gikan sa Dios, nga nagpasag-uli sa aton sa iya kaugalingon paagi kay Cristo kag naghatag sa aton sang pagpanghikot sang pagpasag-uli"
                },
                "19": {
                    "verse_nr": "19",
                    "verse": "nga amo, nga ang Dios yara kay Cristo nga nagapasag-uli sang kalibutan sa iya kaugalingon, nga wala nagaisip sa ila sang ila mga paglapas, kag nakatugyan sa amon sang polong sang pagpasag-uli."
                },
                "20": {
                    "verse_nr": "20",
                    "verse": "Gani mga embajador kami tungud kay Cristo, subong nga ang Dios nagapakilooy paagi sa amon. Nagapakilooy kami sa inyo tungud kay Cristo, magpasag-uli kamo sa Dios."
                },
                "21": {
                    "verse_nr": "21",
                    "verse": "Sia nga wala makakilala sing sala ginhimo niya nga nanginsala tungud sa aton, agud nga kita manginpagkamatarung sang Dios sa iya."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Sa nagapangabudlay kaupud niya, niyan, nagapakilooy kami nga dili ninyo pagbatonon sa walay pulus ang bugay sang Dios."
                },
                "2": {
                    "verse_nr": "2",
                    "verse": "Kay nagasiling sia,\n\u201cSa tion nga nahamut-an ginpamatian ko ikaw,\nkag sa adlaw sang kaluwasan gintabangan ko ikaw.\u201d\nYari karon, karon amo ang tion nga nahamut-an; yari karon, karon amo ang adlaw sang kaluwasan."
                },
                "3": {
                    "verse_nr": "3",
                    "verse": "Wala kami nagahatag sing kahigayonan sa kasandad sa bisan kay sin-o dalanon, agud nga ang amon pagpanghikot indi pagsawayon"
                },
                "4": {
                    "verse_nr": "4",
                    "verse": "apang sa tagsa ka butang nagapakilala kami sang amon kaugalingon subong nga mga manug-alagad sang Dios: paagi sa dakung pagbatas, sa mga kapipit-an, sa mga kabudlayan, sa mga kasakitan"
                },
                "5": {
                    "verse_nr": "5",
                    "verse": "sa mga lapdus, sa mga pagbilanggo, sa mga kagubut, sa mga pagpangabudlay, sa mga pagpulaw, sa mga kagutum"
                },
                "6": {
                    "verse_nr": "6",
                    "verse": "sa pagkaputli, sa pagkilala, sa pagpailub, sa kalolo, sa Espiritu Santo, sa gugma nga walay kabutigan"
                },
                "7": {
                    "verse_nr": "7",
                    "verse": "sa polong sang kamatooran, sa gahum sang Dios; sa hinganib sang pagkamatarung sa too kag sa wala"
                },
                "8": {
                    "verse_nr": "8",
                    "verse": "sa himaya kag kahuluy-an, sa malaut kag maayo nga kabantugan. Ginakabig kami subong nga mga malimbongon, apang mga maminatud-on"
                },
                "9": {
                    "verse_nr": "9",
                    "verse": "subong nga wala makilal-i, apang nakilala sing maayo; subong nga nagakapatay, kag yari karon nagakabuhi kami; subong nga ginsilotan, kag wala mapatay"
                },
                "10": {
                    "verse_nr": "10",
                    "verse": "subong nga masinulub-on, apang nagakalipay sa gihapon, subong nga imol, apang nagapamanggad sa madamu; subong nga walay bisan ano, apang nagaangkon sang tanan nga butang."
                },
                "11": {
                    "verse_nr": "11",
                    "verse": "Ang amon baba nagabuka nga sa inyo, O mga taga-Corinto; nagadaku ang amon tagiposoon."
                },
                "12": {
                    "verse_nr": "12",
                    "verse": "Wala kamo ginapioti sa amon, kondi ginapiotan kamo sa inyo kaugalingon nga gugma."
                },
                "13": {
                    "verse_nr": "13",
                    "verse": "Karon subong nga balus\u2014nagapamolong ako subong nga sa mga anak\u2014magdaku man ang inyo mga tagiposoon."
                },
                "14": {
                    "verse_nr": "14",
                    "verse": "Dili kamo magpagota sing linibagon upud sa mga dimatinoohon. Kay ano bala ang pag-updanay sang pagkamatarung kag kalautan? Ukon ano bala ang paghiambit sang kapawa sa kadudulman?"
                },
                "15": {
                    "verse_nr": "15",
                    "verse": "Ano bala ang pag-ugyon ni Cristo kay Belial? Ukon ano bala ang kalabtanan sang matinoohon sa dimatinoohon?"
                },
                "16": {
                    "verse_nr": "16",
                    "verse": "Ano bala ang pagsinanto sang templo sang Dios sa mga diosdios? Kay kita amo ang templo sang Dios nga buhi; sono sa ginsiling sang Dios,\n\u201cMagapuyo ako sa ila kag magalakat ako sa tunga nila,\nkag ako mangin-ila Dios,\nkag sila mangin-akon katawohan."
                },
                "17": {
                    "verse_nr": "17",
                    "verse": "Busa gowa kamo sa tunga nila,\nkag magpain kamo gikan sa ila, nagasiling ang Ginoo,\nkag dili kamo magtandug sang dimatinlo nga butang;\nniyan batonon ko kamo"
                },
                "18": {
                    "verse_nr": "18",
                    "verse": "kag mangin-inyo Amay ako,\nkag kamo mangin-akon mga anak nga lalaki kag mga anak nga babayi,\nnagasiling ang Ginoong Makaako.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Sanglit aton ining mga saad, mga hinigugma, tinloan ta ang aton kaugalingon sang tanan nga kadagtaan sang lawas kag espiritu, kag himpiton ta ang pagkabalaan sa kahadluk sa Dios."
                },
                "2": {
                    "verse_nr": "2",
                    "verse": "Buksi ang inyo mga tagiposoon sa amon; wala kami nahimoan sing sayup, wala kami sing nahalitan, wala kami sing nalakbang."
                },
                "3": {
                    "verse_nr": "3",
                    "verse": "Ginasiling ko ini indi sa pagtagudili sa inyo, kay nasiling ko anay nga yari kamo sa amon mga tagiposoon, sa pagkamatay sing tingub kag sa pagkabuhi sing tingub."
                },
                "4": {
                    "verse_nr": "4",
                    "verse": "Daku ang akon pagsalig sa inyo; daku ang pagpabugal ko nahanungud sa inyo; puno ako sing paglipay. Nagaawas ako sa kalipay sa bug-os namon nga kapipit-an."
                },
                "5": {
                    "verse_nr": "5",
                    "verse": "Kay bisan sang pag-abut namon sa Macedonia, walay kapahuwayan ang amon mga lawas kondi ginpapiotan kami sa tagsa ka luyo\u2014sa gowa pagbinanggianay kag sa sulud kahadluk."
                },
                "6": {
                    "verse_nr": "6",
                    "verse": "Apang ang Dios, nga nagalipay sang mga nasub-an, naglipay sa amon sa pag-abut ni Tito"
                },
                "7": {
                    "verse_nr": "7",
                    "verse": "kag indi lamang sa iya pag-abut kondi man sa paglipay nga naagum niya sa inyo, sang nagsugid sia sa amon sang inyo handum, inyo kasubo, inyo kakugi tungud sa akon, sa bagay nga nagkalipay ako sing labi pa."
                },
                "8": {
                    "verse_nr": "8",
                    "verse": "Kay bisan ginpasubo ko kamo sang akon sulat, wala ako naganulsul (bisan nagnulsul ako), kay nakita ko nga yadtong sulat nagpasubo sa inyo, bisan sa malip-ot nga tion lamang."
                },
                "9": {
                    "verse_nr": "9",
                    "verse": "Sa amo, nagakalipay ako, indi nga ginpasubo kamo, kondi nga ginpasubo kamo nga sa paghinulsul; kay ginpasubo kamo sa diosnon nga bagay, agud nga indi kamo madulaan sing bisan ano bangud sa amon."
                },
                "10": {
                    "verse_nr": "10",
                    "verse": "Kay ang diosnon nga kasubo nagahikot sing paghinulsul nga sa kaluwasan kag wala nagadala sing nulsul, apang ang kasubo nga kalibutanon nagahikot sing kamatayon."
                },
                "11": {
                    "verse_nr": "11",
                    "verse": "Kay tan-awa kon daw anong kabalaka ang napatubas sa inyo sining diosnon nga kasubo, daw anong kakunyag sa pag-apin sa inyo kaugalingon, daw anong kaakig, daw anong kahadluk, daw anong paghandum, daw anong kakugi, daw anong silot! Sa tagsa ka bagay nagpamatuud kamo sang inyo kaugalingon nga putli sa sining butang."
                },
                "12": {
                    "verse_nr": "12",
                    "verse": "Gani bisan nagsulat ako sa inyo, nagsulat indi tungud sa naghimo sang sayup, ukon sa nag-antus sang sayup, kondi agud nga ang inyo pagkabalaka tungud sa amon mahayag sa inyo sa atubangan sang Dios."
                },
                "13": {
                    "verse_nr": "13",
                    "verse": "Busa ginlipay kami.\nKag sa amon kalipay nagkalipay kami sing labi pa gid sa kalipay ni Tito, bangud nga ang iya painoino ginpapahuway ninyo tanan."
                },
                "14": {
                    "verse_nr": "14",
                    "verse": "Kay kon nagmitlang ako sa iya sing bugal nahanungud sa inyo, wala ako mahuy-i; apang subong nga nagpamolong kami sa inyo sang tanan nga butang sa kamatooran, amo man ang amon pagpabugal sa atubangan ni Tito nasapwan nga kamatooran."
                },
                "15": {
                    "verse_nr": "15",
                    "verse": "Kag ang iya gugma nagabugana ayon sa inyo, sa nagadumdum sia sang pagkamatinumanon ninyo nga tanan, kon paano nga sa may kahadluk kag pagkurug ginbaton ninyo sia."
                },
                "16": {
                    "verse_nr": "16",
                    "verse": "Nagakalipay ako bangud nga may himpit nga pagsalig ako sa inyo."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Buut kami nga mahibal-an ninyo, mga kauturan, ang nahanungud sa bugay sang Dios nga nahatag sa mga iglesia sa Macedonia"
                },
                "2": {
                    "verse_nr": "2",
                    "verse": "kay sa dakung pagtilaw sa kapipit-an, ang kabugana sang ila kalipay kag ila madalum nga kaimolon nagbugana nga sa kamanggaran sang ila kaalwan."
                },
                "3": {
                    "verse_nr": "3",
                    "verse": "Kay sono sa ila ikasarang, nagasaksi ako, kag labaw pa sa ila ikasarang, naghatag sila sing kinabubut-on"
                },
                "4": {
                    "verse_nr": "4",
                    "verse": "nga nagapangabay sa amon nga may dakung pakilooy nahanungud sining bugay sa pagpakig-ambit sa pag-alagad sa mga balaan"
                },
                "5": {
                    "verse_nr": "5",
                    "verse": "kag ini, indi subong sang napaabut namon, kondi sa nahauna ginhatag nila ang ila kaugalingon sa Ginoo kag sa amon bangud sa kabubut-on sang Dios."
                },
                "6": {
                    "verse_nr": "6",
                    "verse": "Sa bagay nga ginlaygayan namon si Tito nga subong nga nakapamuno na sia sa amo, tapuson niya sa inyo ining bugay man."
                },
                "7": {
                    "verse_nr": "7",
                    "verse": "Karon subong nga nagabugana kamo sa tagsa ka butang\u2014sa pagtoo, sa pagpamolong, sa pagkilala, sa bug-os nga pagkahanuut, kag sa inyo gugma sa amon\u2014tatapa nga magbugana kamo sa sining bugay man."
                },
                "8": {
                    "verse_nr": "8",
                    "verse": "Nagapamolong ako indi subong nga sogo, kondi subong nga nagatilaw sang kabunayag man sang inyo gugma paagi sa pagkahanuut sang iban."
                },
                "9": {
                    "verse_nr": "9",
                    "verse": "Kay nahibaloan ninyo ang bugay sang aton Ginoong Jesu-Cristo, nga bisan manggaranon sia, nangin-imol sia tungud sa inyo, agud nga paagi sa iya pagkaimol manginmanggaranon kamo."
                },
                "10": {
                    "verse_nr": "10",
                    "verse": "Kag sa sini nagahatag ako sang akon panghunahuna: labing maayo sa inyo karon nga tapuson ang napamunoan ninyo sang tuig nga nagligad indi lamang sa paghimo kondi sa pagbuut"
                },
                "11": {
                    "verse_nr": "11",
                    "verse": "agud nga ang inyo pagkahanda sa pagbuut sini matupohan sang inyo pagtapus sini sono sa inyo ikasarang."
                },
                "12": {
                    "verse_nr": "12",
                    "verse": "Kay kon ang pagkahanda yara, ginakahamut-an ini sono sa yara sa tawo, indi sono sa wala sa iya."
                },
                "13": {
                    "verse_nr": "13",
                    "verse": "Kay ginasiling ko ini indi agud nga ang iban mahapusan kag kamo mapiotan"
                },
                "14": {
                    "verse_nr": "14",
                    "verse": "kondi sa pag-alangay sa karon nga tion ang inyo kabugana bulig sa kinawad-on nila, agud nga ang ila kabugana man manginbulig sa inyo kinawad-on, agud nga may pag-alangay."
                },
                "15": {
                    "verse_nr": "15",
                    "verse": "Subong sang nasulat na, \u201cAng nagtipon sing madamu wala maglabi, kag ang nagtipon sing diotay wala makulangi.\u201d"
                },
                "16": {
                    "verse_nr": "16",
                    "verse": "Apang salamat sa Dios nga nagabutang sa tagiposoon ni Tito sing amo man nga pagkabalaka tungud sa inyo."
                },
                "17": {
                    "verse_nr": "17",
                    "verse": "Kay matuud ginbaton niya ang amon laygay, apang sanglit nga sia tama kaukud nagkadto sia sa inyo sing kinaugalingon."
                },
                "18": {
                    "verse_nr": "18",
                    "verse": "Kag ginpadala namon upud sa iya ang utud nga ang pagdayaw sa iya tungud sang pagwali sang maayong balita nagalapnag sa tanan nga iglesia"
                },
                "19": {
                    "verse_nr": "19",
                    "verse": "kag indi lamang amo ina, kondi sia man ginpili sang mga iglesia sa pagpanlakatan upud sa amon sa sining bugay nga ginapanghikot namon tungud sa himaya sang Ginoo kag sa pagpakita sang amon maayong kabubut-on."
                },
                "20": {
                    "verse_nr": "20",
                    "verse": "Ginatuyo namon nga walay bisan sin-o magbasol sa amon sa sining kabuganaan nga ginapanagtag namon"
                },
                "21": {
                    "verse_nr": "21",
                    "verse": "kay nagahunahuna kami sang mga butang nga dungganon indi lamang sa atubangan sang Ginoo kondi man sa atubangan sang mga tawo."
                },
                "22": {
                    "verse_nr": "22",
                    "verse": "Kag ginpadala namon upud sa ila ang aton utud nga sa makadamu natilawan namon nga maukud sa madamu nga mga butang, apang karon labi pa gid kaukud bangud sang daku niya nga pagsalig sa inyo."
                },
                "23": {
                    "verse_nr": "23",
                    "verse": "Kon nahanungud kay Tito, kaupud ko sia kag masigkamanugpangabudlay ayon sa inyo; kag nahanungud sa aton mga kauturan, mga pinadala sila sang mga iglesia, himaya sila ni Cristo."
                },
                "24": {
                    "verse_nr": "24",
                    "verse": "Gani ipakita ninyo sa ila, sa atubangan sang mga iglesia, ang kamatooran sang inyo gugma kag ang pagpabugal namon nahanungud sa inyo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Karon nahanungud sa dolot tungud sa mga balaan walay kinahanglan nga magsulat ako sa inyo"
                },
                "2": {
                    "verse_nr": "2",
                    "verse": "kay nakilala ko ang inyo pagkahanda, nga nahanungud sa inyo ginapabugal ko ini sa mga taga-Macedonia, nga ang Acaya nakahanda na sang tuig nga nagligad; kag ang inyo kakugi nakapukaw sang kalabanan sa ila."
                },
                "3": {
                    "verse_nr": "3",
                    "verse": "Apang napadala ko ang mga kauturan agud nga ang amon pagpabugal nahanungud sa inyo indi manginwalay pulus sa sining bagay, agud nga mahanda kamo, subong sang ginsiling ko"
                },
                "4": {
                    "verse_nr": "4",
                    "verse": "basi kon may mag-upud sa akon sang taga-Macedonia kag masapwan kamo nga indi handa, kami\u2014sa walay pagmitlang sa inyo\u2014 mahuy-an tungud sang daku nga pagsalig."
                },
                "5": {
                    "verse_nr": "5",
                    "verse": "Gani ginhunahuna ko nga kinahanglan ang pagpangabay sa mga kauturan nga mag-una sila dira sa inyo, kag ihanda nga daan ang inyo ginsaad anay nga amut, agud nga ang amo mahanda subong nga bunayag nga hatag kag indi subong nga linugus."
                },
                "6": {
                    "verse_nr": "6",
                    "verse": "Nagasiling ako sini: ang nagasab-ug sing halushalus magaani man sing halus-halus, kag ang nagasab-ug sing bugana magaani man sing bugana."
                },
                "7": {
                    "verse_nr": "7",
                    "verse": "Maghimo ang tagsa ka tawo sono sa gintuyo niya sa iya tagiposoon, indi nga nagaduhaduha ukon sa pagpilit, kay ang Dios nagahigugma sa manughatag nga malipayon."
                },
                "8": {
                    "verse_nr": "8",
                    "verse": "Kag ang Dios sarang sa pagpabugana sang tanan nga bugay sa inyo, agud nga kamo sa gihapon may tuman sang tagsa ka butang kag magtigana sing bugana sa tagsa ka maayo nga buhat."
                },
                "9": {
                    "verse_nr": "9",
                    "verse": "Subong sang nasulat na,\n\u201cNagapanagtag sia, nagapanghatag sia sa mga imol;\nang iya pagkamatarung nagapadayon sa gihapon.\u201d"
                },
                "10": {
                    "verse_nr": "10",
                    "verse": "Ang nagahatag sing binhi sa manugsab-ug kag tinapay nga kalan-on magahatag kag magapaukad sang inyo binhi nga inugsab-ug kag magadugang sang mga bunga sang inyo pagkamatarung."
                },
                "11": {
                    "verse_nr": "11",
                    "verse": "Kamo pamanggaron sa tagsa ka butang sa bug-os nga pagkaalwan, nga nagahimo paagi sa amon sing pagpasalamat sa Dios"
                },
                "12": {
                    "verse_nr": "12",
                    "verse": "kay ang pagpanghikot sining pag-alagdan indi lamang nagapuno sang mga kakulangan sang mga balaan kondi nagabunga man sa madamu nga pagpasalamat sa Dios."
                },
                "13": {
                    "verse_nr": "13",
                    "verse": "Paagi sa pagtilaw sining pag-alagdan, himayaon ninyo ang Dios paagi sa pagkamatinumanon ninyo sa pagkilala sang maayong balita ni Cristo, kag paagi sa pagkaalwan sang inyo amut sa ila kag sa tanan nga iban"
                },
                "14": {
                    "verse_nr": "14",
                    "verse": "samtang nagahandum sila kag nagapangamuyo tungud sa inyo, bangud sang lakas nga bugay sang Dios sa inyo."
                },
                "15": {
                    "verse_nr": "15",
                    "verse": "Salamat sa Dios tungud sang iya dimamitlang nga dolot!"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ako, si Pablo, nagalaygay sa inyo, bangud sa pagkamapinaubuson kag pagkalolo ni Cristo\u2014ako nga mapainubuson sa atubangan ninyo, apang maisug sa inyo kon malayo!"
                },
                "2": {
                    "verse_nr": "2",
                    "verse": "nagapakilooy ako sa inyo nga kon yara ako indi ako magpakita sing kaisug nga may pagsalig nga ginahunahuna ko sa pagkasidla batok sa iban nga nagahunahuna sa amon subong nga daw nagagawi kami sono sa unud."
                },
                "3": {
                    "verse_nr": "3",
                    "verse": "Kay bisan nagakabuhi kami sa kalibutan wala kami nagapakig-away sing kalibutanon nga pag-away"
                },
                "4": {
                    "verse_nr": "4",
                    "verse": "kay ang mga hinganiban sang amon pagpakig-away indi kalibutanon, kondi may diosnon nga gahum sa paglumpag sang mga pamakud."
                },
                "5": {
                    "verse_nr": "5",
                    "verse": "Kami nagalumpag sang mga pagbais kag sang tagsa ka bugalon nga kaulangan batok sa pagkilala nahanungud sa Dios, kag nagabihag sang tagsa ka hunahuna sa pagtuman kay Cristo"
                },
                "6": {
                    "verse_nr": "6",
                    "verse": "nga handa sa pagsilot sang tanan nga pagkadimatinumanon, kon ang inyo pagkamatinumanon mahimpit."
                },
                "7": {
                    "verse_nr": "7",
                    "verse": "Toloka ang sa atubang sang inyo mga mata. Kon ang bisan sin-o nagasalig nga sia iya ni Cristo, magpatugsiling sia sini liwat sa iya kaugalingon nga subong nga sia iya ni Cristo, amo man kami."
                },
                "8": {
                    "verse_nr": "8",
                    "verse": "Kay bisan magpabugal ako sing daw labi nahanungud sang amon pagbulut-an, nga ginhatag sang Ginoo sa pagpalig-on sa inyo kag indi sa paglumpag sa inyo, indi ako mahuy-an."
                },
                "9": {
                    "verse_nr": "9",
                    "verse": "Indi ako nga daw nagapahog sa inyo paagi sa akon mga sulat."
                },
                "10": {
                    "verse_nr": "10",
                    "verse": "Kay nagasiling sila, \u201cAng iya mga sulat maunud kag gamhanan, apang ang iya tindug maluya, kag ang iya pagpamolong walay pulus.\u201d"
                },
                "11": {
                    "verse_nr": "11",
                    "verse": "Ang amo nga katawohan maghangup nga ang amon ginasiling paagi sa sulat kon sa luwas, amon ginabuhat kon nagaatubang."
                },
                "12": {
                    "verse_nr": "12",
                    "verse": "Indi nga kami nagapangahas sa pag-isip ukon sa pagpaangay sang amon kaugalingon upud sa iban sa ila nga nagapakamaayo sang ila kaugalingon. Apang kon sila nagatakus sang ila kaugalingon sing silahanon, kag nagapaangay sang ila kaugalingon sing silahanon, mga walay paghangup sila."
                },
                "13": {
                    "verse_nr": "13",
                    "verse": "Apang kami indi magpabugal labaw sa latid, kondi kami indi maglabaw sa mga latid nga ginbahin sang Dios sa amon, sa paglambut bisan sa inyo."
                },
                "14": {
                    "verse_nr": "14",
                    "verse": "Kay wala kami nagapanglakbang, subong nga daw wala kami makalambut sa inyo; kami una mag-abut sa inyo nga may maayong balita ni Cristo."
                },
                "15": {
                    "verse_nr": "15",
                    "verse": "Kami wala nagapabugal labaw sa latid, sa pinangabudlayan sang iban nga mga tawo; apang nagalaum kami nga sa nagatubo ang inyo pagtoo, padakuon gid ang amon palangabudlayan sa tunga ninyo"
                },
                "16": {
                    "verse_nr": "16",
                    "verse": "agud nga makawali kami sang maayong balita sa mga duta sa unhan ninyo, nga walay bugal nahanungud sa buhat nga nahimo sa iban nga palangabudlayan."
                },
                "17": {
                    "verse_nr": "17",
                    "verse": "\u201cAng nagapabugal, magpabugal nahanungud sa Ginoo.\u201d"
                },
                "18": {
                    "verse_nr": "18",
                    "verse": "Kay indi ang tawo nga nagapakamaayo sang iya kaugalingon amo ang ginabaton, kondi ang tawo nga ginapakamaayo sang Ginoo."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Kabay nga magbatas kamo sa akon sa diotay nga kabuangon. Batasa ninyo ako!"
                },
                "2": {
                    "verse_nr": "2",
                    "verse": "Nagakaimon ako sa inyo sa diosnon nga kaimon, kay ginkagon ko kamo kay Cristo sa pagpahayag sa inyo subong nga putli nga asawa sa isa ka bana."
                },
                "3": {
                    "verse_nr": "3",
                    "verse": "Apang nagakahadluk ako nga subong nga ang man-ug sa iya kadaya naglimbong kay Eva, ang inyo mga hunahuna patalangon gikan sa hanuut kag putli nga katutum kay Cristo."
                },
                "4": {
                    "verse_nr": "4",
                    "verse": "Kay kon may isa nga mag-abut kag magwali sing iban nga Jesus sang sa amon ginwali, ukon nagabaton kamo sing iban nga espiritu sang sa inyo nabaton, ukon nagabaton kamo sing iban nga maayong balita, sang sa inyo nabaton, maayo ang pagbatas ninyo sini."
                },
                "5": {
                    "verse_nr": "5",
                    "verse": "Ginaisip ko nga indi ako nga mas-a kubus sa sining lutaw gid nga mga pinadala."
                },
                "6": {
                    "verse_nr": "6",
                    "verse": "Bisan bikwalon ako sa pamolong, apang indi sa pagkilala; sa tagsa ka bagay ginpaathag namon ini sa inyo sa tanan nga butang."
                },
                "7": {
                    "verse_nr": "7",
                    "verse": "Nakasala bala ako sa pagpakubus ko sang akon kaugalingon agud nga mabayaw kamo, bangud nga nagwali ako sa inyo sang maayong balita sang Dios sa walay bayad?"
                },
                "8": {
                    "verse_nr": "8",
                    "verse": "Ginkawatan ko ang iban nga mga iglesia, nga nagabaton sing sohol sa ila agud nga makaalagad ako sa inyo."
                },
                "9": {
                    "verse_nr": "9",
                    "verse": "Kag sang yara ako kaupud ninyo kag sa kakulangan, indi ako lulan sa bisan kay sin-o, kay ang mga kauturan nga nag-abut gikan sa Macedonia naghimuno sang akon kakulangan. Gani sa tagsa ka butang gintipigan ko kag tipigan ang akon kaugalingon nga indi maglulan sa inyo."
                },
                "10": {
                    "verse_nr": "10",
                    "verse": "Bangud sang kamatooran ni Cristo nga yari sa akon, indi matapna ining akon pagpabugal sa mga ginsakpan sang Acaya."
                },
                "11": {
                    "verse_nr": "11",
                    "verse": "Ngaa bala? Bangud bala nga wala ako nagahigugma sa inyo? Ang Dios nakahibalo nga nagahigugma ako!"
                },
                "12": {
                    "verse_nr": "12",
                    "verse": "Kag ang ginahimo ko himoon ko sing dalayon, agud nga mautud ko ang pangako sang mga buut mag-ako nga sa ila napabugal nga hilikoton nagapangabudlay sila subong sa aton."
                },
                "13": {
                    "verse_nr": "13",
                    "verse": "Kay ang amo nga mga tawo dimatuud nga mga pinadala, madaya nga mga manugpangabudlay, nga mga nagapakapinadala ni Cristo."
                },
                "14": {
                    "verse_nr": "14",
                    "verse": "Kag indi katingalahan, kay bisan si Satanas nagapakamanugtunda sang kapawa."
                },
                "15": {
                    "verse_nr": "15",
                    "verse": "Gani indi katingalahan nga kon ang iya mga alagad man nagapakamanug-alagad sang pagkamatarung. Ang ila katapusan manginsono sa ila mga buhat."
                },
                "16": {
                    "verse_nr": "16",
                    "verse": "Nagasiling liwat ako, walay tawo nga maghunahuna nga buangbuang ako; apang kon maghunahuna kamo, walay sapayan batona ako ninyo subong nga buangbuang, agud nga magpabugal man ako sing diotay."
                },
                "17": {
                    "verse_nr": "17",
                    "verse": "(Ang ginahambal ko wala ko ginahambal sono sa pagbulut-an sang Ginoo kondi subong nga buangbuang, sa sining binugal nga pagsalig"
                },
                "18": {
                    "verse_nr": "18",
                    "verse": "sanglit nga madamu ang nagapabugal sa kalibutanon nga mga butang, magapabugal man ako.)"
                },
                "19": {
                    "verse_nr": "19",
                    "verse": "Kay ginabatas ninyo sing malipayon ang mga buangbuang, bangud nga mga maalam kamo!"
                },
                "20": {
                    "verse_nr": "20",
                    "verse": "Kay ginabatas ninyo ang tawo kon ginaulipon niya kamo, ukon ginalamon niya kamo, ukon nagahimulus sia sa inyo, ukon nagapakataas sia sa iya kaugalingon, ukon ginatampa niya kamo."
                },
                "21": {
                    "verse_nr": "21",
                    "verse": "Ginasiling ko gid ini sa kahuluy-an ko, maluya kami sing tama sa sina!\nApang ang bisan ano nga napangahasan sa pagpabugal sang bisan sin-o\u2014nagahambal ako subong nga buangbuang\u2014ako nagapangahas man sa pagpabugal sina."
                },
                "22": {
                    "verse_nr": "22",
                    "verse": "Mga Hebreo bala sila? Ako amo man. Mga Israelnon bala sila? Ako amo man. Mga kaliwatan bala sila ni Abraham? Ako amo man."
                },
                "23": {
                    "verse_nr": "23",
                    "verse": "Mga manug-alagad bala sila ni Cristo? Nagahambal ako subong nga buang nga tawo\u2014ako labi pa\u2014sa mga pagpangabudlay labi pa, sa mga bilanggoan labi pa, sa mga lapdus tama pa gid, sa mga kamatayon masami."
                },
                "24": {
                    "verse_nr": "24",
                    "verse": "Sa mga Judio makalima ako nakabaton sing kap-atan ka lapdus kulang isa."
                },
                "25": {
                    "verse_nr": "25",
                    "verse": "Makatlo bunalon ako; makaisa ginbato ako. Makatlo ako nalunud; isa ka gab-i kag isa ka adlaw ginaanud ako sa kadagatan"
                },
                "26": {
                    "verse_nr": "26",
                    "verse": "sa mga panlakatan masunsun, sa katalagman sa mga suba, sa katalagman sa mga makawat, sa katalagman sa akon mga kasimanwa, sa katalagman sa mga Gentil, sa katalagman sa banwa, sa katalagman sa kamingawan, sa katalagman sa dagat, sa katalagman sa tunga sang dimatuud nga mga kauturan"
                },
                "27": {
                    "verse_nr": "27",
                    "verse": "sa pagpangabudlay kag kaiwat, sa mga pagpulaw masunsun, sa kagutum kag kauhaw, sa mga pagpuasa masunsun, sa tugnaw kag kahubo."
                },
                "28": {
                    "verse_nr": "28",
                    "verse": "Walay labut sining mga butang, nagapalibog sa akon adlawadlaw ang paghimud-os tungud sa tanan nga iglesia."
                },
                "29": {
                    "verse_nr": "29",
                    "verse": "Sin-o bala ang maluya, kag ako indi maluya? Sin-o bala ang ginpasandad, kag wala ako nagasingkal?"
                },
                "30": {
                    "verse_nr": "30",
                    "verse": "Kon kinahanglan ako magpabugal, magapabugal ako sang mga butang nahanungud sa akon kaluyahon."
                },
                "31": {
                    "verse_nr": "31",
                    "verse": "Ang Dios kag Amay ni Ginoong Jesu-Cristo, sia nga dalayawon sa gihapon, nakahibalo nga wala ako nagabutig."
                },
                "32": {
                    "verse_nr": "32",
                    "verse": "Sa Damasco, ang pangolo-puud nga sakup ni Haring Aretas nagbantay sang banwa sang Damasco sa pagdakup sa akon"
                },
                "33": {
                    "verse_nr": "33",
                    "verse": "apang paagi sa talamwaan sa kuta gintonton ako sa isa ka alat, kag nakapalagyo sa iya mga kamut."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Kinahanglan ako magpabugal; walay kapuslanan ini, apang magapadayon ako sa mga palanan-awon kag mga bugna sang Ginoo."
                },
                "2": {
                    "verse_nr": "2",
                    "verse": "Nakilala ko ang isa ka tawo kay Cristo, nga sang napulog apat na ka tuig nga nagligad ginsabnit tubtub sa ikatlong langit\u2014kon sa lawas ukon sa gowa sang lawas wala ako makahibalo, ang Dios nakahibalo."
                },
                "3": {
                    "verse_nr": "3",
                    "verse": "Kag nakilala ko nga ang among tawo ginsabnit pakadto sa Paraiso\u2014kon sa lawas ukon sa gowa sang lawas wala ako makahibalo, ang Dios nakahibalo"
                },
                "4": {
                    "verse_nr": "4",
                    "verse": "kag nakabati sia sing mga polong nga dimamitlang, nga indi tugut sa tawo ang pagmitlang."
                },
                "5": {
                    "verse_nr": "5",
                    "verse": "Tungud sa amo nga tawo magapabugal ako, apang tungud sa akon kaugalingon indi ako magpabugal, luwas sang akon mga kaluyahon."
                },
                "6": {
                    "verse_nr": "6",
                    "verse": "Kay kon buut ako magpabugal, indi ako manginbuangbuang, kay magapamolong ako sang kamatooran. Apang nagadumili ako, basi kon ang bisan sin-o nga tawo mag-isip sa akon sing labaw sa ginatan-aw niya sa akon ukon ginapamatian sa akon."
                },
                "7": {
                    "verse_nr": "7",
                    "verse": "Kag sa pagpugung sa akon sa pagpakataas sing labi bangud sang bugana nga mga bugna, ginhatagan ako sing ungon sa unud, isa ka manugbalita ni Satanas, sa pagpintas sa akon, sa pagpugung sa akon sa pagpakataas sing labi."
                },
                "8": {
                    "verse_nr": "8",
                    "verse": "Nahanungud sini ginpakilooy ko sing makatlo sa Ginoo, nga ini magbiya sa akon"
                },
                "9": {
                    "verse_nr": "9",
                    "verse": "apang nagsiling sia sa akon, \u201cAng akon bugay tuman sa imo, kay ang akon gahum ginahimpit sa kaluyahon.\u201d Sa labing daku nga kalipay magapabugal ako sa akon mga kaluyahon, agud nga ang gahum ni Cristo magpabilin sa akon."
                },
                "10": {
                    "verse_nr": "10",
                    "verse": "Gani nagakalipay ako sa mga kaluyahon, sa mga pasipala, sa mga kaiwat, sa mga paghingabut, sa mga kasakitan, tungud kay Cristo; kay kon maluya ako, niyan gamhanan ako."
                },
                "11": {
                    "verse_nr": "11",
                    "verse": "Nanginbuangbuang ako! Ginpilit ninyo ako sini, kay dapat ako kuntani pagkilalahon ninyo. Kay bisan sa ano indi ako kubus sa lutaw gid nga mga pinadala, bisan ako indi ano man."
                },
                "12": {
                    "verse_nr": "12",
                    "verse": "Sa pagkamatuud ang mga tanda sang pinadala ginpanghikot sa tunga ninyo sa bug-os nga pagpailub, paagi sa mga tanda kag mga katingalahan kag gamhanan nga mga buhat."
                },
                "13": {
                    "verse_nr": "13",
                    "verse": "Kay sa ano bala nga bagay nga kubus kamo sa iban nga mga iglesia, luwas nga ako gid indi lulan sa inyo? Patawara ako ninyo sining sayup!"
                },
                "14": {
                    "verse_nr": "14",
                    "verse": "Yari karon ikatlo na ini nga handa ako sa pagkara sa inyo. Kag indi ako manginlulan sa inyo, kay wala ko ginapangita ang inyo pilak kondi ang inyo mga kaugalingon; kay ang mga anak indi dapat magtipon tungud sa mga ginikanan, kondi ang mga ginikanan tungud sa mga anak."
                },
                "15": {
                    "verse_nr": "15",
                    "verse": "Magakalipay gid ako sa paghinguyang kag nga paghinguyangon tungud sa inyo mga kalag. Kon ginahigugma ko kamo sing labi pa, ginahigugma bala ako sing kubus?"
                },
                "16": {
                    "verse_nr": "16",
                    "verse": "Apang batonon ta nga indi ako lulan sa inyo. Maabtik ako kag nadakpan ko kamo sa limbong, nagasiling kamo."
                },
                "17": {
                    "verse_nr": "17",
                    "verse": "Nakalakbang bala ako sa inyo paagi sa bisan kay sin-o sa ila nga napadala ko sa inyo?"
                },
                "18": {
                    "verse_nr": "18",
                    "verse": "Ginlaygayan ko si Tito, kag ginpadala ko ang utud upud sa iya. Naglakbang bala si Tito sa inyo? Wala bala kami maggawi sa amo man nga espiritu? Wala bala kami maglakat sa amo nga mga tikang?"
                },
                "19": {
                    "verse_nr": "19",
                    "verse": "Nagahunahuna kamo sa sining bug-os nga tion nga nagaapin kami sang amon kaugalingon sa inyo? Sa atubangan sang Dios nagapamolong kami kay Cristo, kag ang tanan amo sa pagpalig-on sa inyo, mga hinigugma."
                },
                "20": {
                    "verse_nr": "20",
                    "verse": "Kay nahadluk ako basi kon sa pag-abut ko masapwan kamo nga indi subong sang buut ko, kag masapwan ako ninyo nga indi subong sang buut ninyo; basi kon may pagpinuyas, kahisa, kasingkal, pagbinahinbahin, paglibak, pagbutangbutang, paghabok, kag kagamo."
                },
                "21": {
                    "verse_nr": "21",
                    "verse": "Nahadluk ako basi kon liwat sa pag-abut ko paubuson ako sang akon Dios sa atubangan ninyo, kag magkasubo ako tungud sa madamu nga nagpakasala tubtub karon kag wala maghinulsul sang kahigkoan, pagkamakihilawason, kag kaulag nga ginhimo nila."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ikatlo na ini nga nagakara ako sa inyo. Sa pagpamatuud sang duha ukon tatlo ka saksi palig-onon ang bisan anong sumbong."
                },
                "2": {
                    "verse_nr": "2",
                    "verse": "Ginpaandaman ko ang nakasala anay kag ang iban nga tanan, kag karon nga wala ako sa inyo ginapaandaman ko sila, subong sang ginhimo ko sang yara ako sa inyo sa ikaduhang pagduaw, nga kon magkara ako liwat wala ako sing pasaylohon sa ila"
                },
                "3": {
                    "verse_nr": "3",
                    "verse": "bangud nga nagapangita kamo sing pagpamatuud nga si Cristo nagahambal paagi sa akon. Indi sia maluya sa paghisayo sa inyo, kondi gamhanan sa tunga ninyo."
                },
                "4": {
                    "verse_nr": "4",
                    "verse": "Kay ginlansang sia sa cruz sa kaluyahon, apang nagakabuhi sia bangud sa gahum sang Dios. Kay kami maluya sa iya, apang sa paghisayo namon sa inyo magakabuhi kami kaupud niya bangud sa gahum sang Dios."
                },
                "5": {
                    "verse_nr": "5",
                    "verse": "Usisaa ninyo ang inyo kaugalingon, kon yara kamo sa pagtoo. Tilawi ninyo ang inyo kaugalingon. Wala bala ninyo mahibaloi nga yara sa inyo si Jesu-Cristo?\u2014luwas matuud kon napaslawan kamo sa pagtilaw!"
                },
                "6": {
                    "verse_nr": "6",
                    "verse": "Nagalaum ako nga makahibalo kamo nga wala kami mapaslawi."
                },
                "7": {
                    "verse_nr": "7",
                    "verse": "Apang nagapangamuyo kami sa Dios nga indi kamo maghimo sing malaut\u2014indi agud nga magpakita kami nga minamaayo, kondi nga mahimo ninyo ang matarung, bisan kami magapakita nga daw napaslawan."
                },
                "8": {
                    "verse_nr": "8",
                    "verse": "Kay wala kami sing bisan ano nga mahimo batok sa kamatooran, kondi tungud sa kamatooran."
                },
                "9": {
                    "verse_nr": "9",
                    "verse": "Kay nagakalipay kami kon kami maluya kag kamo mabaskug. Ang ginapangamuyo namon amo ang inyo kaayohan."
                },
                "10": {
                    "verse_nr": "10",
                    "verse": "Nagasulat ako sini samtang nga malayo ako sa inyo, agud kon yara ako indi ako magmatigdas sa akon paggamit sang pagbulut-an nga ginhatag sang Ginoo sa akon sa pagpalig-on kag indi sa paglumpag."
                },
                "11": {
                    "verse_nr": "11",
                    "verse": "Sa katapusan, mga kauturan, paalam. Tadlonga ang inyo mga dalanon, pamatii ang pangabay ko, maghilisugot kamo, magkabuhi sa paghidait, kag ang Dios sang gugma kag paghidait manginkaupud ninyo."
                },
                "12": {
                    "verse_nr": "12",
                    "verse": "Mag-abiabihay kamo nga may balaan nga haluk."
                },
                "13": {
                    "verse_nr": "13",
                    "verse": "Ang tanan nga balaan nagaabiabi sa inyo."
                },
                "14": {
                    "verse_nr": "14",
                    "verse": "Ang bugay ni Ginoong Jesu-Cristo kag ang gugma sang Dios kag ang pagpakighiambit sang Espiritu Santo manginkaupud ninyo tanan."
                }
            }
        }
    }
}