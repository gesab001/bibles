{
    "version": "ABHIL82",
    "book_name": "Micah",
    "book_nr": "33",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang polong sang GINOO nga nag-abut kay Miqueas nga Morasnon, sa mga adlaw ni Jotam, ni Acas, kag ni Ezequias, mga hari sang Juda, nga iya nakita nahanungud sa Samaria kag sa Jerusalem."
                },
                "2": {
                    "verse_nr": "2",
                    "verse": "Pamati, kamo nga mga katawohan, tanan kamo;\npamatii, O duta, kag tanan nga yara sa iya;\nkag ang Ginoong DIOS magsaksi batok sa inyo,\nang Ginoo kutub sa iya balaan nga templo."
                },
                "3": {
                    "verse_nr": "3",
                    "verse": "Kay yari karon, ang GINOO nagagowa sa iya duug,\nkag magapanaug kag magatapak sa mataas nga mga duug sang duta."
                },
                "4": {
                    "verse_nr": "4",
                    "verse": "Kag ang kabukiran matunaw sa idalum niya\nkag ang mga nalupyakan magalitik,\nsubong sang talo sa atubangan sang kalayo,\nsubong sang mga tubig nga ginaula sa bakilid nga duug."
                },
                "5": {
                    "verse_nr": "5",
                    "verse": "Kay amo ini tanan tungud sang paglalis ni Jacob\nkag tungud sa mga sala sang balay sang Israel.\nAno bala ang paglalis ni Jacob?\nIndi bala ang Samaria?\nKag ano bala ang mataas nga mga duug sang Juda?\nIndi bala ang Jerusalem?"
                },
                "6": {
                    "verse_nr": "6",
                    "verse": "Busa himoon ko ang Samaria subong sang tinumpok sang latagon,\nsubong sang mga duug nga talamnan sing ulubasan;\nkag iula ko ang iya mga bato sa nalupyakan,\nkag ipadayag ko ang iya mga sadsaran."
                },
                "7": {
                    "verse_nr": "7",
                    "verse": "Ang tanan niya nga tinigban nga mga larawan bukbukon,\nang tanan niya nga hinakay sonogon sa kalayo,\nkag ang tanan niya nga diosdios pamingawon ko;\nkay sa hinakay sang makihilawason gintipon niya sila,\nkag sa hinakay sang makihilawason ibalik sila."
                },
                "8": {
                    "verse_nr": "8",
                    "verse": "Tungud sini magapanalabiton ako kag magahaya;\nmagalakat ako nga hublas kag hubo;\nmagahaya ako subong sang mga chacal,\nkag magapanalabiton ako subong sang mga avestruz."
                },
                "9": {
                    "verse_nr": "9",
                    "verse": "Kay ang iya mga pilas dimapaayo;\nkag nagalambut ini tubtub gid sa Juda,\nnagalambut ini tubtub sa gawang sang akon katawohan,\ntubtub sa Jerusalem."
                },
                "10": {
                    "verse_nr": "10",
                    "verse": "Dili ini pag-isugid sa Gat,\ndili gid kamo maghibi;\nnagaligid ako sa yab-ok\nsa Bet-le-afra."
                },
                "11": {
                    "verse_nr": "11",
                    "verse": "Taliwan,\nO pumuluyo sang Safir,\nsa kahubo kag kahuya;\nang pumuluyo sang Zaanan\nwala maggowa;\nang paghaya sang Bet-ezel\nmagakuha sa inyo sang iya sakdag."
                },
                "12": {
                    "verse_nr": "12",
                    "verse": "Kay ang pumuluyo sang Marot nagalangkag sang kaayohan,\nkay ang malaut nagapanaug gikan sa GINOO\ntubtub sa gawang sang Jerusalem."
                },
                "13": {
                    "verse_nr": "13",
                    "verse": "Itakud ang kangga sa kabayo nga madasig,\nO pumuluyo sang Laquis;\nsia amo ang kamunoan sang sala\nsa babayi nga anak sang Sion,\nkay sa imo nakita\nang mga paglalis sang Israel."
                },
                "14": {
                    "verse_nr": "14",
                    "verse": "Busa maghatag ka sing dolot sa pagtaliwan\nsa Moreset-gat;\nang mga panimalay sang Aczib manginmalimbongon nga butang\nsa mga hari sang Israel."
                },
                "15": {
                    "verse_nr": "15",
                    "verse": "Dalhon ko pa sa imo ang nagatag-iya sa imo,\nO pumuluyo sang Maresa;\nang himaya sang Israel\nmagalambut tubtub sa Adullam."
                },
                "16": {
                    "verse_nr": "16",
                    "verse": "Magpabolog ka kag magpaalot sang imo bohok,\ntungud sa mga anak nga imo nahamut-an;\npalapara ang imo pagkabolog subong sang aguila,\nkay ginbihag sila gikan sa imo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kailo sa mga nagapahito sing kalautan\nkag nagahikot sing malaut sa ila mga higdaan!\nKon ang kaagahon magsanag, ginabuhat nila ini,\nbangud nga ini yara sa gahum sang ila kamut."
                },
                "2": {
                    "verse_nr": "2",
                    "verse": "Nagakaibog sila sing mga latagon, kag ginaagaw sila;\nkag sang mga balay, kag ginakuha sila;\nginapigus nila ang tawo kag ang iya puluy-an,\nang tawo kag ang iya panublion."
                },
                "3": {
                    "verse_nr": "3",
                    "verse": "Busa amo ini ang ginasiling sang GINOO:\nYari karon, ako nagapahito sing malaut batok sini nga panimalay,\nnga sa iya indi ninyo mahukas ang inyo mga liog;\nkag indi ninyo mapalabilabihan,\nkay ini tion nga malaut."
                },
                "4": {
                    "verse_nr": "4",
                    "verse": "Sa sadto nga adlaw uligyaton kamo nila,\nkag magapanalabiton sing makahanoklog nga panalabiton,\nkag magsiling, \u201cNalaglag kita sing bug-os;\niya ginabaylohan ang bahin sang akon katawohan;\ndaw ano ang pagkuha niya sa akon sini!\nSa mga malalison ginabahinbahin niya ang amon mga latagon.\u201d"
                },
                "5": {
                    "verse_nr": "5",
                    "verse": "Busa wala ka sing maglatid paagi sa papalad\nsa katilingban sang GINOO."
                },
                "6": {
                    "verse_nr": "6",
                    "verse": "\u201cDili kamo magtagna\u201d\u2014amo ini ang ginatagna nila\u2014\n\u201cdili sila magtagna sa sini nga mga butang;\nang mga pagpakahuya indi magtaliwan.\u201d"
                },
                "7": {
                    "verse_nr": "7",
                    "verse": "Isiling bala ini, O panimalay ni Jacob?\nGinapalip-ot bala ang Espiritu sang GINOO?\nAmo ini bala ang iya mga hinimoan?\nWala bala nagahimo sing maayo ang akon mga polong\nsa nagalakat sing matadlong?"
                },
                "8": {
                    "verse_nr": "8",
                    "verse": "Apang sa wala pa lamang madugay ang akon katawohan nagtindug subong nga kaaway;\nginahuklas ninyo ang kunup gikan sa panapton,\nsang mga nagaligad sing malinong\nsubong nga mga tawo nga kasumpung sa inaway."
                },
                "9": {
                    "verse_nr": "9",
                    "verse": "Ang mga babayi sa akon katawohan ginsobol ninyo\ngikan sa mga balay nila nga matahum;\ngikan sa ila linghud nga kabataan ginkuha ninyo\nang akon himaya sing dayon."
                },
                "10": {
                    "verse_nr": "10",
                    "verse": "Tindug kamo kag magtaliwan,\nkay indi ini duug nga palahuwayan ninyo;\nbangud sang pagkadimatinlo nga nagalaglag\nsa tama nga kalaglagan."
                },
                "11": {
                    "verse_nr": "11",
                    "verse": "Kon ang tawo nga nagalakat sa pagkadimatuud magbutig,\nnga nagasiling, \u201cAko magatagna sa imo sang alak kag sang masingkal nga ilimnon,\u201d\nsia gid ang manginmanalagna sini nga katawohan!"
                },
                "12": {
                    "verse_nr": "12",
                    "verse": "Tiponon ko sa pagkamatuud ang tanan nimo, O Jacob,\ntiponon ko ang nabilin sang Israel;\ntingbon ko sila\nsubong sang mga carnero sang Bozra,\nsubong sang panong sa tunga sang ila halalban, magagahud sila bangud sang kadamuon sang mga tawo."
                },
                "13": {
                    "verse_nr": "13",
                    "verse": "Ang manuggahit nagtaklad una sa ila;\nnakatapus sila kag nag-agi sa gawang,\nnga nagagowa didto.\nAng ila hari nag-una sa ila,\nang GINOO sa una nila."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kag nagsiling ako:\nPamati, kamo nga mga pangolo ni Jacob\nkag mga manugdumala sang panimalay sang Israel!\nIndi bala sa inyo ang pagkilala sang katarungan?"
                },
                "2": {
                    "verse_nr": "2",
                    "verse": "kamo nga nagadumut sang maayo kag nagahigugma sang malaut\nnga nagaak-ak sa ila sang panit nila,\nkag sang ila unud sa ila mga tul-an"
                },
                "3": {
                    "verse_nr": "3",
                    "verse": "nga nagakaon man sang unud sang akon katawohan,\nkag nagakakas sa ila sang panit nila,\nkag nagaboong sang ila mga tul-an,\nkag nagatuktuk sa ila subong nga sa kolon,\nsubong sang unud sa sulud sang kawa."
                },
                "4": {
                    "verse_nr": "4",
                    "verse": "Niyan magatuaw sila sa GINOO,\napang indi sia magsabat sa ila;\nlipdan niya sa ila ang iya nawung sa sadto nga tion,\nsono sa ila paghimo sing malaut sa ila mga binuhatan."
                },
                "5": {
                    "verse_nr": "5",
                    "verse": "Amo ini ang ginasiling sang GINOO nahanungud sa mga manalagna\nnga nagapasayup sa akon katawohan,\nnga nagakagat sa ila mga ngipon\nkag nagasinggit \u201cPaghidait,\u201d\napang ang bisan sin-o nga wala nagabutang sa ila mga baba\nnagaaman gid sila sing inaway batok sa iya."
                },
                "6": {
                    "verse_nr": "6",
                    "verse": "Busa manginkagab-ihon sa inyo, agud nga wala kamo sing palanan-awon,\nkag manginkadudulman sa inyo, agud nga indi kamo makapamakot.\nAng adlaw magatunud sa mga manalagna,\nkag ang adlawon manginmadulum sa ila"
                },
                "7": {
                    "verse_nr": "7",
                    "verse": "ang mga manugpanan-aw mahuy-an,\nkag ang mga manugpamakot malibogan;\nsila tanan magatabon sang ila mga bibig,\nkay wala sing sabat gikan sa Dios."
                },
                "8": {
                    "verse_nr": "8",
                    "verse": "Apang nahanungud sa akon, puno ako sang gahum,\ntungud sa Espiritu sang GINOO,\nkag sang paghukom kag sang gahum,\nsa pagpahayag kay Jacob sang iya paglalis\nkag sa Israel sang iya sala."
                },
                "9": {
                    "verse_nr": "9",
                    "verse": "Pamati sini, kamo nga mga pangolo sang panimalay ni Jacob\nkag mga manugdumala sang panimalay sang Israel,\nnga nagakangil-ad sang katarungan\nkag nagapatiko sang tanan nga katadlungan"
                },
                "10": {
                    "verse_nr": "10",
                    "verse": "ginapatindug nila ang Sion nga may dugo\nkag ang Jerusalem nga may kalautan."
                },
                "11": {
                    "verse_nr": "11",
                    "verse": "Ang iya mga pangolo nagahukom tungud sa balus,\nang iya mga sacerdote nagatudlo tungud sa hinakay,\nang iya mga manalagna nagapamakot tungud sa cuarta;\napang nagasandig sila sa GINOO kag nagasiling,\n\u201cWala bala ang GINOO sa tunga naton?\nWala sing malaut nga magaabut sa aton.\u201d"
                },
                "12": {
                    "verse_nr": "12",
                    "verse": "Busa tungud sa inyo\naradohon ang Sion subong sang latagon;\nang Jerusalem mangintinumpok,\nkag ang bukid sang balay subong sang mataas nga mga duug sang talon."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Apang sa olihi nga mga adlaw mahanabu\nnga ang bukid sang balay sang GINOO\npatindugon sa putokputokan sang mga bukid,\nkag bayawon ini labaw sa kabakoloran;\nkag ang mga katawohan magaduguk sa iya"
                },
                "2": {
                    "verse_nr": "2",
                    "verse": "kag ang madamu nga pungsud magakadto, kag magasiling:\n\u201cKari kamo, kag magtukad kita sa bukid sang GINOO,\nsa balay sang Dios ni Jacob;\nkag tudloan kita niya sang iya mga dalanon\nkag magalakat kita sa iya mga banas.\u201d\nKay gikan sa Sion magagowa ang kasogoan,\nkag ang polong sang GINOO gikan sa Jerusalem."
                },
                "3": {
                    "verse_nr": "3",
                    "verse": "Magahukom sia sa tunga sang madamu nga mga katawohan,\nkag magatapat nahanungud sa mabakud nga mga pungsud sa malayo;\nkag salsalon nila nga mga punta sang arado ang ila mga espada,\nkag mga galab nga inughagbas ang ila mga bangkaw;\nang pungsud indi na magbayaw sing espada batok sa pungsud,\nkag indi na sila magtoon sang inaway"
                },
                "4": {
                    "verse_nr": "4",
                    "verse": "kondi magalingkod sila ang tagsa ka tawo sa idalum\nsang iya uvas kag sa idalum sang iya higuera,\nkag wala na sing magapahadluk sa ila;\nkay ang baba sang GINOO sang mga kasoldadosan nagpamolong sini."
                },
                "5": {
                    "verse_nr": "5",
                    "verse": "Kay ang tanan nga katawohan magalakat ang tagsatagsa sa ngalan sang iya dios,\nkag kita magalakat sa ngalan sang GINOO nga aton Dios\nsa gihapon kag sa gihapon."
                },
                "6": {
                    "verse_nr": "6",
                    "verse": "Sa sadtong adlaw, nagasiling ang GINOO,\ntingbon ko ang piang kag tiponon ko ang sinikway,\nkag ang ginpapiotan ko"
                },
                "7": {
                    "verse_nr": "7",
                    "verse": "kag himoon ko ang piang nga nabilin;\nkag ang sinobol sa malayo, nga mabakud nga pungsud;\nkag ang GINOO magahari sa ila sa Bukid nga Sion\nkutub karon tubtub gid sa gihapon."
                },
                "8": {
                    "verse_nr": "8",
                    "verse": "Kag ikaw, O torre sang panong,\nang bakolod sang babayi nga anak sang Sion,\nsa imo magaabut ini,\nang una nga pagbulut-an magaabut,\nang ginharian sang babayi nga anak sang Jerusalem."
                },
                "9": {
                    "verse_nr": "9",
                    "verse": "Karon ngaa bala nagasinggit ka sing mabaskug?\nWala bala sing hari sa imo?\nNawala bala ang imo manuglaygay,\nnga gindakup ka sang kasakit subong sang babayi nga ginasakitan?"
                },
                "10": {
                    "verse_nr": "10",
                    "verse": "Pagsakitan ka, kag magpangabudlay sa pag-anak, O babayi nga anak sang Sion,\nkaangay sang babayi nga ginasakitan;\nkay karon magagowa ka sa banwa\nkag magapuyo sa latagon,\nmagakadto ka tubtub gid sa Babilonia.\nDidto sagupon ka,\ndidto tubson ka sang GINOO\nsa kamut sang imo mga kaaway."
                },
                "11": {
                    "verse_nr": "11",
                    "verse": "Karon ang madamu nga mga pungsud\nnagatingub batok sa imo,\nnga nagasiling,\n\u201cPagdagtaan sia,\nkag magtan-aw ang amon mga mata sang amon handum sa Sion.\u201d"
                },
                "12": {
                    "verse_nr": "12",
                    "verse": "Apang sila wala makahibalo\nsang mga hunahuna sang GINOO,\nukon makahangup sila sang iya laygay,\nkay natipon niya sila subong sang mga linaylay sa linasan."
                },
                "13": {
                    "verse_nr": "13",
                    "verse": "Tindug kag maglinas,\nO babayi nga anak sang Sion,\nkay himoon ko nga salsalon ang imo sungay\nkag himoon ko nga saway ang imo mga koko;\ntuktukon mo ang madamu nga katawohan,\nkag ipahanungud ko sa GINOO ang ila daug,\nang ila pagkabutang sa Ginoo sang bug-os nga duta."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Karon magtipon ka sa kinabon, O babayi nga anak sang kinabon;\nnagakibon sia batok sa aton;\nhan-usan nila sing bilogon sa pisngi\nang hukom sang Israel."
                },
                "2": {
                    "verse_nr": "2",
                    "verse": "Apang ikaw, Bet-lehem Efrata,\nnga diotay nga magpatunga sa mga linibo sang Juda,\ngikan sa imo magagowa sa akon\nang isa nga manginmanugdumala sa Israel,\nnga ang iya mga gingikanan kutub pa sa dumaan,\nsa wala sing katapusan."
                },
                "3": {
                    "verse_nr": "3",
                    "verse": "Busa itugyan niya sila tubtub sa tion\nnga ang ginasakitan mag-anak;\nniyan ang nabilin sang iya mga utud magabalik\nsa katawohan sang Israel."
                },
                "4": {
                    "verse_nr": "4",
                    "verse": "Kag magapadayon sia kag magapahalab sang iya panong sa kusug sang GINOO,\nsa pagkahalangdon sang ngalan sang GINOO nga iya Dios.\nKag magapabilin sila, kay karon mangindaku sia\ntubtub sa mga ukbung sang duta."
                },
                "5": {
                    "verse_nr": "5",
                    "verse": "Kag ini mangin-aton paghidait,\nkon mag-abut ang Asiriahanon sa aton duta\nkag kon magtapak sia sa aton mga palacio,\nniyan magabangon kita batok sa iya sing pito ka manugpahalab\nkag walo ka principe sa mga tawo"
                },
                "6": {
                    "verse_nr": "6",
                    "verse": "laglagon nila sa espada ang duta sang Asiria,\nkag ang duta sang Nimrod sa mga salamputan sini;\nkag hilwayon niya kita sa Asiriahanon\nkon mag-abut sia sa aton duta\nkag kon magtapak sia sa aton ginsakpan."
                },
                "7": {
                    "verse_nr": "7",
                    "verse": "Niyan ang nabilin ni Jacob\nmanginsa tunga sang madamu nga mga katawohan\nsubong sang ton-og gikan sa GINOO,\nsubong sang mga talithi sa hilamon,\nnga wala nagaanganangan sa tawo\nukon nagahulat sa mga anak sang mga tawo."
                },
                "8": {
                    "verse_nr": "8",
                    "verse": "Kag ang nabilin ni Jacob manginsa tunga sang mga pungsud,\nsa tunga sang madamu nga mga katawohan,\nsubong sang leon sa tunga sang kasapatan sang talon,\nsubong sang bataon nga leon sa tunga sang mga panong nga mga carnero,\nnga, kon mag-agi sia, nagapanapak\nkag nagapangusnit, kag wala gid sing magaluwas."
                },
                "9": {
                    "verse_nr": "9",
                    "verse": "Bayawa ang imo kamut sa ibabaw sang imo mga kasumpung,\nkag papason ang tanan mo nga mga kaaway."
                },
                "10": {
                    "verse_nr": "10",
                    "verse": "Kag sa sadtong adlaw, nagasiling ang GINOO,\npapason ko ang imo mga kabayo gikan sa tunga nimo\nkag laglagon ang imo mga kangga"
                },
                "11": {
                    "verse_nr": "11",
                    "verse": "kag papason ko ang kabanwaanan sang imo duta\nkag lumpagon ang tanan mo nga pamakud"
                },
                "12": {
                    "verse_nr": "12",
                    "verse": "kag papason ko sa imo kamut ang mga binabaylan,\nkag wala ka na sing mga manugpakot"
                },
                "13": {
                    "verse_nr": "13",
                    "verse": "kag papason ko ang imo mga larawan nga tinigban\nkag ang imo mga obelisco gikan sa tunga nimo,\nkag indi ka na magsimba\nsa binuhatan sang imo mga kamut"
                },
                "14": {
                    "verse_nr": "14",
                    "verse": "kag gabuton ko ang imo mga Ashera gikan sa tunga nimo\nkag laglagon ko ang imo kabanwaanan."
                },
                "15": {
                    "verse_nr": "15",
                    "verse": "Kag hikoton ko ang pagtimalus sa kaakig kag kasingkal\nsa mga pungsud nga wala magpamati."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Pamatii ninyo karon ang ginasiling sang GINOO;\nTindug, pakigsuay ka sa atubangan sang mga bukid,\nkag pabati-a ang kabakoloran sang imo tingug."
                },
                "2": {
                    "verse_nr": "2",
                    "verse": "Pamati, O kamo nga mga bukid, sang kasaba sang GINOO,\nkag kamo nga nagapadayon nga mga sadsaran sang duta;\nkay may kasaba ang GINOO sa iya katawohan,\nkag magapakigsuay sia sa Israel."
                },
                "3": {
                    "verse_nr": "3",
                    "verse": "\u201cO katawohan ko, ano bala ang mahimo ko sa imo?\nSa diin bala ginpatak-an ko ikaw?\nMagpamatuud batok sa akon!"
                },
                "4": {
                    "verse_nr": "4",
                    "verse": "Kay ginpataklad ko ikaw gikan sa duta sang Egipto,\nkag gintubus ikaw gikan sa balay sang kahiolipnan;\nkag ginpadala ko sa una nimo si Moises,\nsi Aaron, kag si Miriam."
                },
                "5": {
                    "verse_nr": "5",
                    "verse": "O katawohan ko, panumduma karon kon ano ang ginpahito ni Balak nga hari sang Moab,\nkag ang ginsabat sa iya ni Balaam nga anak ni Beor,\npanumduma kutub sa Sitim tubtub sa Gilgal,\nagud nga makakilala kamo sang matarung nga mga binuhatan sang GINOO.\u201d"
                },
                "6": {
                    "verse_nr": "6",
                    "verse": "Sa ano bala magaatubang ako sa GINOO,\nkag magayaub ako sa atubangan sang Dios nga mataas?\nMagakara ako bala sa atubangan niya nga may mga halad-nga-sinonog,\nnga may mga tinday nga isa ka tuig?"
                },
                "7": {
                    "verse_nr": "7",
                    "verse": "Mahamuut bala ang GINOO sang linibo nga mga carnero nga lalaki,\nukon sang linaksa nga mga suba nga lana?\nIhatag ko bala ang akon panganay tungud sa akon paglalis,\nang bunga sang akon lawas tungud sa sala sang akon kalag?\u201d"
                },
                "8": {
                    "verse_nr": "8",
                    "verse": "Napahayag niya sa imo, O tawo, ang maayo;\nkag ano bala ang ginakinahanglan sa imo sang GINOO\nkondi ang paghimo sing matarung, kag ang paghigugma sang kalolo,\nkag ang paglakat sing mapainubuson upud sa imo Dios?"
                },
                "9": {
                    "verse_nr": "9",
                    "verse": "Ang tingug sang GINOO nagasinggit sa banwa\u2014\nkag ang tawo sang kaalam makakita sang imo ngalan:\n\u201cPamatii ninyo ang bilogon kag sin-o ang nagpat-ud sini!"
                },
                "10": {
                    "verse_nr": "10",
                    "verse": "May mga bahandi pa bala sang pagkamalaut sa balay sang malauton,\nkag kulang nga sulukban nga kangil-aran?"
                },
                "11": {
                    "verse_nr": "11",
                    "verse": "Manginputli bala ako upud sa timbangan nga malaut\nkag upud sa puyo sang mga itilimbang nga malimbongon?"
                },
                "12": {
                    "verse_nr": "12",
                    "verse": "Kay ang iya manggaranon nga mga tawo puno sang panglugus;\nang iya mga pumuluyo nagpamolong sing kabutigan,\nkag ang ila dila malimbongon sa ila baba."
                },
                "13": {
                    "verse_nr": "13",
                    "verse": "Busa ako man nagpilas sa imo sa malala nga pilas,\nginpamingaw ko ikaw bangud sang imo mga sala."
                },
                "14": {
                    "verse_nr": "14",
                    "verse": "Magakaon ka, apang indi mabusug,\nkag ang imo kamusmusan manginsa tunga nimo;\nmagapain ka, apang indi makasuput,\nkag ang imo nasuput itugyan ko sa espada."
                },
                "15": {
                    "verse_nr": "15",
                    "verse": "Magasab-ug ka, apang indi makaani;\nmagalinas ka sing mga olivo, apang indi ka makahaplas sing lana;\nsang patubas sang uvas, apang indi makainum sang alak."
                },
                "16": {
                    "verse_nr": "16",
                    "verse": "Kay ang mga palatukuran ni Omri natipigan,\nkag ang tanan nga binuhatan sang panimalay ni Acab;\nkag naglakat kamo sa mga laygay nila;\nagud nga mahimo ko ikaw nga mamingaw, kag ang imo mga pumuluyo nga panagutsutan;\nkag magaantus kamo sang kahuluy-an sang akon katawohan.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kailo ako! Kay subong ako sang napamopo na nila ang mga bunga sa tingadlaw,\nsubong sang nasaghaw na ang patubas sang uvas:\nwalay pinungpung nga kaonon,\nang akon kalag nagahandum sang nahaunang luto nga igos."
                },
                "2": {
                    "verse_nr": "2",
                    "verse": "Ang diosnon nga tawo nawala sa duta,\nkag wala gid sing matadlong sa tunga sang mga tawo;\ntanan sila nagapuut tungud sa dugo,\nang tagsa ka tawo nagapangayam sang iya utud sa batong."
                },
                "3": {
                    "verse_nr": "3",
                    "verse": "Ang ila mga kamut yara sa malaut, sa paghimo sini sing makugi;\nang principe nagapamangkot kag ang hukom handa sa hamham,\nkag ang dakung tawo nagabungat sia sang malaut nga handum sang iya kalag;\nsa amo ginatalaud nila ini sing tingub."
                },
                "4": {
                    "verse_nr": "4",
                    "verse": "Ang labi gid kaayo sa ila subong sang sapinit,\nang labi gid katadlong malaut pa sa tunukon nga habong.\nAng adlaw sang imo mga manugbantay, ang pagsilot sa imo, nag-abut;\nkaron amo ang ila palaligban."
                },
                "5": {
                    "verse_nr": "5",
                    "verse": "Dili kamo magsalig sa isigkatawo,\ndili pagsaligi ang abyan;\ntakpi ang mga ganhaan sang imo baba\nsa nagasaliay sa imo sabak"
                },
                "6": {
                    "verse_nr": "6",
                    "verse": "kay ang anak nga lalaki nagapakahuya sang amay,\nang anak nga babayi nagabato sa iya iloy,\nang umagad nga babayi batok sa iya ugangan nga babayi;\nang mga kaaway sang tawo amo ang mga tawo sang iya kaugalingon nga balay."
                },
                "7": {
                    "verse_nr": "7",
                    "verse": "Apang ako, magatolok ako sa GINOO,\nmagahulat ako sa Dios sang akon kaluwasan;\nang akon Dios magapamati sa akon."
                },
                "8": {
                    "verse_nr": "8",
                    "verse": "Dili kamo magkalipay batok sa akon, O akon kaaway;\nkon mapukan ako, magatindug ako;\nkon maglingkod ako sa kadudulman,\nang GINOO manginkapawa sa akon."
                },
                "9": {
                    "verse_nr": "9",
                    "verse": "Antuson ko ang kaalipungut sang GINOO,\nbangud nga nakasala ako batok sa iya,\ntubtub nga apinan niya ang akon kasaba\nkag maghikot sing paghukom tungud sa akon.\nPagowaon niya ako sa kapawa;\nmagatan-aw ako sang iya pagkamatarung."
                },
                "10": {
                    "verse_nr": "10",
                    "verse": "Niyan makita ini sang akon kaaway,\nkag ang kahuya magtabon sa iya nga nagsiling sa akon,\n\u201cDiin bala ang GINOO nga imo Dios?\u201d\nAng akon mga mata makakita sang akon handum sa iya;\nkaron tapakon sia\nsubong sang lunang sang mga dalan."
                },
                "11": {
                    "verse_nr": "11",
                    "verse": "Adlaw sa pagpatindug sang imo mga kuta!\nSa sadtong adlaw paiswagon sa unhan ang imo dulunan."
                },
                "12": {
                    "verse_nr": "12",
                    "verse": "Sa sadtong adlaw magaabut sila sa imo,\nkutub sa Asiria kag sa kabanwaanan sang Egipto,\nkag kutub sa Egipto tubtub sa Suba,\nkutub sa dagat pa dagat kag kutub sa bukid pa bukid."
                },
                "13": {
                    "verse_nr": "13",
                    "verse": "Apang ang duta magamingaw\nbangud sang mga nagapuyo sa iya,\ntungud sang bunga sang ila mga hinimoan."
                },
                "14": {
                    "verse_nr": "14",
                    "verse": "Pahalba ang imo katawohan sa imo sungkud,\nang panong sang imo panublion,\nnga nagapuyo sing mamingaw sa talon\nsa tunga sang Carmelo;\npahalba sila sa Basan kag sa Galaad\nsubong sang sa mga adlaw nga dumaan."
                },
                "15": {
                    "verse_nr": "15",
                    "verse": "Subong sang sa mga adlaw sang imo paggowa sa duta sang Egipto\nmagapakita ako sa ila sing makatilingala nga mga butang."
                },
                "16": {
                    "verse_nr": "16",
                    "verse": "Ang mga pungsud makakita kag magakahuya\nsang bug-os nila nga kagamhanan;\nitabon nila ang ila kamut sa ila mga baba;\nmagabungol ang ila mga idulungug"
                },
                "17": {
                    "verse_nr": "17",
                    "verse": "magadilap sila sang yab-ok kaangay sang man-ug,\nkaangay sang nagasaug nga mga butang sang duta;\nmagagowa sila nga nagakurug sa ila masiput nga mga duug,\nmagakadto sila nga may kahadluk sa GINOO nga aton Dios,\nkag magakahadluk bangud sa imo."
                },
                "18": {
                    "verse_nr": "18",
                    "verse": "Sin-o bala ang Dios ang kaangay sa imo, nga nagapatawad sang kalautan\nkag nagaligad sa paglalis\nsang nabilin sang iya panublion?\nWala sia nagahuput sing dayon sang iya kaakig\nbangud nga nagakahamuut sia sa malig-on nga paghigugma."
                },
                "19": {
                    "verse_nr": "19",
                    "verse": "Sia magakaawa pa sa aton,\nsia magatapak sang aton mga kalautan.\nItagbong mo sa kadadalman sang dagat\nang tanan nilang sala."
                },
                "20": {
                    "verse_nr": "20",
                    "verse": "Himoon mo ang kamatooran kay Jacob\nkag ang malig-on nga paghigugma kay Abraham,\nang ginsumpa mo sa amon mga ginikanan\nkutub sa mga adlaw nga dumaan."
                }
            }
        }
    }
}