{
    "version": "ABHIL82",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang palanan-awon ni Abdias.\nAmo ini ang ginasiling sang Ginoong DIOS nahanungud sa Edom:\nNakabati kami sing mga balita gikan sa GINOO,\nkag isa ka manugbalita ginapadala sa mga pungsud:\n\u201cTindug kamo! magtindug kita batok sa iya sa inaway!\u201d"
                },
                "2": {
                    "verse_nr": "2",
                    "verse": "Yari karon, padiotayon ko ikaw sa tunga sang mga pungsud,\ntamayon ka sing daku."
                },
                "3": {
                    "verse_nr": "3",
                    "verse": "Ang bugal sang imo tagiposoon naglimbong sa imo,\nikaw nga nagapuyo sa mga litik sang igang,\nnga mataas ang iya puluy-an,\nnga nagasiling sa iya tagiposoon,\n\u201cSin-o bala ang magaholog sa akon sa duta.\u201d"
                },
                "4": {
                    "verse_nr": "4",
                    "verse": "Bisan nagatimbuuk ka subong sang aguila,\nbisan ang imo pugad nahamtang sa kabitoonan,\niholog ko ikaw sa idalum gikan didto,\nnagasiling ang GINOO."
                },
                "5": {
                    "verse_nr": "5",
                    "verse": "Kon ang mga makawat mag-abut sa imo,\nkon ang mga buyong sa kagab-ihon\u2014\ndaw ano ang pagkalaglag mo!\u2014\nindi bala sila magpangawat sang tuman sa ila?\nKon mag-abut sa imo ang mga manugpamopo sang uvas,\nindi bala sila magbilin sing salaghawon nga mga uvas?"
                },
                "6": {
                    "verse_nr": "6",
                    "verse": "Daw ano ang pag-ati kay Esau,\nang pagpangita sang iya mga bahandi!"
                },
                "7": {
                    "verse_nr": "7",
                    "verse": "Ang tanan nga kadampig mo naglimbong sa imo,\nsila nagtabog sa imo sa dulunan;\nang mga tawo nga may paghidait sa imo naglandas sa imo;\nang mga abyan mong nasaligan nagabutang sing siod sa idalum nimo\u2014\nwalay paghangup sini."
                },
                "8": {
                    "verse_nr": "8",
                    "verse": "Indi ko bala sa sadtong adlaw, nagasiling ang GINOO,\npaglaglagon ang mga mangin-alamon sa Edom,\nkag ang paghangup sa Bukid ni Esau?"
                },
                "9": {
                    "verse_nr": "9",
                    "verse": "Kag ang imo gamhanan nga mga tawo, O Teman, mahangawa,\nagud nga ang tagsatagsa mapapas sa Bukid ni Esau sa pagpatay."
                },
                "10": {
                    "verse_nr": "10",
                    "verse": "Tungud sa panglugus nga nahimo sa imo utud nga si Jacob,\nmagatabon sa imo ang kahuya, kag papason ka sing dayon."
                },
                "11": {
                    "verse_nr": "11",
                    "verse": "Sang adlaw nga nagtindug ka sa pihak,\nsang adlaw nga ang mga dumoloong nagdala sang iya pagkabutang,\nkag ang mga tumandok nagsulud sa iya mga gawang\nkag nagpapalad tungud sa Jerusalem,\nikaw gid subong sang isa sa ila."
                },
                "12": {
                    "verse_nr": "12",
                    "verse": "Apang dili ka maglantaw sa adlaw sang imo utud\nsa adlaw sang iya kalalat-an;\ndili ka magkalipay sa katawohan sang Juda\nsa adlaw sang ila kalaglagan;\ndili ka magpamolong sing binugalon\nsa adlaw sang kasisit-an."
                },
                "13": {
                    "verse_nr": "13",
                    "verse": "Dili ka magsulud sa gawang sang akon katawohan\nsa adlaw sang ila kalalat-an;\ndili ka man magtan-aw sa ila kapipit-an\nsa adlaw sang ila kalalat-an;\ndili ka magtandog sa ila pagkabutang\nsa adlaw sang ila kalalat-an."
                },
                "14": {
                    "verse_nr": "14",
                    "verse": "Dili ka magtindug sa mga ginsang-an\nsa pagpapas sang mga gikan sa iya nga nagapalagyo;\ndili pag-itugyan ang mga gikan sa iya nga nabilin\nsa adlaw sang kasisit-an."
                },
                "15": {
                    "verse_nr": "15",
                    "verse": "Kay ang adlaw sang GINOO malapit na sa tanan nga pungsud.\nSono sa imo ginhimo, himoon sa imo,\nang imo paghisayo ibalik sa imo kaugalingon nga olo."
                },
                "16": {
                    "verse_nr": "16",
                    "verse": "Kay subong nga nag-inum kamo sa akon bukid nga balaan,\nsa amo magainum ang tanan nga pungsud sing dalayon;\nmagainum sila, kag magalab-ok,\nkag sila manginsubong sang wala sila."
                },
                "17": {
                    "verse_nr": "17",
                    "verse": "Apang sa Bukid nga Sion may didto sang mga nakapalagyo,\nkag manginbalaan ini;\nkag ang panimalay ni Jacob magatag-iya sang ila mga kaugalingon."
                },
                "18": {
                    "verse_nr": "18",
                    "verse": "Ang panimalay ni Jacob Manginkalayo,\nkag ang panimalay ni Jose mangindabdab,\nkag ang panimalay ni Esau manginginalaban;\nmagasonog sila sa ila kag magalamon sa ila,\nkag wala gid sing mabilin sa panimalay ni Esau;\nkay ang GINOO nagpamolong sini."
                },
                "19": {
                    "verse_nr": "19",
                    "verse": "Ang mga sa Bagatnan magatag-iya sang Bukid ni Esau,\nkag ang mga SA kapatagan sang mga Filistinhon;\nmagatag-iya sila sang latagon ni Efraim kag sang latagon sang Samaria\nkag si Benjamin magatag-iya sang Galaad."
                },
                "20": {
                    "verse_nr": "20",
                    "verse": "Ang mga bihag sining kasoldadosan sang katawohan sang Israel\nnga yara sa mga Canaanhon magatag-iya tubtub sa Sarepta;\nkag ang mga bihag sang Jerusalem nga yara sa Sefarad\nmagatag-iya sang kabanwaanan sang Bagatnan."
                },
                "21": {
                    "verse_nr": "21",
                    "verse": "Ang mga manluluwas magataklad sa Bukid nga Sion\nsa paghukom sang Bukid ni Esau;\nkag ang ginharian mangin-iya sang GINOO."
                }
            }
        }
    }
}