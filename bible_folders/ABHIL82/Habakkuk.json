{
    "version": "ABHIL82",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang lulan nga nakita ni Habacuc nga manalagna."
                },
                "2": {
                    "verse_nr": "2",
                    "verse": "O GINOO, tubtub pa bala san-o ang pagtuaw ko,\nkag indi ka magpamati?\nNagatuaw ako sa imo \u201cPanglugus!\u201d\nkag indi ka magluwas?"
                },
                "3": {
                    "verse_nr": "3",
                    "verse": "Ngaa bala nga ginapakitaan mo ako sing kalautan\nkag ginapatolok sa pagkabalingag?\nAng kalaglagan kag ang panglugus yara sa atubangan nakon;\nmay kaawayon kag nagaabut ang kasuayon."
                },
                "4": {
                    "verse_nr": "4",
                    "verse": "Busa ang kasogoan hagoka\nkag ang katarungan wala gid nagagowa.\nKay ang malauton nagalikup sang matarung,\nbusa ang katarungan nagagowa nga pinatiko."
                },
                "5": {
                    "verse_nr": "5",
                    "verse": "Tolok kamo sa mga pungsud, kag magtan-aw;\nmagkatingala sing lakas.\nKay nagahimo ako sing buluhaton sa inyo mga adlaw\nnga indi ninyo pagpatihan bisan isugid sa inyo."
                },
                "6": {
                    "verse_nr": "6",
                    "verse": "Kay yari karon, ginabangon ko ang mga Caldeanhon,\nina nga pungsud nga mapintas kag madalas,\nnga nagalatas sa kasangkaran sang duta,\nsa pag-angkon sing puluy-an nga mga duug nga indi ila."
                },
                "7": {
                    "verse_nr": "7",
                    "verse": "Makakulugmat sila kag makakululba;\nang ila paghukom kag ang ila pagkahalangdon nagagikan sa ila kaugalingon."
                },
                "8": {
                    "verse_nr": "8",
                    "verse": "Ang ila mga kabayo man madasig pa sa mga leopardo,\nmapintas pa sa mga lobo sa kahaponon;\nang ila mga manugkabayo nagasolong sing matinaastaason.\nHoo, ang ila mga manugkabayo nagaabut gikan sa malayo;\nnagalupad sila subong sang aguila nga nagadalidali sa paghalunhon."
                },
                "9": {
                    "verse_nr": "9",
                    "verse": "Tanan sila nagaabut sa pagpanglugus;\nang tanan nila nga nawung nagaatubang sa unhan.\nNagatipon sila sing mga bihag subong sang balas."
                },
                "10": {
                    "verse_nr": "10",
                    "verse": "Sia nagayubit sa mga hari,\nkag ang mga principe ululigyaton sa iya.\nGinauligyat niya ang tagsa ka pamakud,\nkay nagatumpok sia sang yab-ok kag ginaagaw ini."
                },
                "11": {
                    "verse_nr": "11",
                    "verse": "Niyan magataliwan sia subong sang hangin kag magaligad,\nmanginmalinapason sia, nga ang gahum niya amo ang iya dios!"
                },
                "12": {
                    "verse_nr": "12",
                    "verse": "Indi ka bala kutub sa walay katubtuban,\nO GINOO nga akon Dios, ang akon Balaan?\nIndi kami mapatay.\nO GINOO, ginpat-ud mo sia nga sa paghukom;\nkag ikaw, O Igang, nagtukud sa iya nga sa pagtudlo."
                },
                "13": {
                    "verse_nr": "13",
                    "verse": "Ikaw nga putli pa sing mga mata sang sa magtolok sa malaut\nkag indi makatolok sa pagkabalingag,\nngaa bala nagatolok ka sa maluibon,\nkag nagahipus ka kon ang malauton maghalunhon\nsang tawo nga matarung pa sa iya?"
                },
                "14": {
                    "verse_nr": "14",
                    "verse": "Kay ikaw nagahimo sang mga tawo subong sang mga isda sang dagat,\nsubong sang mga butang nga nagasaug nga wala sing manugdumala sa ila."
                },
                "15": {
                    "verse_nr": "15",
                    "verse": "Ginakuha niya sila tanan sang taga,\nginadakup niya sila sa iya sihod,\nginatipon sila sa iya chinchorro;\nbusa nagakalipay sila kag nagakasadya."
                },
                "16": {
                    "verse_nr": "16",
                    "verse": "Busa nagahalad sia sa iya sihod\nkag nagasonog sing incienso sa iya chinchorro;\nbangud nga sa ila ginpatambok ang iya pahat,\nkag ginpabugana ang iya pagkaon."
                },
                "17": {
                    "verse_nr": "17",
                    "verse": "Busa ulaan bala niya ang iya sihod,\nkag indi magpaiway sa pagpatay sang mga pungsud sing dalayon?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Magatindug ako sa akon pagbantay,\nkag magapahamtang ako sa torre,\nkag magalantaw kon ano ang ipamolong niya sa akon,\nkag kon ano ang isabat ko nahanungud sa akon yamo."
                },
                "2": {
                    "verse_nr": "2",
                    "verse": "Kag ang GINOO nagsabat sa akon:\n\u201cIsulat ang palanan-awon;\nipaathag ini sa mga tapitapi,\nagud nga magdalagan ang nagabasa sini."
                },
                "3": {
                    "verse_nr": "3",
                    "verse": "Kay ang palanan-awon naigo pa sa pinat-ud nga tion;\nnagadalidali sa katapusan\u2014ini indi magbutig.\nBisan magpalantang, hulata ini;\nkay sa pagkamatuud magaabut ini, indi ini magpalantang."
                },
                "4": {
                    "verse_nr": "4",
                    "verse": "Yari karon, nagahabok sa iya kalag sia nga indi matadlong sa sulud niya,\napang ang matarung magakabuhi paagi sa iya pagtoo."
                },
                "5": {
                    "verse_nr": "5",
                    "verse": "Labut pa, ang alak mabudhion;\nang tawo nga palabilabihon wala nagapabilin sa puluy-an.\nSia nagapalapad sang iya handum subong sang Sheol;\nsia subong sa kamatayon kag indi mabusug.\nKondi nagatipon sia sa iya sang tanan nga pungsud,\nkag nagatingub sa iya sang tanan nga mga katawohan.\u201d"
                },
                "6": {
                    "verse_nr": "6",
                    "verse": "Indi bala ini sila tanan maggamit sing mga paanggid batok sa iya, kag hulubaton sa pagyubit batok sa iya, kag magsiling,\n\u201cKailo ang nagapadamu sang indi iya\u2014\ntubtub pa bala san-o?\u2014\nkag nagalulan sa iya kaugalingon sang mga inugpalig-on!\u201d"
                },
                "7": {
                    "verse_nr": "7",
                    "verse": "Indi bala magtindug sa hinali ang mga magakagat sa imo,\nkag magmata ang mga magagamo sa imo?\nNiyan mangin-inatihan ka nila."
                },
                "8": {
                    "verse_nr": "8",
                    "verse": "Bangud nga gingubat mo ang madamu nga mga pungsud,\nang tanan nga nabilin sang mga katawohan magagubat sa imo,\nbangud sang dugo sang mga tawo kag sang panglugus nga nahimo sa duta,\nsa banwa kag sa tanan nga nagapuyo sa iya."
                },
                "9": {
                    "verse_nr": "9",
                    "verse": "Kailo sang nagaagum sing malauton nga daug tungud sa iya balay,\nagud nga mabutang niya sa mataas ang iya pugad,\nagud nga maluwas sia sa kamut sang malaut!"
                },
                "10": {
                    "verse_nr": "10",
                    "verse": "Nagpakahuya ka sa imo balay\nsa pagpapas sang madamu nga mga katawohan;\nnagpakasala ka batok sa imo kalag."
                },
                "11": {
                    "verse_nr": "11",
                    "verse": "Kay ang bato magasinggit gikan sa kuta,\nkag ang balayan gikan sa tablon magasabat sa iya."
                },
                "12": {
                    "verse_nr": "12",
                    "verse": "Kailo ang nagapatindug sing banwa sa dugo,\nkag nagatukud sing minoro tungud sa kalautan!"
                },
                "13": {
                    "verse_nr": "13",
                    "verse": "Yari karon, indi bala ini gikan sa GINOO sang mga kasoldadosan\nnga ang mga katawohan nagapangabudlay nga sa kalayo,\nkag ang mga pungsud nagalapyo sang ila kaugalingon sa wala sing pulus?"
                },
                "14": {
                    "verse_nr": "14",
                    "verse": "Kay ang duta mapuno\nsang pagkilala sang himaya sang GINOO,\nsubong nga ang mga tubig nagatabon sang dagat."
                },
                "15": {
                    "verse_nr": "15",
                    "verse": "Kailo ang nagapainum sa iya isigkatawo\nsa imo nga nagadugang sang imo dalit, kag nagapahobog man sa iya,\nagud nga magtolok ka sa ila kahubo!"
                },
                "16": {
                    "verse_nr": "16",
                    "verse": "Puno ka sing kahuya kag indi sang himaya.\nInum ka man, kag manginsubong sang isa nga dicircuncidado!\nAng tagayan sang too nga kamut sang GINOO\u2014\nmagalibud sa imo\nkag ang mabaho nga kahuluy-an manginsa imo himaya!"
                },
                "17": {
                    "verse_nr": "17",
                    "verse": "Kay ang panglugus nga nahimo sa Libano magatabon sa imo;\nang kalaglagan sang kasapatan nagpahadluk sa ila,\nbangud sang dugo sang mga tawo kag tungud sang panglugus nga nahimo sa duta,\nsa banwa kag sa tanan nga nagapuyo sa iya."
                },
                "18": {
                    "verse_nr": "18",
                    "verse": "Ano bala ang kapuslanan sang larawan nga tinigban\nnga gintigban sang naghimo sa iya,\nang larawan nga tinunaw, ang manunudlo sang kabutigan?\nKay ang nagahuman sang iya dagway nagasalig sa iya\nsa paghimo sing mga diosdios nga apa!"
                },
                "19": {
                    "verse_nr": "19",
                    "verse": "Kailo ang nagasiling sa kahoy, Magmata;\nsa bato nga apa, Magtindug!\nMagatudlo bala ini?\nYari karon, sia nahalupan sing bulawan kag pilak,\nkag wala nga mas-a sing ginhawa sa sulud niya."
                },
                "20": {
                    "verse_nr": "20",
                    "verse": "Apang ang GINOO yara sa iya balaan nga templo;\nmaghipus ang bug-os nga duta sa atubangan niya."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pangamuyo ni Habacuc nga manalagna, nga nabagay sa Sigyonot."
                },
                "2": {
                    "verse_nr": "2",
                    "verse": "O GINOO, nabatian ko ang sugid nahanungud sa imo,\nkag sang imo buluhaton, O GINOO, nahadluk ako.\nBuhi-a ini sa tunga sang katuigan;\nsa tunga sang katuigan ipakilala ini,\nsa kasingkal dumduma ang kalooy."
                },
                "3": {
                    "verse_nr": "3",
                    "verse": "Ang Dios nag-abut gikan sa Teman,\nkag ang Balaan gikan sa Bukid nga Paran.\nAng iya himaya nagatugub sang mga langit,\nkag ang duta napuno sang iya pagdayaw. Sela"
                },
                "4": {
                    "verse_nr": "4",
                    "verse": "Ang iya kasilaw subong sang kapawa,\nmay mga silak sia nga nagagowa sa iya kamut;\nkag didto ang palanagoan sang iya gahum."
                },
                "5": {
                    "verse_nr": "5",
                    "verse": "Nagauna sa iya ang kamatay,\nkag ang kalayohon nga kirab nagagowa sa iya mga tiil."
                },
                "6": {
                    "verse_nr": "6",
                    "verse": "Nagtindug sia kag nagtakus sang duta;\nnagtolok sia kag ginpabulag ang mga pungsud;\nniyan ang dayon nga mga bukid ginpaaplaag,\nang kabakoloran nga nagapadayon nagsalup.\nAng iya mga paglakat subong sang dumaan."
                },
                "7": {
                    "verse_nr": "7",
                    "verse": "Nakita ko ang mga layanglayang sang Cusan sa kapipit-an;\nang mga kumbung sang duta sang Midian nagkurug."
                },
                "8": {
                    "verse_nr": "8",
                    "verse": "O GINOO, ang imo kasingkal batok bala sa mga suba?\nBatok bala sa mga suba ang imo kaakig,\nukon ang imo kaakig batok sa dagat,\nsang nagsakay ka sa imo mga kabayo,\nsa imo mga kangga sang kaluwasan?"
                },
                "9": {
                    "verse_nr": "9",
                    "verse": "Ang imo pana ginhublasan mo,\nkag ginbutang sa mga lubid ang baslay. Sela\nGinpalitik mo ang duta sing mga suba."
                },
                "10": {
                    "verse_nr": "10",
                    "verse": "Nakakita sa imo ang mga bukid, kag nagkahadluk;\nnag-agi ang unus sang mga tubig;\nang kadadalman nagmitlang sang iya tingug,\nnagbayaw ini sang iya mga kamut sa hitaas."
                },
                "11": {
                    "verse_nr": "11",
                    "verse": "Ang adlaw kag ang bulan nagdolog sa ila puluy-an\nsa kapawa sang imo mga baslay sang nag-agi sila,\nsa kasilaw sang imo bangkaw nga nagaidlap."
                },
                "12": {
                    "verse_nr": "12",
                    "verse": "Ginlatas mo ang duta sa kaalipungut,\nginlinas mo ang mga pungsud sa kaakig."
                },
                "13": {
                    "verse_nr": "13",
                    "verse": "Naggowa ka tungud sa kaluwasan sang imo katawohan,\ntungud sa kaluwasan sang imo hinaplas.\nGinpilasan mo ang pangolo gikan sa balay sang malauton nga tawo,\nnga nagahublas sang iya paa tubtub sa liog. Sela"
                },
                "14": {
                    "verse_nr": "14",
                    "verse": "Ginpalapsan mo sang imo mga bangkaw ang olo sang iya mga mangangaway,\nnga nag-abut sila subong sang buhawi sa pagpaaplaag sa akon,\nnga nagakalipay subong sang nagahalunhon sang makalolooy sa tago."
                },
                "15": {
                    "verse_nr": "15",
                    "verse": "Ginpatasak mo sa imo mga kabayo ang dagat,\nang tinumpok sang dalagku nga mga tubig."
                },
                "16": {
                    "verse_nr": "16",
                    "verse": "Nabatian ko, kag nagkurug ang akon lawas,\nang akon mga bibig nagkurug sa tingug;\nang kagabok nagasulud sa akon mga tul-an,\nsa akon duug nagakurug ako.\nAko magahulat sing hipus sa adlaw sang kalisdanan\nnga magaabut sa katawohan nga nagagubat sa aton."
                },
                "17": {
                    "verse_nr": "17",
                    "verse": "Bisan ang higuera indi magpamulak,\nukon walay bunga sa mga uvas;\nang patubas sang olivo mawad-an,\nkag ang mga latagon indi magpatubas sing kalan-on,\nang panong mapapas sa toril\nkag walay kabakahan sa mga palasudlan"
                },
                "18": {
                    "verse_nr": "18",
                    "verse": "apang ako magakasadya sa GINOO,\nmagakalipay ako sa Dios sang akon kaluwasan."
                },
                "19": {
                    "verse_nr": "19",
                    "verse": "Ang DIOS, ang Ginoo, amo ang akon kusug;\nginahimo niya ang akon mga tiil subong sang iya sang mga usa,\npalakton niya ako sa akon mataas nga mga duug.\nSa pangulo nga manuglanton: sa akon mga tulunggon nga may cuerdas."
                }
            }
        }
    }
}