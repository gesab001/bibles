{
    "version": "ABHIL82",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Daw ano nga nagalingkod sing mamingaw ang banwa\nnga puno anay sang katawohan!\nNanginbalo sia nga babayi,\nang daku anay sa tunga sang mga pungsud!\nSia nga princesa sa tunga sang mga puud\nnanginbumuluhis."
                },
                "2": {
                    "verse_nr": "2",
                    "verse": "Nagahibi sia sing tama sa kagab-ihon,\nang iya mga luha yara sa iya mga pisngi;\nsa tanan niya nga mga hinigugma\nwala gid sia sing magalipay sa iya;\nang tanan niya nga abyan nagmaluibon sa iya,\nsila nangin-iya mga kaaway."
                },
                "3": {
                    "verse_nr": "3",
                    "verse": "Si Juda nagkadto sa kabihagan bangud sang kapipit-an\nkag bangud sang daku nga kahiolipnan;\nnagapuyo sia sa tunga sang mga pungsud,\nwala sia makakita sing kapahuwayan;\nang tanan niya nga manughingabut naglambut sa iya\nsa tunga sang mga kapiotan."
                },
                "4": {
                    "verse_nr": "4",
                    "verse": "Ang mga dalanon sang Sion nagalalaw,\nbangud nga wala gid sing nagkadto sa maligdong nga pagtilipon;\nang tanan niya nga gawang mamingaw,\nang iya mga sacerdote nagapanghayhay;\nang iya mga ulay ginapiotan,\nkag sia gid yara sa kapaitan."
                },
                "5": {
                    "verse_nr": "5",
                    "verse": "Ang iya mga kasumpung nangin-olo,\nang iya mga kaaway nagauswag,\nkay ginpiotan sia sang GINOO\ntungud sang kadam-an sang iya mga paglalis;\nang iya mga bata nagkadto,\nsa kabihagan sa atubangan sang kasumpung."
                },
                "6": {
                    "verse_nr": "6",
                    "verse": "Gikan sa babayi nga anak sang Sion nagtaliwan\nang bug-os niya nga pagkaharianon.\nAng iya mga principe nanginkaangay sang mga usa\nnga wala makakita sing halalban;\nnagataliwan sila nga wala sing kusug\nsa una sang manuglagas."
                },
                "7": {
                    "verse_nr": "7",
                    "verse": "Ang Jerusalem nakadumdum\nsang mga adlaw sang iya kapipit-an kag sang iya pagkamakalolooy\nsang tanan niya nga matahum nga butang\nnga gikan sa dumaan nga mga adlaw.\nSang naholog sa mga kamut sang kasumpung ang iya katawohan,\nkag wala gid sing nagtabang sa iya,\nang mga kasumpung nakakita sa iya,\nnag-uligyat sila sa iya mga pagkamamingaw."
                },
                "8": {
                    "verse_nr": "8",
                    "verse": "Ang Jerusalem nakasala sing tama,\nbusa nanginsubong sia sang dimatinlo nga butang;\nang tanan nga nagpadungug sa iya nagatamay sa iya,\nbangud nga nakita nila ang iya pagkahubo;\nhoo, nagapanghayhay sia,\nkag nagatalikod."
                },
                "9": {
                    "verse_nr": "9",
                    "verse": "Ang iya pagkahigko yara sa iya mga sidsid;\nsia wala makadumdum sang iya kaolihian;\nbusa nagkubus sia sing makatilingala,\nwala sia sing manuglipay.\n\u201cToloka, O GINOO, ang akon kapipit-an,\nkay ang kaaway nagpadaku sang iya kaugalingon!\u201d"
                },
                "10": {
                    "verse_nr": "10",
                    "verse": "Ang kasumpung nag-untay sang iya kamut\nsa tanan niya nga matahum nga butang;\nkay nakita niya nga ang mga pungsud\nnagsulud sa iya santuario,\nnga nahanungud sa ila nagsogo ka nga indi sila\nmagsulud sa imo pagtilipon."
                },
                "11": {
                    "verse_nr": "11",
                    "verse": "Ang bug-os niya nga katawohan nagapanghayhay\nsang nagapangita sila sing kalan-on;\nginhatag nila ang matahum nila nga mga butang tungud sa kalan-on\nsa pagpaumpaw sang kalag.\n\u201cTan-awa, O GINOO, kag toloka, kay ako nanginkailo.\u201d"
                },
                "12": {
                    "verse_nr": "12",
                    "verse": "\u201cWala lamang bala sa inyo, kamo tanan nga nagalabay?\nToloka kag tan-awa\nkon may kasubo kaangay sang akon kasubo\nnga gindala sa akon,\nnga ginpapiot sa akon sang GINOO\nsa adlaw sang iya mapintas nga kaakig."
                },
                "13": {
                    "verse_nr": "13",
                    "verse": "\u201cGikan sa hitaas nagpadala sia sing kalayo;\nsa akon mga tul-an kag nagalandas ini batok sa ila;\nnaghumlad sia sing pukot sa akon mga tiil;\nginpabalik niya ako;\nginpamingaw niya ako,\nginpunaw sa bug-os nga adlaw."
                },
                "14": {
                    "verse_nr": "14",
                    "verse": "\u201cAng akon mga paglalis ginbugkus subong nga gota;\ngingapus sila sang iya kamut sing tingub;\nginpahamtang sila sa akon liog;\nginpaluya niya ang akon kusug;\nang Ginoo nagtugyan sa akon sa mga kamut\nsang mga batok sa akon nga indi ko masarangan."
                },
                "15": {
                    "verse_nr": "15",
                    "verse": "\u201cGinpakawalay pulus sang Ginoo ang tanan ko nga gamhanan nga tawo\nsa tunga nakon;\nnagtawag sia sing maligdong nga pagtilipon batok sa akon\nsa paglaglag sang akon mga pamatan-on nga lalaki;\ngintapak sang Ginoo subong sang sa linasan sang uvas\nang ulay nga anak sang Juda."
                },
                "16": {
                    "verse_nr": "16",
                    "verse": "\u201cTungud sining mga butang nagahibi ako;\nang akon mga mata nagailig sing tubig;\nbangud nga malayo sa akon ang manuglipay,\nnga dapat magpaumpaw sang akon kalag;\nang akon kabataan mamingaw,\nbangud nga naglandas ang kaaway.\u201d"
                },
                "17": {
                    "verse_nr": "17",
                    "verse": "Ang Sion nagauntay sang iya mga kamut,\napang wala gid sing magalipay sa iya;\nang GINOO nagsogo batok kay Jacob\nnga ang mga yara sa palibut niya mangin-iya mga kasumpung;\nang Jerusalem yara sa tunga nila\nsubong nga dimatinlo nga butang."
                },
                "18": {
                    "verse_nr": "18",
                    "verse": "\u201cAng GINOO matarung,\nkay nagbato ako sa iya sogo;\napang pamati, tanan kamo nga mga katawohan,\nkag tan-awa ang akon kasubo;\nang akon mga ulay kag ang akon pamatan-on nga mga lalaki\ngindala sa kabihagan."
                },
                "19": {
                    "verse_nr": "19",
                    "verse": "\u201cNagpanawag ako sa akon mga hinigugma,\napang ginlimbongan nila ako;\nang akon mga sacerdote kag mga tigulang\nnapatay sa banwa,\nsamtang nagpangita sila sing kalan-on\nsa pagpaumpaw sang ila mga kalag."
                },
                "20": {
                    "verse_nr": "20",
                    "verse": "\u201cToloka, O GINOO, kay yari ako sa kalisdanan,\nang akon tagiposoon nalisang,\nang akon tagiposoon nagaliso sa sulud nakon,\nkay nagbato ako sing lakas.\nSa gowa ang espada nagapapas;\nsa puluy-an may yara nga subong sang kamatayon."
                },
                "21": {
                    "verse_nr": "21",
                    "verse": "\u201cNakabati sila nga nagapanghayhay ako;\nwala gid sing makalipay sa akon.\nAng tanan kong kaaway nakabati sang akon kalisdanan;\nnagakasadya sila nga ikaw naghimo sini.\nDalhon mo ang adlaw nga imo ginbantala,\nkag magmanginkaangay sila sa akon."
                },
                "22": {
                    "verse_nr": "22",
                    "verse": "\u201cMag-abut sa atubangan mo ang tanan nilang pagkamalaut;\nkag himoa sa ila\nsubong sang ginhimo mo sa akon\nbangud sa tanan kong paglalis;\nkay madamu ang akon panghayhay\nkag ang akon tagiposoon ginapunaw.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Daw ano nga ang Ginoo nagtabon sing panganud\nsang babaying anak sang Sion sa iya kaakig!\nGinholog niya gikan sa langit pa duta\nang katahum sang Israel;\nwala sia makadumdum sang iya palatongan\nsa adlaw sang iya kaakig."
                },
                "2": {
                    "verse_nr": "2",
                    "verse": "Ang Ginoo naghalunhon sang tanan nga puluy-an ni Jacob\nkag wala magkaawa;\nginholog niya sa iya kasingkal\nang mga pamakud sang babaying anak ni Juda;\nginholog niya sila sa duta nga ginpasipalahan\nang ginharian kag ang iya mga principe."
                },
                "3": {
                    "verse_nr": "3",
                    "verse": "Gin-utud niya sa masingkal nga kaakig\nang bug-os nga sungay sang Israel;\nginkulo niya ang iya toong kamut\ngikan sa atubangan sang kaaway;\nginsonog niya ang Jacob kaangay sa nagadabdab nga kalayo,\nnga nagalamon sa palibut."
                },
                "4": {
                    "verse_nr": "4",
                    "verse": "Ginbingat niya ang iya pana kaangay sang kaaway,\nnagtindug sia nga ang iya kamut nga too subong sang kasumpung;\nkag ginpatay ang tanan nga matahum sa mata\nsa layanglayang sang babaying anak sang Sion;\ngin-ula niya ang iya kasingkal kaangay sang kalayo."
                },
                "5": {
                    "verse_nr": "5",
                    "verse": "Ang Ginoo nanginsubong sang kaaway,\nginhalunhon niya ang Israel;\nginhalunhon niya ang tanan niyang palacio,\nginlaglag niya ang iya mga pamakud;\nkag ginpadamu niya sa babayi nga anak ni Juda\nang pagtangis kag ang panalabiton."
                },
                "6": {
                    "verse_nr": "6",
                    "verse": "Ginlaglag niya ang iya layanglayang subong nga daw katamnan,\nginlaglag niya ang iya duug nga tiliponan;\nginpalipatan sang GINOO sa Sion\nang maligdong nga pagtilipon kag ang adlaw nga inugpahuway,\nkag gintamay sa alipungut sang iya kaakig\nang hari kag ang sacerdote."
                },
                "7": {
                    "verse_nr": "7",
                    "verse": "Ginsikway sang Ginoo ang iya halaran,\nginkangil-aran niya ang iya santuario;\ngintugyan niya sa kamut sang kaaway\nang mga kuta sang iya mga palacio;\nnagginahud sila sa balay sang GINOO\nsubong sang sa adlaw sang maligdong nga patilipon."
                },
                "8": {
                    "verse_nr": "8",
                    "verse": "Ang GINOO nagtuyo sa paglaglag sang kuta\nsang babaying anak sang Sion;\ngin-untay niya ang latid;\nwala niya pagkuloa ang iya kamut gikan sa paglaglag;\nginpapanalabiton niya ang balwarte kag ang kuta,\nnagakag-as sila sing tingub."
                },
                "9": {
                    "verse_nr": "9",
                    "verse": "Ang iya mga gawang nagsalup sa duta;\nginlaglag niya kag ginbali ang iya mga pintal;\nang iya hari kag ang iya mga principe yara sa tunga sang mga pungsud;\nwalay kasogoan na,\nkag ang iya mga manalagna wala makakita\nsing palanan-awon gikan sa GINOO."
                },
                "10": {
                    "verse_nr": "10",
                    "verse": "Ang mga tigulang sang babaying anak sang Sion\nnagalingkod sa duta nga nagahipus;\nnagsabwag sila sing yab-ok sa ila mga olo\nkag nagtampion sing panapton nga sako;\nang mga ulay sang Jerusalem\nnagaduko sang ila mga olo sa duta."
                },
                "11": {
                    "verse_nr": "11",
                    "verse": "Ang akon mga mata nagaluya sa paghibi;\nang akon tagiposoon nalisang;\nang akon atay ginaula sa duta\nbangud sang kalaglagan sang babayi nga anak sang akon katawohan,\nbangud nga ang mga bata kag ang mga nagasoso nagakalipong\nsa mga dalan sang banwa."
                },
                "12": {
                    "verse_nr": "12",
                    "verse": "Nagasiling sila sa ila mga iloy,\n\u201cDiin bala ang trigo kag ang alak?\u201d\nsang nalipong sila subong nga mga pilason\nsa mga dalan sang banwa,\nsang ginaula ang ila kalag\nsa sabak sang ila mga iloy."
                },
                "13": {
                    "verse_nr": "13",
                    "verse": "Ano bala ang ipamatuud ko sa imo,\nano bala ang ipaangay ko sa imo,\nO babaying anak sang Jerusalem?\nAno bala ang ipaanggid ko sa imo?\nagud nga malipay ko ikaw,\nO ulay nga babaying anak sang Sion?\nKay ang imo bulho daku subong sang dagat;\nsin-o bala ang makaayo sa imo?"
                },
                "14": {
                    "verse_nr": "14",
                    "verse": "Ang imo mga manalagna nakakita nga sa imo\nsang dimatuud kag binuang nga mga palanan-awon;\nwala nila pagbuksi ang imo kalautan\nsa pagpahauli sang imo kabihagan,\nkondi nakakita nga sa imo sing mga lulan\nnga dimatuud kag nagapatalang."
                },
                "15": {
                    "verse_nr": "15",
                    "verse": "Ang tanan nga nagalabay\nnagapamalakpak sang ila mga kamut sa imo;\nnagapanagutsut sila kag nagalungolungo sang ila olo\nsa babaying anak sang Jerusalem;\n\u201cAmo bala ini ang banwa nga ginatawag sang mga tawo\nang kahimpitan sang kagayon,\nang kalipay sang bug-os nga duta?\u201d"
                },
                "16": {
                    "verse_nr": "16",
                    "verse": "Ang tanan mo nga kaaway\nnagnganga sang ila baba batok sa imo;\nnagapanagutsut sila, nagapabagrut sang ila mga ngipon,\nnagasiling sila: \u201cNahalunhon naton sia!\nAh, amo ini ang adlaw nga ginahulat naton;\nkaron nasapwan naton; nakita naton ini!\u201d"
                },
                "17": {
                    "verse_nr": "17",
                    "verse": "Ang GINOO naghimo sang gintuyo niya,\ngintuman niya ang polong niya;\nsubong nga ginsogo niya sang dumaan nga mga adlaw,\nginlumpag niya nga wala magka-awa;\nginpakalipay niya ang kaaway sa ibabaw nimo,\nginpataas niya ang sungay sang imo mga kasumpung."
                },
                "18": {
                    "verse_nr": "18",
                    "verse": "Singgit sing mabaskug sa Ginoo!\nO babaying anak sang Sion!\nPaagaya ang mga luha kaangay sang suba\nsa adlaw kag gab-i!\nDili pagpalantanga ang imo kaugalingon,\ndili pagpauntata ang kalimutaw sang imo mata!"
                },
                "19": {
                    "verse_nr": "19",
                    "verse": "Tindug, magsinggit sa kagab-ihon,\nsa pamuno sang mga pagpulaw!\nIula ang imo tagiposoon kaangay sang tubig\nsa atubangan sang nawung sang Ginoo!\nBayawa ang imo mga kamut nayon sa iya\ntungud sa kabuhi sang imo magamay nga kabataan,\nnga ginapunaw tungud sa gutum\nsa nasikohan sang tagsa ka dalan."
                },
                "20": {
                    "verse_nr": "20",
                    "verse": "Tan-awa, O GINOO, kag toloka!\nKay sin-o nahimo mo ang subong sini?\nKaonon bala sang mga babayi ang ila bunga,\nang kabataan nga ginadalo sa mga kamut?\nUkon patyon bala ang sacerdote kag ang manalagna\nsa santuario sang Ginoo?"
                },
                "21": {
                    "verse_nr": "21",
                    "verse": "Ang pamatan-on kag ang tigulang nagahamyang\nsa duta sa mga dalan;\nang akon mga ulay kag ang akon mga pamatan-on nga lalaki\nnagkapukan paagi sa espada;\nginpatay mo sila sa adlaw sang imo kaakig,\nginpatay mo kag wala magkaawa."
                },
                "22": {
                    "verse_nr": "22",
                    "verse": "Nagpanawag ka subong sang sa adlaw sang maligdong nga pagtilipon\nang akon mga kakugmat sa tagsa ka luyo;\nkag sa adlaw sang kaakig sang GINOO\nwala gid sing nakalikaw ukon nabilin;\nang akon mga gindalo kag ginbatiti\nginpapas sang akon kaaway."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ako ang tawo nga nakakita sing kapipit-an\npaagi sa bilogon sang iya kasingkal"
                },
                "2": {
                    "verse_nr": "2",
                    "verse": "gintuytuyan niya ako kag ginpalakat\nsa kadudulman kag indi sa kapawa"
                },
                "3": {
                    "verse_nr": "3",
                    "verse": "sa pagkamatuud batok sa akon ginaliso niya ang iya kamut\nsa liwat kag liwat sa bug-os nga adlaw."
                },
                "4": {
                    "verse_nr": "4",
                    "verse": "Ang akon unud kag ang akon panit ginpatigulang niya,\nginboong niya ang akon mga tul-an"
                },
                "5": {
                    "verse_nr": "5",
                    "verse": "nagpatindug sia batok sa akon kag ginlibutan ako\nsing kapaitan lag kasaktan"
                },
                "6": {
                    "verse_nr": "6",
                    "verse": "ginpapuyo niya ako sa madulum nga mga duug\nsubong sang mga napatay sing dugay na."
                },
                "7": {
                    "verse_nr": "7",
                    "verse": "Gindingdingan niya ako palibut agud nga indi ako makagowa;\nginpabug-at niya ang akon mga talikala"
                },
                "8": {
                    "verse_nr": "8",
                    "verse": "bisan magsinggit ako kag magpanawag sing tabang,\ngintakpan niya ang akon pangamuyo"
                },
                "9": {
                    "verse_nr": "9",
                    "verse": "gindingdingan niya ang akon mga dalanon sing mga bato nga binasbasan,\nginpatiko niya ang akon mga banas."
                },
                "10": {
                    "verse_nr": "10",
                    "verse": "Sia subong sa akon sang oso nga nagapuut,\nsubong sang leon sa natago nga mga duug"
                },
                "11": {
                    "verse_nr": "11",
                    "verse": "ginpatalang niya ang akon mga dalanon kag ginkusnit ako;\nginpamingaw niya ako"
                },
                "12": {
                    "verse_nr": "12",
                    "verse": "ginbingat niya ang iya pana kag ginbutang ako\nnga iligoon sang baslay."
                },
                "13": {
                    "verse_nr": "13",
                    "verse": "Ginpalapus niya sa akon mga tagimislon\nang mga olongan sang iya baslayan"
                },
                "14": {
                    "verse_nr": "14",
                    "verse": "nangin-ululigaon ako sa bug-os ko nga katawohan,\nkalantahon nila sa bug-os nga adlaw."
                },
                "15": {
                    "verse_nr": "15",
                    "verse": "Ginpuno niya ako sing kapaitan,\nginbusug niya ako sing ajenjo."
                },
                "16": {
                    "verse_nr": "16",
                    "verse": "Ginbingaw niya ang akon mga ngipon sang magamay nga mga bato,\ngintampokan niya ako sing mga abo"
                },
                "17": {
                    "verse_nr": "17",
                    "verse": "ginpahilayo mo ang akon kalag sa paghidait,\nnalimtan ko ang kauswagan"
                },
                "18": {
                    "verse_nr": "18",
                    "verse": "kag nagsiling ako, \u201cNawala ang akon kusug,\nkag ang akon ginapaabut sa GINOO.\u201d"
                },
                "19": {
                    "verse_nr": "19",
                    "verse": "Dumduma ang akon kapipit-an kag ang akon pagkamakalolooy,\nang ajenjo kag ang apdo!"
                },
                "20": {
                    "verse_nr": "20",
                    "verse": "Ang akon kalag nagadumdum pa sa ila\nkag nagaantus sa sulud nakon."
                },
                "21": {
                    "verse_nr": "21",
                    "verse": "Ini ginadumdum ko sa akon hunahuna,\nbusa may paglaum ako"
                },
                "22": {
                    "verse_nr": "22",
                    "verse": "Ini gikan sa malig-on nga paghigugma sang GINOO nga wala kita pagpapasa,\nbangud nga ang iya mga kalooy wala nagauntat"
                },
                "23": {
                    "verse_nr": "23",
                    "verse": "bag-o sila agaaga;\ndaku ang imo pagkatutum."
                },
                "24": {
                    "verse_nr": "24",
                    "verse": "\u201cAng GINOO ang akon bahin,\u201d nagasiling ang akon kalag,\n\u201cbusa magalaum ako sa iya.\u201d"
                },
                "25": {
                    "verse_nr": "25",
                    "verse": "Maayo ang GINOO sa mga nagahulat sa iya,\nsa kalag nga nagapangita sa iya."
                },
                "26": {
                    "verse_nr": "26",
                    "verse": "Maayo nga ang tawo maglaum kag maghulat sing hipus\nsang kaluwasan sang GINOO."
                },
                "27": {
                    "verse_nr": "27",
                    "verse": "Maayo sa tawo nga magdala\nsang gota sa iya pagkapamatan-on."
                },
                "28": {
                    "verse_nr": "28",
                    "verse": "Maglingkod sia sing isa lamang kag maghipus\nbangud nga ginpapas-an niya ini sa iya"
                },
                "29": {
                    "verse_nr": "29",
                    "verse": "ibutang niya ang iya baba sa yab-ok\u2014\nbasi pa nga may paglaum"
                },
                "30": {
                    "verse_nr": "30",
                    "verse": "itaya niya ang iya pisngi sa nagatampa sa iya,\nmanginpuno sia sing kahuluy-an."
                },
                "31": {
                    "verse_nr": "31",
                    "verse": "Kay ang Ginoo indi\nmagsikway sing dayon"
                },
                "32": {
                    "verse_nr": "32",
                    "verse": "kay, bisan nagapakalisud sia, apang may kalooy sia\nsono sa kadam-an sang iya malig-on nga paghigugma"
                },
                "33": {
                    "verse_nr": "33",
                    "verse": "kay wala sia nagapapiot sing kinabubut-on\nukon nagapakalisud sang mga anak sang mga tawo."
                },
                "34": {
                    "verse_nr": "34",
                    "verse": "Sa paglinas\nsang tanan nga binilanggo sang duta"
                },
                "35": {
                    "verse_nr": "35",
                    "verse": "sa pagpatalang sang matarung sang tawo\nsa atubangan sang nawung sang Labing Mataas"
                },
                "36": {
                    "verse_nr": "36",
                    "verse": "sa pagpatalang sa tawo sa iya kasaba,\nang Ginoo wala nagapakamaayo."
                },
                "37": {
                    "verse_nr": "37",
                    "verse": "Sin-o bala ang nagasiling kag ini nahanabu,\nkon ang Ginoo wala nagasogo sini?"
                },
                "38": {
                    "verse_nr": "38",
                    "verse": "Wala bala nagagowa sa baba sang Labing Mataas\nang malaut kag ang maayo?"
                },
                "39": {
                    "verse_nr": "39",
                    "verse": "Ngaa bala ang tawo nga buhi nagayamo,\nang tawo, tungud sa pagsilot sang iya mga sala?"
                },
                "40": {
                    "verse_nr": "40",
                    "verse": "Usisaon naton kag tungkaron ang aton mga dalanon,\nkag magbalik sa GINOO!"
                },
                "41": {
                    "verse_nr": "41",
                    "verse": "Bayawon naton ang aton tagiposoon upud sa aton mga kamut\nsa Dios sa mga langit"
                },
                "42": {
                    "verse_nr": "42",
                    "verse": "\u201cNaglalis kami kag nagbato,\nwala ka magpatawad."
                },
                "43": {
                    "verse_nr": "43",
                    "verse": "\u201cNagputus ka sang kaakig kag naglagas sa amon,\nnagpatay ka kag wala ka magkaawa"
                },
                "44": {
                    "verse_nr": "44",
                    "verse": "nagpanabon ka sing panganud\nsa bagay nga wala sing pangamuyo nga makalapus."
                },
                "45": {
                    "verse_nr": "45",
                    "verse": "Ginhimo mo kami nga sagbut kag higku\nsa tunga sang mga katawohan."
                },
                "46": {
                    "verse_nr": "46",
                    "verse": "\u201cAng tanan namon nga kaaway\nnagnganga sang ila baba batok sa amon"
                },
                "47": {
                    "verse_nr": "47",
                    "verse": "ang kahadluk kag ang boho nag-abut sa amon,\nang kawagwagan kag ang kalaglagan"
                },
                "48": {
                    "verse_nr": "48",
                    "verse": "ang akon mga mata nagailig sing mga kasulgan sang tubig\ntungud sang kalaglagan sang babayi nga anak sang akon katawohan."
                },
                "49": {
                    "verse_nr": "49",
                    "verse": "\u201cAng akon mga mata nagaula kag wala nagauntat,\nsa wala gid sing pal-at"
                },
                "50": {
                    "verse_nr": "50",
                    "verse": "tubtub nga ang GINOO kutub sa mga langit\nmagtamud kag maglantaw"
                },
                "51": {
                    "verse_nr": "51",
                    "verse": "ang akon mga mata nagatublag sang akon kalag\nbangud sang tanan nga babayi nga mga anak sang akon banwa."
                },
                "52": {
                    "verse_nr": "52",
                    "verse": "\u201cGinlagas nila ako sing tama kaangay sang pispis\nsila nga akon mga kaaway sa wala sing kabangdanan"
                },
                "53": {
                    "verse_nr": "53",
                    "verse": "gin-utas nila ang akon kabuhi sa bilanggoan nga madulum\nkag naghaboy sing bato sa akon"
                },
                "54": {
                    "verse_nr": "54",
                    "verse": "ang mga tubig naglapaw sa akon olo;\nnagsiling ako, \u2018Nautas na ako.\u2019"
                },
                "55": {
                    "verse_nr": "55",
                    "verse": "\u201cNagpanawag ako sa imo ngalan, O GINOO,\ngikan sa naidalum gid nga bilanggoan nga madulum"
                },
                "56": {
                    "verse_nr": "56",
                    "verse": "nabatian mo ang akon tingug,\n\u2018Indi paglipdi ang imo idulungug sa akon pagginhawa sa akon pagtuaw!\u2019"
                },
                "57": {
                    "verse_nr": "57",
                    "verse": "Nagpalapit ka sa adlaw nga nagpanawag ako sa imo;\nnagsiling ka, \u2018Dili magkahadluk!\u2019"
                },
                "58": {
                    "verse_nr": "58",
                    "verse": "\u201cO Ginoo, gin-apinan mo ang mga kasaba sang akon kalag,\ngintubus mo ang akon kabuhi."
                },
                "59": {
                    "verse_nr": "59",
                    "verse": "O GINOO, nakita mo ang akon sayup;\nhukmi ang akon kasaba."
                },
                "60": {
                    "verse_nr": "60",
                    "verse": "Nakita mo ang bug-os nila nga pagtimalus,\nang tanan nila nga pahito batok sa akon."
                },
                "61": {
                    "verse_nr": "61",
                    "verse": "\u201cNabatian mo ang ila mga pagpakahuya, O GINOO,\nang tanan nila nga mga pahito batok sa akon."
                },
                "62": {
                    "verse_nr": "62",
                    "verse": "Ang mga bibig sang mga nagtindug batok sa akon kag ang ila kalantahon\nnagabatok sa akon sa bug-os nga adlaw."
                },
                "63": {
                    "verse_nr": "63",
                    "verse": "Toloka ang ila paglingkod kag ang ila pagtindug;\nako ang ila kalantahon."
                },
                "64": {
                    "verse_nr": "64",
                    "verse": "\u201cTumbasan mo sila, O GINOO,\nsono sa binuhatan sang ila mga kamut."
                },
                "65": {
                    "verse_nr": "65",
                    "verse": "Hatagan mo sila sing katig-a sang tagiposoon;\nang imo pagkamalaut manginsa ila."
                },
                "66": {
                    "verse_nr": "66",
                    "verse": "Lagson mo sila sa imo kaakig kag laglagon sila\ngikan sa idalum sang mga langit sang GINOO.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Daw ano nga ang bulawan naglus-aw,\ndaw ano nga ang bus-og gid nga bulawan naglubad!\nAng mga bato sang santuario gin-ula\nsa puno sang tagsa ka dalan."
                },
                "2": {
                    "verse_nr": "2",
                    "verse": "Ang bilidhon nga lalaki nga mga anak sang Sion,\nkaanggid sa bulawan nga ulay,\ndaw ano nga ginkabig sila subong nga pitsil nga duta,\nang buhat sang mga kamut sang maninihon!"
                },
                "3": {
                    "verse_nr": "3",
                    "verse": "Bisan ang mga chacal nagapasoso\nnagapatiti sila sa ila mga magamay,\nang babayi nga mga anak sang akon katawohan nanginmapintas,\nkaangay sa mga avestrus sa kamingawan."
                },
                "4": {
                    "verse_nr": "4",
                    "verse": "Ang dila sang bata nga nagasoso nagatapik\nsa iya alingagngag tungud sa kauhaw;\nang magamay nga kabataan nagapangayo sing tinapay,\nkag wala sing tawo nga nagatipik sini sa ila."
                },
                "5": {
                    "verse_nr": "5",
                    "verse": "Ang nagakaon sing manamit\nmamingaw sa mga dalan;\nang ginpadaku sa escarlata\nnagahakus sang mga tinumpok sang ipot."
                },
                "6": {
                    "verse_nr": "6",
                    "verse": "Kay ang kalautan sang babayi nga anak sang akon katawohan daku pa\nsa sala sang Sodoma,\nnga ginlaglag subong sang sa isa ka pamisok,\nwala sing kamut nga napahamtang sa iya."
                },
                "7": {
                    "verse_nr": "7",
                    "verse": "Ang iya mga dungganon putli pa sa nieve,\nmaputi pa sila sa gatas;\nmapulapula pa sila sing lawas sa mga rubi,\nang pagpahining sa ila subong sang zafiro."
                },
                "8": {
                    "verse_nr": "8",
                    "verse": "Ang ila dagway maitum pa sa karbon,\nwala sila makilala sa mga dalan;\nang ila panit nagatapik sa ila mga tul-an,\nnaitus ini nga nanginkaangay ini sa lipak."
                },
                "9": {
                    "verse_nr": "9",
                    "verse": "Ang mga napatay sa espada maayo pa\nsa mga napatay sa gutum,\nkay ini sila nagakag-as, ginsakit sing bug-os\nsa kakulang sang mga bunga sang latagon."
                },
                "10": {
                    "verse_nr": "10",
                    "verse": "Ang mga kamut sang maloloy-on nga mga babayi\nnaglaga sang ila kaugalingon nga kabataan;\nkalan-on nila sila\nsa kalaglagan sang babayi nga anak sang akon katawohan."
                },
                "11": {
                    "verse_nr": "11",
                    "verse": "Ang GINOO nagtuman sang iya kasingkal,\nnag-ula sia sang iya mapintas nga kaakig;\nkag nagpadabdab sia sing kalayo sa Sion,\nnga naglamon sang iya mga sadsaran."
                },
                "12": {
                    "verse_nr": "12",
                    "verse": "Ang mga hari sang duta wala magpati,\nbisan ang tanan nga pumuluyo sang kalibutan,\nnga ang kasumpung kag ang kaaway magasulud\nsa mga gawang sang Jerusalem."
                },
                "13": {
                    "verse_nr": "13",
                    "verse": "Ini bangud sang mga sala sang iya mga manalagna\nkag sang mga kalautan sang iya mga sacerdote,\nnga nagpatolo sang dugo\nsang matarung sa tunga niya."
                },
                "14": {
                    "verse_nr": "14",
                    "verse": "Nagalagaw sila, subong sang mga tawo nga bulag, sa mga dalan,\nnadagtaan sila sang dugo\nsa bagay nga ang mga tawo indi makatandug\nsang ila mga panapton."
                },
                "15": {
                    "verse_nr": "15",
                    "verse": "\u201cHalin kamo! Dimatinlo!\u201d nagsinggit sila sa ila;\n\u201cHalin! Halin! Dili magtandug!\u201d\nGani nagpalagyo sila kag naglagaw;\nang mga tawo nagsiling sa tunga sang mga pungsud,\n\u201cIndi na sila magpanglugayaw diri.\u201d"
                },
                "16": {
                    "verse_nr": "16",
                    "verse": "Ang kaakig sang GINOO nagpaaplaag sa ila,\nindi na sia magsapak sa ila;\nwala nila pagtahora ang pagkatawo sang mga sacerdote,\nwala nila pagpasulabiha ang mga tigulang."
                },
                "17": {
                    "verse_nr": "17",
                    "verse": "Ang aton mga mata ginakapoy, sa pagpaabut\nsang aton bulig nga wala sing pulus;\nsa aton pagbantay nagbantay kita\ntungud sa pungsud nga indi makaluwas."
                },
                "18": {
                    "verse_nr": "18",
                    "verse": "Ginpangita nila ang aton mga agi\nsa bagay nga indi kita makaagi sa aton mga dalan;\nang aton katapusan malapit; ang aton mga adlaw natuman;\nkay ang aton katapusan yara na."
                },
                "19": {
                    "verse_nr": "19",
                    "verse": "Ang aton mga manuglagas madasig pa\nsa mga aguila sang kalangitan,\nginlagas kita nila sa mga bukid,\nginput-an kita nila sa kamingawan."
                },
                "20": {
                    "verse_nr": "20",
                    "verse": "Ang ginhawa sang aton mga ilong, ang hinaplas sang GINOO,\nnadakpan sa ila mga boho,\nnga tungud sa iya nagasiling kita, \u201cSa idalum sang iya landong\nmagakabuhi kita sa tunga sang mga pungsud.\u201d"
                },
                "21": {
                    "verse_nr": "21",
                    "verse": "Magkalipay kag magkasadya, O babayi nga anak sang Edom,\nnga nagapuyo sa duta sang Uz;\nang tagayan magalambut man sa imo;\nmahobog ka kag magahublas sang imo kaugalingon."
                },
                "22": {
                    "verse_nr": "22",
                    "verse": "Ang silot sang imo kalautan natuman, O babayi nga anak sang Sion,\nindi ka na niya pagdalhon sa kabihagan;\napang silotan niya ang imo kalautan, O babayi nga anak sang Edom,\nipadayag niya ang imo mga sala."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Dumduma, O GINOO, ang nag-abut sa amon;\ntoloka, kag tan-awa ang amon kahuluy-an!"
                },
                "2": {
                    "verse_nr": "2",
                    "verse": "Ang amon panublion ginsaylo sa mga tagaluwas,\nang amon mga balay sa mga dumuloong."
                },
                "3": {
                    "verse_nr": "3",
                    "verse": "Mga ilo kami, wala sing amay;\nang amon mga iloy subong sang mga balo."
                },
                "4": {
                    "verse_nr": "4",
                    "verse": "Paagi sa cuarta gin-inum namon ang amon tubig,\nang amon kahoy ginabaligya sa amon."
                },
                "5": {
                    "verse_nr": "5",
                    "verse": "Ang amon mga manuglagas yari sa amon mga liog;\nginalapyo kami, wala kami sing pahuway."
                },
                "6": {
                    "verse_nr": "6",
                    "verse": "Gintugyan namon ang kamut sa mga Egiptohanon,\nkag sa mga Asiriahanon, nga busgon sing kalan-on."
                },
                "7": {
                    "verse_nr": "7",
                    "verse": "Nagpakasala ang amon mga ginikanan, kag wala na;\nkag gin-antus namon ang ila mga kalautan."
                },
                "8": {
                    "verse_nr": "8",
                    "verse": "Ang mga alagad nagagahum sa amon;\nwala gid sing magaluwas sa amon sa ila kamut."
                },
                "9": {
                    "verse_nr": "9",
                    "verse": "Nagakuha kami sang amon kalan-on sa katalagman sang amon kabuhi,\nbangud sa espada sang kamingawan."
                },
                "10": {
                    "verse_nr": "10",
                    "verse": "Ang amon panit maitum kaangay sang pugon\nbangud sang nagadabdab nga kainit sang tiggulutum."
                },
                "11": {
                    "verse_nr": "11",
                    "verse": "Ginpanglugus nila ang mga babayi sa Sion,\nang mga ulay sa kabanwaanan sang Juda."
                },
                "12": {
                    "verse_nr": "12",
                    "verse": "Sa ila mga kamut ginbitay ang mga principe;\nwala pagtahora ang mga nawung sang mga tigulang."
                },
                "13": {
                    "verse_nr": "13",
                    "verse": "Ang mga pamatan-on nga lalaki nagdala sang galingan;\nkag ang kabataan nagadusmo sa idalum sang kahoy."
                },
                "14": {
                    "verse_nr": "14",
                    "verse": "Ang mga tigulang wala na sa gawang,\nang mga lalaki nga pamatan-on wala na sa ila lanton."
                },
                "15": {
                    "verse_nr": "15",
                    "verse": "Nag-untat ang kalipay sang amon tagiposoon;\nang amon sinaut nabaylo sa paglalaw."
                },
                "16": {
                    "verse_nr": "16",
                    "verse": "Naholog ang purungpurung gikan sa amon olo!\nkailo kami, kay nakasala kami!"
                },
                "17": {
                    "verse_nr": "17",
                    "verse": "Tungud sini ang amon tagiposoon napunaw,\ntungud sini nga mga butang nagdulum ang amon mga mata"
                },
                "18": {
                    "verse_nr": "18",
                    "verse": "tungud sa Bukid sang Sion nga mamingaw;\nginalaktan ini sang mga ido nga talonon."
                },
                "19": {
                    "verse_nr": "19",
                    "verse": "Ikaw, O GINOO, nagapabilin sa gihapon;\nang imo trono kutub sa kaliwatan tubtub sa kaliwatan."
                },
                "20": {
                    "verse_nr": "20",
                    "verse": "Ngaa bala nga nalipatan mo kami sa gihapon,\nkag ginabayaan mo kami sa malawig nga tion?"
                },
                "21": {
                    "verse_nr": "21",
                    "verse": "Pabalika kami sa imo, O GINOO, kag mapabalik kami!\nBag-oha ang amon mga adlaw subong sang dumaan!"
                },
                "22": {
                    "verse_nr": "22",
                    "verse": "Apang ginsikway mo bala kami sing bug-os?\nNasingkal gid bala ikaw sa amon?"
                }
            }
        }
    }
}