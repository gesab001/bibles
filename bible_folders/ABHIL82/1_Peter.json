{
    "version": "ABHIL82",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pedro, pinadala ni Jesu-Cristo,\nSa mga manlulugayaw sa nag-alaplaag sa Ponto, sa Galacia, sa Capadocia, sa Asia, kag sa Bitinia"
                },
                "2": {
                    "verse_nr": "2",
                    "verse": "nga pinili kag tinangdo sang Dios nga Amay kag ginpakabalaan sang Espiritu nga sa pagtuman kag pangwisik sang dugo ni Jesu-Cristo:\nAng bugay kag paghidait pagpaukaron sa inyo."
                },
                "3": {
                    "verse_nr": "3",
                    "verse": "Dayawon ang Dios kag Amay sang aton Ginoong Jesu-Cristo! Bangud sang iya dakung kalooy natawo kita liwat sa paglaum nga buhi paagi sa pagkabanhaw ni Jesu-Cristo"
                },
                "4": {
                    "verse_nr": "4",
                    "verse": "kag sa panublion nga dimadinulunton, walay dagta, kag nagapadayon, natigana sa langit tungud sa inyo"
                },
                "5": {
                    "verse_nr": "5",
                    "verse": "nga sa gahum sang Dios ginabantayan paagi sa pagtoo nga sa kaluwasan nga handa ipahayag sa katapusan nga tion."
                },
                "6": {
                    "verse_nr": "6",
                    "verse": "Sa sini nagakalipay kamo, bisan karon sa malip-ot nga tion kinahanglan mag-antus kamo sang mga sari-sari nga pagtilaw"
                },
                "7": {
                    "verse_nr": "7",
                    "verse": "agud nga ang pagkaulay sang inyo pagtoo, nga hamili pa sa bulawan nga bisan nagakawala ginatilawan ini sa kalayo, masapwan nga sa kadayawan kag himaya kag kadungganan sa pagpahayag ni Jesu-Cristo."
                },
                "8": {
                    "verse_nr": "8",
                    "verse": "Sa wala ninyo makita sia ginahigugma ninyo sia; bisan karon wala ninyo sia makita, nagatoo kamo sa iya kag nagakalipay sa kalipay nga dimaasoy kag pinakamataas."
                },
                "9": {
                    "verse_nr": "9",
                    "verse": "Subong nga bunga sang inyo pagtoo ang kaluwasan sang inyo mga kalag inyo naagum."
                },
                "10": {
                    "verse_nr": "10",
                    "verse": "Nahanungud sa among kaluwasan ang mga manalagna nagpangita kag nag-usisa nga nagtagna sang bugay nga maga-abut sa inyo"
                },
                "11": {
                    "verse_nr": "11",
                    "verse": "sila nag-usisa kon sin-o ukon ano nga tion ang gintudlo sang Espiritu ni Cristo nga yara sa ila sang nagatagna sang mga pag-antus ni Cristo kag sang himaya nga magasonod."
                },
                "12": {
                    "verse_nr": "12",
                    "verse": "Sa ila ginbugna nga indi sa ila gid kondi sa inyo ginhikot nila ini nga mga butang, nga karon ginabalita sa inyo paagi sa mga nagwali sang maayong balita sa inyo bangud sang Espiritu Santo nga ginpadala gikan sa langit, nga sa among mga butang ang mga manugtunda nagahandum sa pagtan-aw."
                },
                "13": {
                    "verse_nr": "13",
                    "verse": "Busa ihanda ninyo ang inyo mga hunahuna, magbut-anan, ipahamtang sing bug-os ang inyo paglaum sa bugay nga dalhon sa inyo sa pagpahayag ni Jesu-Cristo."
                },
                "14": {
                    "verse_nr": "14",
                    "verse": "Subong nga mga anak nga matinumanon, dili magpauyon sa lakas nga mga balatyagon sang inyo unang pagkakulang sing ihibalo"
                },
                "15": {
                    "verse_nr": "15",
                    "verse": "kondi subong nga ang nagtawag sa inyo balaan, magpakabalaan man kamo gid sa tanan nga paggawi"
                },
                "16": {
                    "verse_nr": "16",
                    "verse": "kay nasulat na, \u201cMagpakabalaan kamo, kay balaan ako.\u201d"
                },
                "17": {
                    "verse_nr": "17",
                    "verse": "Kag kon nagatawag kamo sa iya subong nga Amay nga sa walay pinasulabi sa mga tawo nagahukom sono sa binuhatan sang tagsa ka tawo, maggawi kamo sa kahadluk sa tion sang inyo pagpanlugayaw."
                },
                "18": {
                    "verse_nr": "18",
                    "verse": "Kamo nakahibalo nga gintubus kamo, indi sang madinulunton nga mga butang subong sang pilak ukon bulawan, gikan sa walay pulus ninyo nga paggawi nga napanubli gikan sa inyo mga ginikanan"
                },
                "19": {
                    "verse_nr": "19",
                    "verse": "kondi sang hamiling dugo ni Cristo, subong sang cordero nga walay kasawayan kag walay dagta."
                },
                "20": {
                    "verse_nr": "20",
                    "verse": "Sia gintangdo sa wala pa ang pagpasad sang kalibutan apang ginpahayag sa katapusan sang mga tion tungud sa inyo."
                },
                "21": {
                    "verse_nr": "21",
                    "verse": "Paagi sa iya may pagsalig kamo sa Dios, nga nagbanhaw sa iya kag naghatag sa iya sing himaya, agud nga ang inyo pagtoo kag paglaum manginsa Dios."
                },
                "22": {
                    "verse_nr": "22",
                    "verse": "Sang natinloan ang inyo mga kalag tungud sa inyo pagkamatinumanon sa kamatooran nga sa bunayag nga gugma sa mga kauturan, maghigugmaanay kamo sing hanuut gikan sa tagiposoon."
                },
                "23": {
                    "verse_nr": "23",
                    "verse": "Natawo kamo liwat, indi sa madinulunton nga binhi kondi sa dimadinulunton, paagi sa buhi kag nagapadayon nga polong sang Dios"
                },
                "24": {
                    "verse_nr": "24",
                    "verse": "kay\n\u201cAng tanan nga unud subong sang hilamon\nkag ang tanan niya nga himaya subong sang bulak sang hilamon.\nNagakalaya ang hilamon, kag nagakapulak ang bulak"
                },
                "25": {
                    "verse_nr": "25",
                    "verse": "apang ang polong sang Ginoo nagapadayon sa gihapon.\u2019\nIna amo ang polong sang maayong balita nga ginbantala sa inyo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gani isikway ang tanan nga kalautan kag tanan nga limbong kag pagkasalimpapaw kag kahisa kag tanan nga pagbutangbutang."
                },
                "2": {
                    "verse_nr": "2",
                    "verse": "Subong sang mga bata nga bag-o natawo, handuma ang gatas nga espirituhanon nga walay simbog, agud nga bangud sini magtubo kamo sa kaluwasan"
                },
                "3": {
                    "verse_nr": "3",
                    "verse": "kay natilawan ninyo nga ang Ginoo maayo."
                },
                "4": {
                    "verse_nr": "4",
                    "verse": "Magpalapit kamo sa iya, sa sinang bato nga buhi, nga ginsikway sang mga tawo apang sa Dios pinili kag hamili"
                },
                "5": {
                    "verse_nr": "5",
                    "verse": "kag subong sang mga bato nga buhi matukud kamo inyo nga espirituhanon nga balay, nga manginbalaan nga pagkasacerdote, sa pagdolot sing espirituhanon nga mga halad nga nahamut-an sa Dios paagi kay Jesu-Cristo."
                },
                "6": {
                    "verse_nr": "6",
                    "verse": "Kay napahamtang sa kasulatan:\n\u201cYari karon, ginabutang ko sa Sion ang isa ka pangolo nga bato nga pamag-ang, pinili kag hamili,\nkag ang nagatoo sa iya indi mahuy-an.\u201d"
                },
                "7": {
                    "verse_nr": "7",
                    "verse": "Busa sa inyo nga nagatoo, hamili sia, apang sa mga dimatinoohon,\n\u201cAng bato gid nga ginsikway sang mga manunukud\namo ang ginhimo nga olo sang pamag-ang,\u201d"
                },
                "8": {
                    "verse_nr": "8",
                    "verse": "kag\n\u201cIsa ka bato nga magapasandad sang mga tawo,\nigang nga magapapukan sa ila\u201d;\nkay nasandad sila bangud nga dimatinumanon sa polong, subong nga gintangdoan sila sa paghimo."
                },
                "9": {
                    "verse_nr": "9",
                    "verse": "Apang kamo pinili nga kaliwatan, harianon nga pagkasacerdote, balaan nga pungsud, katawohan nga iya sang Dios, agud nga mapakita ninyo ang gamhanan nga mga buhat sang nagtawag sa inyo gikan sa kadudulman pakadto sa iya kalatingalahan nga kapawa."
                },
                "10": {
                    "verse_nr": "10",
                    "verse": "Sa nagligad nga tion indi kamo katawohan apang karon katawohan kamo sang Dios; sa nagligad nga tion wala kamo makaagum sing kalooy apang karon nakaagum sing kalooy."
                },
                "11": {
                    "verse_nr": "11",
                    "verse": "Mga hinigugma, ginapakilooy ko sa inyo subong nga mga dumoloong kag mga manlulugayaw nga maglikaw sa mga kailigbon nga unudnon nga nagapakig-away batok sa inyo kalag."
                },
                "12": {
                    "verse_nr": "12",
                    "verse": "Maggawi kamo sing nagakaigo sa tunga sang mga Gentil, agud nga kon ginapakamalaut kamo nila, sila bangud sang inyo maayong mga buhat nga ila nakita maghimaya sang Dios sa adlaw sang pagduaw."
                },
                "13": {
                    "verse_nr": "13",
                    "verse": "Magpasakup kamo sa tagsa ka pagsolondan sang tawo tungud sa Ginoo, bisan sa hari subong nga labing gamhanan"
                },
                "14": {
                    "verse_nr": "14",
                    "verse": "ukon sa mga pangolo-puud subong nga ginpadala niya sa pagsilot sa nagahimo sing malaut kag pagdayaw sa mga nagahimo sing maayo."
                },
                "15": {
                    "verse_nr": "15",
                    "verse": "Kay amo ini ang kabubut-on sang Dios nga paagi sa paghimo sing maayo pahipuson ninyo ang pagkakulang sing ihibalo sang buangbuang nga mga tawo."
                },
                "16": {
                    "verse_nr": "16",
                    "verse": "Magkabuhi subong nga hilway nga mga tawo, apang wala nagagamit sang inyo kahilwayan nga kunup sang kalautan; kondi magkabuhi subong nga mga ulipon sang Dios."
                },
                "17": {
                    "verse_nr": "17",
                    "verse": "Tahora ang tanan nga tawo. Higugmaa ang paghiliutud. Kahadluki ang Dios. Tahora ang hari."
                },
                "18": {
                    "verse_nr": "18",
                    "verse": "Mga sologoon, magpasakup kamo sa inyo mga agalon sa bug-os nga pagtahud, indi lamang sa mga malolo kag mga mabuut kondi man sa mga matinaastaason."
                },
                "19": {
                    "verse_nr": "19",
                    "verse": "Kay ini kalahamut-an kon, tungud sa kaisipan ayon sa Dios, ang tawo nagabatas sing kasakit nga nagaantus sing disono sa katarungan."
                },
                "20": {
                    "verse_nr": "20",
                    "verse": "Kay ano bala ang kapuslanan sini, kon sa nagapakasala kamo kag ginasakit kamo nagapailub kamo? Apang kon sa nagahimo kamo sing maayo kag nagaantus nagapailub kamo, ini kalahamut-an sa Dios."
                },
                "21": {
                    "verse_nr": "21",
                    "verse": "Kay sa sini mga gintawag kamo, kay si Cristo man nag-antus tungud sa inyo, nga nagabilin sa inyo sing solondan, agud nga pagsondon ninyo ang iya mga tikang."
                },
                "22": {
                    "verse_nr": "22",
                    "verse": "Sia wala magpakasala; walay limbong sa iya baba."
                },
                "23": {
                    "verse_nr": "23",
                    "verse": "Sang ginpasipalahan sia, wala sia magbalus sa pagpasipala; sang nag-antus sia, wala magpahog; kondi gintugyan niya ang iya kaugalingon sa nagahukom sing matarung."
                },
                "24": {
                    "verse_nr": "24",
                    "verse": "Sia gid nagdala sang aton mga sala sa iya lawas sa kahoy, agud nga kita mapatay sa sala kag magkabuhi sa pagkamatarung. Bangud sang iya mga pilas nag-ayo kamo."
                },
                "25": {
                    "verse_nr": "25",
                    "verse": "Kay nagtalang kamo subong sang mga carnero, apang karon nagbalik sa Manugpahalab kag Manugtatap sang inyo mga kalag."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Subong man kamo nga mga asawa, magpasakup sa inyo mga bana, agud nga, bisan ang wala nagatuman sang polong, madaug sila sa walay polong bangud sang paggawi sang ila mga asawa"
                },
                "2": {
                    "verse_nr": "2",
                    "verse": "kon sila nagatan-aw sang inyo matinahoron kag putli nga paggawi."
                },
                "3": {
                    "verse_nr": "3",
                    "verse": "Ang inyo pagpamuni dili manginsa gowa sa pagpanalapid sang bohok, sa puni nga bulawan, kag sa mga panapton"
                },
                "4": {
                    "verse_nr": "4",
                    "verse": "kondi manginsa tinago nga tawo sang tagiposoon, nga may dimadinulunton nga huluyason sang mapainubuson kag mahim-ong nga espiritu, nga bilidhon gid sa itololok sang Dios."
                },
                "5": {
                    "verse_nr": "5",
                    "verse": "Sa amo sang una ang balaan nga mga babayi nga naglaum sa Dios nagpamuni sang ila kaugalingon kag nagpasakup sa ila mga bana"
                },
                "6": {
                    "verse_nr": "6",
                    "verse": "subong nga si Sara nagtuman kay Abraham, nga nagatawag sa iya nga ginoo. Kag mga anak niya kamo karon kon nagahimo kamo sing matarung kag walay bisan ano nga nagapakugmat sa inyo."
                },
                "7": {
                    "verse_nr": "7",
                    "verse": "Subong man kamo nga mga bana, magkabuhi nga may patugsiling kaupud sang inyo mga asawa, nga nagahatag sing dungug sa babayi subong nga maluya, sanglit nga masigkamanunubli kamo sang bugay sang kabuhi, sa katuyoan nga indi masablagan ang inyo mga pangamuyo."
                },
                "8": {
                    "verse_nr": "8",
                    "verse": "Sa katapusan, kamo tanan, mag-isa sing espiritu, maloloy-on, mahigugmaon sa kauturan, malolo sa tagiposoon kag mapainubuson sing hunahuna."
                },
                "9": {
                    "verse_nr": "9",
                    "verse": "Dili magbalus sing malaut sa malaut ukon pasipala sa pasipala; kondi sa baylo magpakamaayo, kay sa sini gintawag kamo, agud nga makaagum kamo sing pagpakamaayo."
                },
                "10": {
                    "verse_nr": "10",
                    "verse": "Kay\n\u201cAng buut maghigugma sang kabuhi\nkag magtan-aw sing mga adlaw nga maayo,\npunggan niya ang iya dila gikan sa kalautan\nkag ang iya mga bibig nga indi maghambal sing limbong"
                },
                "11": {
                    "verse_nr": "11",
                    "verse": "maglikaw sia sa kalautan kag maghimo sing matarung;\nmagpangita sia sang paghidait kag magsonod sini."
                },
                "12": {
                    "verse_nr": "12",
                    "verse": "Kay ang mga mata sang Ginoo nagatamud sa mga matarung,\nkag ang iya mga dulunggan nabuksan sa ila mga pangamuyo.\nApang ang nawung sang Ginoo batok sa nagahimo sing malaut.\u201d"
                },
                "13": {
                    "verse_nr": "13",
                    "verse": "Karon sin-o bala ang magahalit sa inyo kon magmakugihon kamo tungud sa matarung?"
                },
                "14": {
                    "verse_nr": "14",
                    "verse": "Apang bisan kon mag-antus kamo tungud sa pagkamatarung, manginbulahan kamo. Dili kamo mahadluk sa ila, ukon malisang"
                },
                "15": {
                    "verse_nr": "15",
                    "verse": "kondi pakabalaana sa inyo mga tagiposoon si Cristo subong nga Ginoo. Maghanda gihapon sa pag-apin sang paglaum nga yara sa inyo sa kay bisan sin-o nga magpamangkut sa inyo, apang himoa ini nga may pagpaubus kag pagtahud"
                },
                "16": {
                    "verse_nr": "16",
                    "verse": "kag tipigi nga matinlo ang inyo kaisipan, agud nga, kon pasipalahan kamo, mahuy-an ang mga nagapakamalaut sang inyo maayong paggawi kay Cristo."
                },
                "17": {
                    "verse_nr": "17",
                    "verse": "Kay maayo pa nga mag-antus kamo tungud sa paghimo sing matarung, kon ina amo ang kabubut-on sang Dios, sang sa paghimo sing sala."
                },
                "18": {
                    "verse_nr": "18",
                    "verse": "Kay si Cristo man napatay tungud sa mga sala sing makaisa gid lang, ang matarung tungud sa mga dimatarung, agud nga madala niya kita sa Dios, nga ginpatay sa unud apang ginbuhi sa espiritu"
                },
                "19": {
                    "verse_nr": "19",
                    "verse": "nga sa amo nagkadto sia kag nagwali sa mga espiritu sa bilanggoan"
                },
                "20": {
                    "verse_nr": "20",
                    "verse": "nga sang una wala magtuman, sang naghulat ang pagpailub sang Dios sa mga adlaw ni Noe, sang ginaaman ang arca, diin pila lamang ka tawo, kon sayoron, walo ang naluwas sa tubig."
                },
                "21": {
                    "verse_nr": "21",
                    "verse": "Ang bautismo nga kaangay sini, karon nagaluwas sa inyo, indi subong nga pagkuha sang higko gikan sa lawas kondi subong nga pakilooy sa Dios tungud sa matinlo nga kaisipan, paagi sa pagkabanhaw ni Jesu-Cristo"
                },
                "22": {
                    "verse_nr": "22",
                    "verse": "nga nagkadto sa langit kag yara sa too sang Dios, nga ang mga manugtunda, mga pagbulut-an, kag mga kagamhanan napasakup sa iya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Niyan sanglit nga nag-antus si Cristo sa unud, magsangkap kamo sa inyo kaugalingon sa amo nga panghunahuna, kay ang nakaantus sa unud nakauntat sa sala"
                },
                "2": {
                    "verse_nr": "2",
                    "verse": "agud nga indi na pag-ikabuhi ang nabilin nga tion sa unud sa mga kailigbon sang mga tawo kondi sa kabubut-on sang Dios."
                },
                "3": {
                    "verse_nr": "3",
                    "verse": "Ang nagtaliwan nga tion tuman na sa paghimo sang luyag himoon sang mga Gentil, sa paggawi sa mga kaulag, mga kailigbon, pagkapalainum sing alak, mga magansal nga kinalipay, mga paghinobog, kag mangil-ad nga mga diwata."
                },
                "4": {
                    "verse_nr": "4",
                    "verse": "Natingala sila nga wala kamo nagaupud sa ila sa amo nga lakas nga pagpatuyang, kag nagapakamalaut sa inyo"
                },
                "5": {
                    "verse_nr": "5",
                    "verse": "apang magahatag sila sing husay sa iya nga handa sa paghukom sa mga buhi kag sa mga patay."
                },
                "6": {
                    "verse_nr": "6",
                    "verse": "Kay sa sini nga katuyoan ginwali ang maayong balita sa mga patay man, agud nga bisan mahukman sila sono sa mga tawo sa unud, magkabuhi sila sono sa Dios sa espiritu."
                },
                "7": {
                    "verse_nr": "7",
                    "verse": "Ang katapusan sang tanan nga butang malapit na; busa magmaayo kamo sing hunahuna kag magbut-anan sa inyo mga pangamuyo."
                },
                "8": {
                    "verse_nr": "8",
                    "verse": "Labaw sa tanan magmainit kamo sa inyo paghigugmaanay, kay ang gugma nagatabon sang kadam-an nga mga sala."
                },
                "9": {
                    "verse_nr": "9",
                    "verse": "Magmasapopohon kamo ang isa sa isa nga walay pagkumud."
                },
                "10": {
                    "verse_nr": "10",
                    "verse": "Ang tagsatagsa sono sa hiyas nga nabaton niya, maggamit sini sa tunga ninyo, subong nga maayong mga tulugyanan sang sarisari nga bugay sang Dios"
                },
                "11": {
                    "verse_nr": "11",
                    "verse": "kon may nagahambal, maghambal subong sang mga oraculo sang Dios; kon may nagaalagad, mag-alagad subong sang kusug nga ginasangkap sang Dios; agud nga sa tanan nga butang ang Dios mahimaya paagi kay Jesu-Cristo. Iya ang himaya kag ang kagamhanan sa katuigan kag katuigan. Kabay pa."
                },
                "12": {
                    "verse_nr": "12",
                    "verse": "Mga hinigugma, dili kamo matingala nahanungud sang kalayohon nga pagtilaw sa tunga ninyo nga nagaabut sa pagtilaw sa inyo, subong nga daw ang kalatingalahan nga butang nahanabu sa inyo."
                },
                "13": {
                    "verse_nr": "13",
                    "verse": "Apang sa bagay nga mga umalambit kamo sang mga pag-antus ni Cristo magkalipay kamo, agud nga sa pagpahayag sang iya himaya man magkalipay kamo sa lakas nga kalipay."
                },
                "14": {
                    "verse_nr": "14",
                    "verse": "Kon ginapakahuy-an kamo tungud sang ngalan ni Cristo, bulahan kamo, kay ang espiritu sang himaya kag sang Dios yara sa inyo."
                },
                "15": {
                    "verse_nr": "15",
                    "verse": "Kay walay bisan sin-o sa inyo nga mag-antus subong nga nakapatay, ukon makawat, ukon manugbuhat sing kalautan, ukon subong nga mahilabtonon sa mga butang sang iban"
                },
                "16": {
                    "verse_nr": "16",
                    "verse": "apang kon may nagaantus subong nga Cristohanon, dili sia magkahuya kondi paghimayaon niya ang Dios sa sining ngalan."
                },
                "17": {
                    "verse_nr": "17",
                    "verse": "Kay ang tion nag-abut nga ang paghukom magsugud sa panimalay sang Dios; kag kon magsugud ini sa aton, ano bala ang katapusan sang mga wala magtuman sang maayong balita sang Dios?"
                },
                "18": {
                    "verse_nr": "18",
                    "verse": "Kag\n\u201cKon ang matarung halus maluwas,\ndiin bala magapahayag ang didiosnon kag ang makasasala?\u201d"
                },
                "19": {
                    "verse_nr": "19",
                    "verse": "Busa ang mga nagaantus sono sa kabubut-on sang Dios maghimo sing matarung kag magpanugyan sang ila mga kalag sa matutum nga manunuga."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Gani ako nga masigkatigulang kag saksi sang mga pag-antus ni Cristo, nga umalambit man sang himaya nga ipahayag, nagalaygay sa mga tigulang sa tunga ninyo."
                },
                "2": {
                    "verse_nr": "2",
                    "verse": "Tatapa ninyo ang panong sang Dios sa tunga ninyo, [nga magdumala] indi sa pilit kondi sa kinabubut-on [sono sa kabubut-on sang Dios], indi tungud sa didungganon nga daug kondi sa may pagkahanda"
                },
                "3": {
                    "verse_nr": "3",
                    "verse": "indi nga nagapakaginoo sa mga gintugyan sa inyo kondi nga nagahimo sang inyo kaugalingon nga mga huwaran sa panong."
                },
                "4": {
                    "verse_nr": "4",
                    "verse": "Kag kon magpahayag ang pangolo nga Manugpahalab magabaton kamo sang wala pagkalaya nga purungpurung sang himaya."
                },
                "5": {
                    "verse_nr": "5",
                    "verse": "Subong man kamo nga mga bataon magpasakup sa mga tigulang. Tanan kamo magpangwagkus sang pagpaubus, sa pag-alagad sa isa kag isa, kay \u201cAng Dios nagasumpung sang mga bugalon, apang nagabugay sa mga mapainubuson.\u201d"
                },
                "6": {
                    "verse_nr": "6",
                    "verse": "Busa magpaubus kamo sang inyo kaugalingon sa idalum sang gamhanan nga kamut sang Dios, agud nga bayawon niya kamo sa nagakaigo nga tion."
                },
                "7": {
                    "verse_nr": "7",
                    "verse": "Magtugyan sang inyo tanan nga paghimud-os sa iya, kay sia nagakabalaka sa inyo."
                },
                "8": {
                    "verse_nr": "8",
                    "verse": "Magbut-anan kamo, magpulaw. Ang inyo kaaway nga yawa subong sang nagangurob nga leon nagaluyung, nga nagapangita sang iya tulukbon."
                },
                "9": {
                    "verse_nr": "9",
                    "verse": "Sumpunga sia, nga nagpangalig-on sa inyo pagtoo, nga nakahibalo nga ang amo man nga pag-antus ginakinahanglan sa inyo paghiliutud sa bug-os nga kalibutan."
                },
                "10": {
                    "verse_nr": "10",
                    "verse": "Kag ang Dios sang bug-os nga bugay, nga nagtawag sa inyo sa iya himaya nga dayon sa kay Cristo, sa tapus nga naka-antus kamo sa diotay nga tion, sia gid magahimpit, magapalig-on, kag magapabakud sa inyo."
                },
                "11": {
                    "verse_nr": "11",
                    "verse": "Sa iya ang kagamhanan sa katuigan kag katuigan. Kabay pa."
                },
                "12": {
                    "verse_nr": "12",
                    "verse": "Paagi kay Silvano, nga aton matutum nga utud subong sa pagkabig ko sa iya, nakasulat ako sa inyo sing halip-ot, nga nagalaygay kag nagapamatuud nga ini amo ang matuud nga bugay sang Dios; magpakalig-on kamo sa sini."
                },
                "13": {
                    "verse_nr": "13",
                    "verse": "Sia nga yara sa Babilonia, nga pinili subong man sa inyo, nagaabiabi sa inyo; kag subong man si Marcos nga akon anak"
                },
                "14": {
                    "verse_nr": "14",
                    "verse": "Mag-abiabihay kamo nga may haluk sang paghigugma.\nAng paghidait sa inyo tanan nga yara kay Cristo."
                }
            }
        }
    }
}