{
    "version": "ABHIL82",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, nga ulipon sang Dios kag pinadala ni Jesu-Cristo, sa pagpasanyog sang pagtoo sang mga pinili sang Dios kag sang ila pagkilala sang kamatooran nga sono sa pagkadiosnon"
                },
                "2": {
                    "verse_nr": "2",
                    "verse": "sa paglaum sa kabuhi nga walay katapusan nga ginsaad sang Dios, nga indi makabutig, sa wala pa ang mga katuigan nga nagligad"
                },
                "3": {
                    "verse_nr": "3",
                    "verse": "kag sa nagakaigo nga tion ginpahayag sa iya polong paagi sa pagwali nga gintugyan sa akon sono sa sogo sang Dios nga aton Manluluwas"
                },
                "4": {
                    "verse_nr": "4",
                    "verse": "Sa kay Tito, nga akon matuud nga anak sa kalabilogan nga pagtoo:\nAng bugay kag paghidait gikan sa Dios nga Amay kag kay Cristo Jesus nga aton Manluluwas."
                },
                "5": {
                    "verse_nr": "5",
                    "verse": "Sa sining kabangdanan ginbilin ko ikaw sa Creta, agud nga makaayo mo ang may sayup, kag magtangdo ka sing mga tigulang sa tagsa ka banwa, sono sa gintulin ko sa imo"
                },
                "6": {
                    "verse_nr": "6",
                    "verse": "mga tawo nga disalawayon, nga bana sang isa ka asawa, nga may kabataan nga nagatoo nga wala ginasumbung nga mapinatuyangon ukon balingag."
                },
                "7": {
                    "verse_nr": "7",
                    "verse": "Kay ang manugtatap dapat magdisalawayon, subong nga tinugyanan sang Dios; indi sia bugalon ukon maakigon ukon palahobog ukon makiawayon ukon dalok sang daug"
                },
                "8": {
                    "verse_nr": "8",
                    "verse": "kondi masinapopohon, mahigugmaon sang maayo, but-anan, matarung, balaan, kag mapinugungon"
                },
                "9": {
                    "verse_nr": "9",
                    "verse": "dapat sia magpangalig-on sa polong nga matuud nga sono sa natudlo, agud nga makasarang sia sa pagpanglaygay sa maayo nga pagtolon-an kag pagpasanag man sa mga nagasumpung sini."
                },
                "10": {
                    "verse_nr": "10",
                    "verse": "Kay may madamu nga balingag nga tawo, mga palahambal sang walay pulus kag mga madaya, labi na gid sila nga sa circuncision"
                },
                "11": {
                    "verse_nr": "11",
                    "verse": "sila pagpahipuson, sanglit ginatublag nila ang bug-os nga mga panimalay bangud sa pagtudlo tungud sa didungganon nga daug sang indi dapat itudlo nila."
                },
                "12": {
                    "verse_nr": "12",
                    "verse": "Ang isa sa ila, isa ka manalagna nga ila kaugalingon, nagsiling, \u201cAng mga taga-Creta butigon sing dalayon, mga sapat nga malaut, mga mahakug nga matamad.\u201d"
                },
                "13": {
                    "verse_nr": "13",
                    "verse": "Ining panaksi matuud. Busa sabdonga sila sing matigdas, agud nga magmaayo sila sa pagtoo"
                },
                "14": {
                    "verse_nr": "14",
                    "verse": "nga indi magmatinalupangdon sa patopato nga mga sugilanon nga Jinudio ukon sa mga sogo sang mga tawo nga nagasikway sang kamatooran."
                },
                "15": {
                    "verse_nr": "15",
                    "verse": "Sa mga putli ang tanan nga butang putli, apang sa mga nadagtaan kag dimatinoohon walay bisan ano nga putli; ang ila mga hunahuna kag kaisipan gid ginapangdagtaan."
                },
                "16": {
                    "verse_nr": "16",
                    "verse": "Nagatu-ad sila nga nagakilala sila sa Dios, apang sa ila mga buhat ginapanghiwala nila sia; sila mga kalangil-aran, dimasinolondon, ditakus sa bisan ano nga maayong buhat."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Apang nahanungud sa imo, itudlo ang nagakaigo sa putling pagtolon-an."
                },
                "2": {
                    "verse_nr": "2",
                    "verse": "Laygayi ang mga magulang pa nga lalaki nga maghaganhagan, talahoron, but-anan, kag putli sa pagtoo, sa gugma, kag sa pagkalig-on."
                },
                "3": {
                    "verse_nr": "3",
                    "verse": "Laygayi ang magulang pa nga mga babayi man nga magmatinahoron sa paggawi, indi mapatopatoon ukon naulipon sa alak; magtudlo sila sang maayo"
                },
                "4": {
                    "verse_nr": "4",
                    "verse": "kag sa amo hanason ang pamatan-on nga mga babayi sa paghigugma sang ila mga bana kag mga anak"
                },
                "5": {
                    "verse_nr": "5",
                    "verse": "nga magbut-anan, putli, matinatapon sa balay, malolo, kag mapinasakupon sa ila mga bana, agud nga indi mapasipalahan ang polong sang Dios."
                },
                "6": {
                    "verse_nr": "6",
                    "verse": "Subong man laygayi ang mga pamatan-on nga lalaki nga magpugong sang ila kaugalingon."
                },
                "7": {
                    "verse_nr": "7",
                    "verse": "Sa tanan nga bagay magpakita ka imo nga huwaran sang maayong mga buhat, kag sa imo pagtolon-an ipakita ang pagkabunayag, pagkahalangdon"
                },
                "8": {
                    "verse_nr": "8",
                    "verse": "kag putling halambalanon nga indi mabadlong, agud nga ang kasumpung mahuy-an, nga walay malain nga ikasiling nahanungud sa aton."
                },
                "9": {
                    "verse_nr": "9",
                    "verse": "Laygayi ang mga ulipon nga magpasakup sa ila kaugalingon nga mga agalon kag magpahamuut sa tanan nga bagay; dili sila magmabinatoon"
                },
                "10": {
                    "verse_nr": "10",
                    "verse": "ukon magpangawatkawat, kondi magpakita sing bug-os kag matuud nga pagkatutum, agud nga mapunihan nila ang pagtolon-an sang Dios nga aton Manluluwas sa tanan nga butang."
                },
                "11": {
                    "verse_nr": "11",
                    "verse": "Kay ang bugay sang Dios nagpahayag nga sa kaluwasan sang tanan nga tawo"
                },
                "12": {
                    "verse_nr": "12",
                    "verse": "nga nagatudlo sa aton nga magsikway sang pagkadidiosnon kag kalibutanon nga mga kailigbon, kag magkabuhi sang but-anan, matarung, kag diosnon nga mga kabuhi sa sining kalibutan"
                },
                "13": {
                    "verse_nr": "13",
                    "verse": "nga nagahulat sang bulahan naton nga paglaum, ang pagpahayag sang himaya ni Jesu-Cristo nga aton daku nga Dios kag Manluluwas"
                },
                "14": {
                    "verse_nr": "14",
                    "verse": "nga naghatag sang iya kaugalingon tungud sa aton sa pagtubus sa aton gikan sa tanan nga kalautan kag sa pagtinlo nga sa iya kaugalingon sang katawohan nga iya nga makugi sa maayong mga buhat."
                },
                "15": {
                    "verse_nr": "15",
                    "verse": "Ining mga butang ibantala mo; maglaygay kag magsabdong sa bug-os nga pagbulut-an. Walay sin-o nga magtamay sa imo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pahanumduma sila nga magpasakup sa mga punoan kag mga pagbulut-an, nga magmasinolondon, nga maghanda sa tagsa ka maayong buluhaton"
                },
                "2": {
                    "verse_nr": "2",
                    "verse": "nga dili maghambal sing malaut nahanungud kay bisan sin-o, nga maglikaw sa pagkamapinuyason, nga magmalolo, kag magpakita sang himpit nga pagtahud ayon sa tanan nga tawo."
                },
                "3": {
                    "verse_nr": "3",
                    "verse": "Kay kita aton sang una mga buangbuang, dimatinumanon, ginpatalang, mga ulipon sa sarisaring mga kailigbon kag mga kinasadya, nga nagkabuhi sa malaut nga kabubut-on kag kahisa, nadumtan sang mga tawo kag nagadinumtanay"
                },
                "4": {
                    "verse_nr": "4",
                    "verse": "apang sang napahayag ang kaayo kag ang mahigugmaon nga kalolo sang Dios nga aton Manluluwas"
                },
                "5": {
                    "verse_nr": "5",
                    "verse": "ginluwas niya kita indi bangud sa mga buhat nga aton nahimo sa pagkamatarung, kondi sa gahum sang iya kalooy, paagi sa panghugas sang bag-ong pagkatawo kag pagbag-o sa Espiritu Santo"
                },
                "6": {
                    "verse_nr": "6",
                    "verse": "nga iya ginpasagahay sa aton sing bugana paagi kay Jesu-Cristo nga aton Manluluwas"
                },
                "7": {
                    "verse_nr": "7",
                    "verse": "agud nga mapakamatarung kita sang iya bugay kag manginmanunubli kita sa paglaum sa kabuhi nga walay katapusan."
                },
                "8": {
                    "verse_nr": "8",
                    "verse": "Matuud ang pinamolong.\nBuut ko nga ipatuman gid nimo ining mga butang, agud nga ang mga nagtoo sa Dios magmahinalongon sa paghimo sang maayong mga buhat; ini sila halangdon kag mapuslanon sa mga tawo."
                },
                "9": {
                    "verse_nr": "9",
                    "verse": "Apang likawi ang mga pagsinuay nga binuang, mga lista sang kaliwatan, mga pagpinuyasay, kag mga pagbinanggianay nahanungud sa kasogoan, kay sila walay kapuslanan kag walay kaayohan."
                },
                "10": {
                    "verse_nr": "10",
                    "verse": "Isikway mo ang tawo nga mabinahinbahinon, sa tapus ang makaisa ukon makaduha nga laygay"
                },
                "11": {
                    "verse_nr": "11",
                    "verse": "nga nahibal-an mo nga ang among tawo nagtalang kag nagapakasala; sia gintagudilian sang iya kaugalingon."
                },
                "12": {
                    "verse_nr": "12",
                    "verse": "Kon mapadala ko sa imo si Artemas ukon si Tiquico, magpaninguha ka gid sa pagkari sa akon sa Nicopolis, kay nagtapat ako sa pagpabilin didto sa tigtulugnaw."
                },
                "13": {
                    "verse_nr": "13",
                    "verse": "Patigayona sing makugi sa ila panlakatan si Zenas nga mangin-alamon sa kasogoan kag si Apolos; tan-awa nga walay makulang sa ila."
                },
                "14": {
                    "verse_nr": "14",
                    "verse": "Kag magtoon ang aton katawohan sa paghimo sang maayong mga buhat, agud nga mabuligan ang kinahanglanon nga mga kakulangan, kag indi sila manginwalay bunga."
                },
                "15": {
                    "verse_nr": "15",
                    "verse": "Ang tanan nga upud sa akon nagaabiabi sa imo. Abiabiha ang mga nagahigugma sa aton sa pagtoo.\nAng bugay manginkaupud ninyo nga tanan."
                }
            }
        }
    }
}