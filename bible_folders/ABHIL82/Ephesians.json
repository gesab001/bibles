{
    "version": "ABHIL82",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, nga pinadala ni Cristo Jesus sa kabubut-on sang Dios,\nSa mga balaan [sa Efeso] nga matutum man kay Cristo Jesus"
                },
                "2": {
                    "verse_nr": "2",
                    "verse": "Ang bugay sa inyo kag paghidait nga gikan sa Dios nga aton Amay kag kay Ginoong Jesu-Cristo."
                },
                "3": {
                    "verse_nr": "3",
                    "verse": "Pagpakamaayohon ang Dios kag Amay sang aton Ginoong Jesu-Cristo, nga nakapakamaayo sa aton kay Cristo sa tagsa ka pagpakamaayo nga espirituhanon sa langitnon nga mga duug"
                },
                "4": {
                    "verse_nr": "4",
                    "verse": "subong nga ginpili kita sang Dios sa kay Cristo sa wala pa mapasad ang kalibutan, agud nga magbalaan kita kag walay kasawayan sa iya atubangan."
                },
                "5": {
                    "verse_nr": "5",
                    "verse": "Sia nagtangdo sa aton sa gugma nga mangin-iya mga anak paagi kay Jesu-Cristo, sono sa katuyoan sang iya kabubut-on"
                },
                "6": {
                    "verse_nr": "6",
                    "verse": "sa pagdayaw sang iya mahimayaon nga bugay, nga ginbugay niya sa aton sa Hinigugma"
                },
                "7": {
                    "verse_nr": "7",
                    "verse": "Sa iya may pagtubus kita paagi sa iya dugo, nga amo ang kapatawaran sang aton mga paglapas, sono sa kamanggaran sang iya bugay"
                },
                "8": {
                    "verse_nr": "8",
                    "verse": "nga ginpabugana niya sa aton."
                },
                "9": {
                    "verse_nr": "9",
                    "verse": "Kay ginpakilala niya sa aton sa bug-os nga kaalam kag paghangup ang tinago sang iya kabubut-on, sono sa iya katuyoan nga ginpahayag niya sa kay Cristo"
                },
                "10": {
                    "verse_nr": "10",
                    "verse": "subong nga buko tungud sa kabug-osan sang mga panag-on, sa pagtingub sang tanan nga butang kay Cristo, ang mga butang sa langit kag ang mga butang sa duta."
                },
                "11": {
                    "verse_nr": "11",
                    "verse": "Sono sa katuyoan sang Dios nga nagatuman sang tanan nga butang sono sa laygay sang iya kabubut-on"
                },
                "12": {
                    "verse_nr": "12",
                    "verse": "kami nga naglaum sing una kay Cristo gintangdo kag ginpili sa iya sa pagkabuhi sa pagdayaw sang iya himaya."
                },
                "13": {
                    "verse_nr": "13",
                    "verse": "Sa tapus ninyo mabatian ang balita sang kamatooran, ang maayong balita nahanungud sa inyo kaluwasan, kag nagsalig sa iya, sa iya kamo man ginpat-inan sang Espiritu Santo nga ginsaad"
                },
                "14": {
                    "verse_nr": "14",
                    "verse": "nga amo ang patinga sang aton panublion tubtub nga maangkon naton ini, sa pagdayaw sang iya himaya."
                },
                "15": {
                    "verse_nr": "15",
                    "verse": "Sa sining kabangdanan, bangud nga ako nakabati sang inyo pagtoo sa kay Ginoong Jesus kag sang inyo gugma sa tanan nga balaan"
                },
                "16": {
                    "verse_nr": "16",
                    "verse": "wala ako nagauntat sa pagpasalamat tungud sa inyo, nga nagadumdum sa inyo sa akon mga pangamuyo"
                },
                "17": {
                    "verse_nr": "17",
                    "verse": "nga ang Dios sang aton Ginoong Jesu-Cristo, ang Amay sang himaya, maghatag sa inyo sang espiritu sang kaalam kag bugna sa pagkilala sa iya"
                },
                "18": {
                    "verse_nr": "18",
                    "verse": "nga naiwagan ang mga mata sang inyo mga tagiposoon, agud nga mahibaloan ninyo kon ano ang paglaum diin gintawag niya kamo, kon ano ang kamanggaran sang mahimayaon nga panublion sa mga balaan"
                },
                "19": {
                    "verse_nr": "19",
                    "verse": "kag kon ano ang dimatakus nga pagkadaku sang iya gahum sa aton nga nagatoo, sono sa pagpanghikot sang kusug sang iya gahum"
                },
                "20": {
                    "verse_nr": "20",
                    "verse": "nga nahimo niya kay Cristo sang ginbanhaw niya sia, kag ginpalingkod sia sa too niya sa langitnon nga mga duug"
                },
                "21": {
                    "verse_nr": "21",
                    "verse": "nga labaw pa gid sa tanan nga pagdumala kag pagbulut-an kag gahum kag pagkaginoo, kag labaw sa tagsa ka ngalan nga ginhingalan, indi lamang sa sining panuigon kondi man sa palaabuton"
                },
                "22": {
                    "verse_nr": "22",
                    "verse": "kag ginpasakup niya ang tanan nga butang sa idalum sang iya mga tiil kag ginhimo sia nga olo sa tanan nga butang tungud sa iglesia"
                },
                "23": {
                    "verse_nr": "23",
                    "verse": "nga amo ang iya lawas, ang kabug-osan niya nga nagapuno sang tanan sa tanan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kag ginbuhi niya kamo, sang patay kamo bangud sa mga paglapas kag mga sala"
                },
                "2": {
                    "verse_nr": "2",
                    "verse": "diin kamo anay naggawi, sono sa batasan sining kalibutan, sono sa puno sang kagamhanan sang kahawaan, ang espiritu nga karon nagapanghikot sa tunga sang katawohan nga dimasinolondon."
                },
                "3": {
                    "verse_nr": "3",
                    "verse": "Sa tunga sini nagpangabuhi anay kita nga tanan sa mga kailigbon sang aton lawas, nga nagasonod sang mga handum sang lawas kag sang hunahuna, kag sa amo sa kinaugali mga anak kita sang kasingkal, subong sang iban nga katawohan."
                },
                "4": {
                    "verse_nr": "4",
                    "verse": "Apang ang Dios, nga manggaranon sa kalooy, gikan sa dakung gugma nga ginhigugma niya sa aton"
                },
                "5": {
                    "verse_nr": "5",
                    "verse": "bisan sang patay kita bangud sa aton mga paglapas, ginbuhi niya kita kaupud kay Cristo (paagi sa bugay naluwas kamo)"
                },
                "6": {
                    "verse_nr": "6",
                    "verse": "kag ginbanhaw kita kaupud niya, kag ginpalingkod kita kaupud niya sa langitnon nga mga duug kay Cristo Jesus"
                },
                "7": {
                    "verse_nr": "7",
                    "verse": "agud nga sa mga panuigon nga palaabuton mapakita niya ang dimatakus nga kamanggaran sang iya bugay sa pagkalolo ayon sa aton kay Cristo Jesus."
                },
                "8": {
                    "verse_nr": "8",
                    "verse": "Kay bangud sa bugay naluwas kamo paagi sa pagtoo; kag ini indi inyo kaugalingon nga buhat, ini amo ang dolot sang Dios"
                },
                "9": {
                    "verse_nr": "9",
                    "verse": "indi bangud sa mga buhat, basi ang bisan sin-ong tawo magpabugal."
                },
                "10": {
                    "verse_nr": "10",
                    "verse": "Kay mga binuhatan niya kita, nga gintuga kay Cristo Jesus nga sa mga buhat nga maayo, nga gin-aman nga daan sang Dios, agud nga maggawi kita sa ila."
                },
                "11": {
                    "verse_nr": "11",
                    "verse": "Busa dumduma ninyo nga kamo anay nga mga Gentil sa kinaugali, nga gintawag dicircuncision sang gintawag nga circuncision, nga ginbuhat sang kamut sa lawas"
                },
                "12": {
                    "verse_nr": "12",
                    "verse": "dumduma ninyo nga sa sadtong tion nahamulag kamo kay Cristo, ginpahilayo gikan sa karabatanan sang Israel, kag mga dumoloong sa mga katipan sang saad, nga walay paglaum kag walay Dios sa kalibutan."
                },
                "13": {
                    "verse_nr": "13",
                    "verse": "Apang karon kay Cristo Jesus kamo nga anay malayo ginpapalapit sa dugo ni Cristo."
                },
                "14": {
                    "verse_nr": "14",
                    "verse": "Kay sia amo ang aton paghidait, nga nag-isa sang duha, kag nagguba sang dingding sang kaawayon nga nagaulut"
                },
                "15": {
                    "verse_nr": "15",
                    "verse": "paagi sa pagwala sa iya lawas sang kasogoan sang mga sogo kag pagsolondan, agud nga matuga niya sa iya kaugalingon ang isa ka bag-ong tawo sa tal-us sang duha, sa amo nagahimo sing paghidait"
                },
                "16": {
                    "verse_nr": "16",
                    "verse": "kag mapasag-uli sa aton sa Dios sa isa ka lawas paagi sa cruz, sa amo nagapauntat sang kaawayon."
                },
                "17": {
                    "verse_nr": "17",
                    "verse": "Kag nag-abut sia kag nagwali sing paghidait sa inyo nga sa malayo kag paghidait sa ila nga malapit"
                },
                "18": {
                    "verse_nr": "18",
                    "verse": "kay paagi sa iya kita makapalapit sa Amay sa isa ka Espiritu."
                },
                "19": {
                    "verse_nr": "19",
                    "verse": "Gani niyan indi na kamo mga dumoloong kag mga dumalayon, kondi mga masigkabanwahanon kamo kaupud sang mga balaan kag mga bahin sang panimalay sang Dios"
                },
                "20": {
                    "verse_nr": "20",
                    "verse": "nga gintukud sa sadsaran nga amo ang mga pinadala kag mga manalagna, nga si Cristo Jesus iya amo ang pangolong bato sang pamag-ang"
                },
                "21": {
                    "verse_nr": "21",
                    "verse": "nga sa iya ang bug-os nga tinukud ginpahaum sing tingub kag nagatubo nga sa balaan nga templo sa Ginoo"
                },
                "22": {
                    "verse_nr": "22",
                    "verse": "nga sa iya kamo man ginatukud sing tingub nga puluy-an sang Dios sa Espiritu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa sining kabangdanan ako, si Pablo, binilanggo tungud kay Cristo Jesus tungud sa inyo nga mga Gentil"
                },
                "2": {
                    "verse_nr": "2",
                    "verse": "ginabilang ko nga nakabati kamo sang pagkatinugyanan sang bugay sang Dios nga ginhatag sa akon nga sa inyo"
                },
                "3": {
                    "verse_nr": "3",
                    "verse": "kon paano nga bangud sang bugna ginpakilala sa akon ang tinago, subong sang ginsulat ko sa pila ka polong."
                },
                "4": {
                    "verse_nr": "4",
                    "verse": "Sa pagbasa ninyo sini makahantup kamo sang akon paghangup sang tinago ni Cristo"
                },
                "5": {
                    "verse_nr": "5",
                    "verse": "nga sa iban nga mga kaliwatan wala mapakilala sa mga anak sang mga tawo subong nga napahayag karon sa iya balaan nga mga pinadala kag mga manalagna paagi sa Espiritu"
                },
                "6": {
                    "verse_nr": "6",
                    "verse": "nga amo, kon paano nga ang mga Gentil mga masigkamanunubli, mga bahin sang among lawas, kag mga masigkaumalambit sang saad kay Cristo Jesus paagi sa maayong balita."
                },
                "7": {
                    "verse_nr": "7",
                    "verse": "Sa sining maayong balita ginhimo ako nga manug-alagad sono sa hiyas sang bugay sang Dios nga ginhatag sa akon paagi sa pagpanghikot sang iya gahum."
                },
                "8": {
                    "verse_nr": "8",
                    "verse": "Sa akon, nga labing kubus gid sa tanan nga balaan, ginhatag ining bugay, sa pagwali sa mga Gentil sang dimatungkad nga kamanggaran ni Cristo"
                },
                "9": {
                    "verse_nr": "9",
                    "verse": "kag sa pagpakita sa tanan nga tawo kon ano ang buko sang tinago nga sa katuigan natago sa Dios nga nagtuga sang tanan nga butang"
                },
                "10": {
                    "verse_nr": "10",
                    "verse": "nga paagi sa iglesia ang sarisari nga kaalam sang Dios mapakilala sa mga punoan kag sa mga kagamhanan sa langitnon nga mga duug."
                },
                "11": {
                    "verse_nr": "11",
                    "verse": "Ini sono sa dayon nga tinutuyo nga ginhimo niya kay Cristo Jesus nga aton Ginoo"
                },
                "12": {
                    "verse_nr": "12",
                    "verse": "nga sa iya may kasidla kita kag pagsalig sa pagpalapit paagi sa pagtoo sa iya."
                },
                "13": {
                    "verse_nr": "13",
                    "verse": "Gani ginapangayo ko nga indi kamo magkapunaw sa akon pag-antus tungud sa inyo, nga amo ang inyo himaya."
                },
                "14": {
                    "verse_nr": "14",
                    "verse": "Sa sining kabangdanan ginaluhud ko ang akon mga tuhud sa atubangan sang Amay"
                },
                "15": {
                    "verse_nr": "15",
                    "verse": "nga gikan sa iya ginahingalanan ang tagsa ka panimalay sa langit kag sa duta"
                },
                "16": {
                    "verse_nr": "16",
                    "verse": "nga itugut niya sa inyo sono sa kamanggaran sang iya himaya, nga mapabaskug kamo nga may gahum sa tawo nga nasulud paagi sa iya Espiritu"
                },
                "17": {
                    "verse_nr": "17",
                    "verse": "kag nga si Cristo magpuyo sa inyo mga tagiposoon paagi sa pagtoo; sa katuyoan nga kamo, nga nakagamut kag napasad sa gugma"
                },
                "18": {
                    "verse_nr": "18",
                    "verse": "manginmay gahum sa paghangup kaupud sang tanan nga balaan kon ano ang kasangkaron kag kalabaon kag kataason kag kadalumon"
                },
                "19": {
                    "verse_nr": "19",
                    "verse": "kag sa pagkilala sang gugma ni Cristo nga nagalabaw sa ihibalo, agud nga mapun-an kamo sa tanan nga kabug-osan sang Dios."
                },
                "20": {
                    "verse_nr": "20",
                    "verse": "Karon sa iya nga sarang makahimo sono sa gahum nga nagapanghikot sa aton sing lakas kabugana labaw sa tanan nga aton ginapangayo ukon ginahunahuna"
                },
                "21": {
                    "verse_nr": "21",
                    "verse": "sa iya ang himaya sa iglesia kag sa kay Cristo Jesus sa tanan nga kaliwatan, sa gihapon kag gihapon. Kabay pa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Busa ako, nga binilanggo tungud sa Ginoo, nagapakilooy sa inyo nga maggawi sing takus sa pagtawag nga nabaton ninyo"
                },
                "2": {
                    "verse_nr": "2",
                    "verse": "nga may bug-os nga pagpaubus kag pagkamapailubon, nga may pagbatas, nga nagapinaumuray kamo sa gugma"
                },
                "3": {
                    "verse_nr": "3",
                    "verse": "nga maukud sa pagtipig sang paghiusa sang Espiritu sa higot sang paghidait."
                },
                "4": {
                    "verse_nr": "4",
                    "verse": "May isa ka lawas kag isa ka Espiritu, subong man nga gintawag kamo sa isa ka paglaum sang inyo pagkatinawag"
                },
                "5": {
                    "verse_nr": "5",
                    "verse": "isa ka Ginoo, isa ka pagtoo, isa ka bautismo"
                },
                "6": {
                    "verse_nr": "6",
                    "verse": "isa ka Dios kag Amay naton nga tanan, nga sa ibabaw sang tanan kag yara sa tanan kag sa sulud sang tanan."
                },
                "7": {
                    "verse_nr": "7",
                    "verse": "Apang sa tagsatagsa sa aton ginhatag ang bugay sono sa talaksan sang dolot ni Cristo."
                },
                "8": {
                    "verse_nr": "8",
                    "verse": "Busa ginsiling,\n\u201cSang pagkayab niya sa hitaas ginbihag niya ang mga bihag,\nkag naghatag sing mga hiyas sa mga tawo.\u201d"
                },
                "9": {
                    "verse_nr": "9",
                    "verse": "(Sa pagsiling, \u201cNagkayab sia,\u201d ano bala ini kondi nga sia man nagpanaug sa naidalum nga mga bahin sang duta?"
                },
                "10": {
                    "verse_nr": "10",
                    "verse": "Ang nagpanaug amo man ang nagkayab sa ibabaw pa sang tanan nga langit, agud nga mapuno niya ang tanan nga butang.)"
                },
                "11": {
                    "verse_nr": "11",
                    "verse": "Kag ginhatag niya sa iban nga magpinadala, sa iban nga magmanalagna, sa iban nga mag-evangelista, sa iban nga magpastor kag magmanunudlo"
                },
                "12": {
                    "verse_nr": "12",
                    "verse": "nga sa paghimpit sang mga balaan, sa buluhaton sang pagpanghikot, sa pagpalig-on sang lawas ni Cristo"
                },
                "13": {
                    "verse_nr": "13",
                    "verse": "tubtub nga makadangat kita tanan sa paghiusa sang pagtoo kag sang pagkilala sang Anak sang Dios, sa isa ka hamtong nga tawo, sa talaksan sang kataason sang kabug-osan ni Cristo"
                },
                "14": {
                    "verse_nr": "14",
                    "verse": "agud nga indi na kita magmanginbata, nga ginabolabola kag ginapalidpalid sang tagsa ka hangin sang pagtolon-an, paagi sa pagkaabtik sang mga tawo, sa ila pagkadaya sa mga limbong sang sayup."
                },
                "15": {
                    "verse_nr": "15",
                    "verse": "Kondi, sa nagahambal sang kamatooran sa gugma, magtubo kita sa tanan nga butang sa iya nga amo ang olo, si Cristo"
                },
                "16": {
                    "verse_nr": "16",
                    "verse": "nga gikan sa iya ang bug-os nga lawas, nahaum sing nagakaigo kag nabilog bangud sang tagsa ka lutalutahan nga nagasangkap sini, kon nagapanghikot sing nagakaigo ang tagsa ka bahin, nagapatubo sang lawas kag nagapalig-on sang iya kaugalingon sa gugma."
                },
                "17": {
                    "verse_nr": "17",
                    "verse": "Karon nagasiling ako sini kag nagapamatuud sa Ginoo, nga dili na kamo maggawi subong sang paggawi sang mga Gentil man, sa pagkawalay pulus sa ila mga hunahuna"
                },
                "18": {
                    "verse_nr": "18",
                    "verse": "gindulman sila sa ila paghangup, nga nahamulag sa kabuhi sang Dios bangud sang pagkadimaalam nga yara sa ila, bangud sang pagtig-a sang ila tagiposoon"
                },
                "19": {
                    "verse_nr": "19",
                    "verse": "nawad-an sila sing ibalatyag kag nagtugyan sang ila kaugalingon sa kaulag, sa pagbuhat sang tanan nga kahigkoan nga may paghamkon."
                },
                "20": {
                    "verse_nr": "20",
                    "verse": "Indi amo ang naton-an ninyo kay Cristo!"
                },
                "21": {
                    "verse_nr": "21",
                    "verse": "kon matuud nga nakabati kamo nahanungud sa iya kag natudloan sa iya, subong nga ang kamatooran yara kay Jesus."
                },
                "22": {
                    "verse_nr": "22",
                    "verse": "Ubaha ninyo ang daan nga kinaugali nga iya sang inyo una nga paggawi kag dunut paagi sa madaya nga mga kailigbon"
                },
                "23": {
                    "verse_nr": "23",
                    "verse": "kag magbag-o kamo sa espiritu sang inyo mga hunahuna"
                },
                "24": {
                    "verse_nr": "24",
                    "verse": "kag magsuklub sang bag-ong kinaugali, nga gintuga sa kaangay sang Dios sa matuud nga pagkamatarung kag pagkabalaan."
                },
                "25": {
                    "verse_nr": "25",
                    "verse": "Busa, sa ginauba ang kabutigan, maghambal kamo sing kamatooran ang tagsatagsa sa iya isigkatawo, kay mga bahin kita ang isa sang isa."
                },
                "26": {
                    "verse_nr": "26",
                    "verse": "Magpangakig apang dili magpakasala; dili pagpatunuri sing adlaw ang inyo kaakig"
                },
                "27": {
                    "verse_nr": "27",
                    "verse": "kag dili paghatagi sing kahigayonan ang yawa."
                },
                "28": {
                    "verse_nr": "28",
                    "verse": "Ang nagpangawat dili na magpangawat, kondi hinonoo magpangabudlay sia, nga nagabuhat sa iya mga kamut sang butang nga maayo, agud nga may ikahatag sia sa mga nawad-an."
                },
                "29": {
                    "verse_nr": "29",
                    "verse": "Dili pagpagowaa sa inyo mga baba ang malain nga polong, kondi ang maayo sa pagpalig-on, sono sa kinahanglan, agud nga makahatag sing bugay sa mga nagapamati."
                },
                "30": {
                    "verse_nr": "30",
                    "verse": "Kag dili pagpasubu-a ang Espiritu Santo sang Dios, nga sa iya pinat-inan kamo nga sa adlaw sang pagtubus."
                },
                "31": {
                    "verse_nr": "31",
                    "verse": "Isikway ninyo ang tanan nga kapaitan kag kasingkal kag kaakig kag sininggitanay kag pagpasipala, upud sa tanan nga kalainan"
                },
                "32": {
                    "verse_nr": "32",
                    "verse": "kag magmainayohon kamo ang isa sa isa, malolo, nga nagapinatawaray, subong nga ang Dios man kay Cristo nagpatawad sa inyo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Busa magmanug-ilog kamo sang Dios, subong nga mga anak nga hinigugma."
                },
                "2": {
                    "verse_nr": "2",
                    "verse": "Kag maggawi sa gugma, subong nga si Cristo man naghigugma sa aton kag nagtugyan sang iya kaugalingon tungud sa aton, nga dolot kag halad nga maamyon sa Dios."
                },
                "3": {
                    "verse_nr": "3",
                    "verse": "Apang ang pagkamakihilawason kag ang tanan nga kahigkoan ukon paghamkon dili gid paghingadlan sa inyo, subong nga nagakaigo sa mga balaan."
                },
                "4": {
                    "verse_nr": "4",
                    "verse": "Magmanginwalay binastos, ukon binuang nga hinambal, ukon malaw-ay nga linahog, nga indi nagakaigo; kondi hinonoo mga pagpasalamat."
                },
                "5": {
                    "verse_nr": "5",
                    "verse": "Saligi ninyo ini, nga walay makihilawason ukon mahigko nga tawo, ukon mahamkonon (kon sayoron, diwatahan), nga may panublion sa ginharian ni Cristo kag sang Dios."
                },
                "6": {
                    "verse_nr": "6",
                    "verse": "Walay tawo nga magdaya sa inyo sa mga polong nga walay pulus, kay bangud sining mga butang nagaabut ang kasingkal sang Dios sa mga anak sang pagkadimatinumanon."
                },
                "7": {
                    "verse_nr": "7",
                    "verse": "Busa dili kamo mag-umalambit sa ila"
                },
                "8": {
                    "verse_nr": "8",
                    "verse": "kay kamo anay kadudulman, apang karon kapawa sa Ginoo; maggawi subong nga mga anak sang kapawa"
                },
                "9": {
                    "verse_nr": "9",
                    "verse": "(kay ang bunga sang kapawa yara sa tanan nga maayo kag matarung kag matuud)"
                },
                "10": {
                    "verse_nr": "10",
                    "verse": "kag magtinguha sa paghibalo kon ano ang kalahamut-an sa Ginoo."
                },
                "11": {
                    "verse_nr": "11",
                    "verse": "Dili kamo magpakig-ambit sa dimabungahon nga mga buhat sang kadudulman, kondi hinonoo sabdonga sila."
                },
                "12": {
                    "verse_nr": "12",
                    "verse": "Kay ang mga butang nga ginahimo nila sa tago makahuluya bisan hambalon"
                },
                "13": {
                    "verse_nr": "13",
                    "verse": "apang ang tanan nga butang kon ginasabdong ginapahayag sang kapawa, kay ang tagsa ka butang nga ginpahayag amo ang kapawa."
                },
                "14": {
                    "verse_nr": "14",
                    "verse": "Busa ginsiling,\n\u201cPagmata, ikaw nga nagakatolog, kag bangon gikan sa mga patay,\nkag si Cristo magasilak sa imo.\u201d"
                },
                "15": {
                    "verse_nr": "15",
                    "verse": "Niyan tan-awa sing mainandamon kon paano ang paggawi ninyo, indi subong nga dimaalam kondi subong nga mga maalam"
                },
                "16": {
                    "verse_nr": "16",
                    "verse": "nga nagahimulus sang kahigayonan bangud nga ang mga adlaw malaut."
                },
                "17": {
                    "verse_nr": "17",
                    "verse": "Busa dili kamo magpakabuang, kondi maghangup kon ano ang kabubut-on sang Ginoo."
                },
                "18": {
                    "verse_nr": "18",
                    "verse": "Kag dili kamo maghinobog sing alak, sa diin may pagpatuyang; kondi magmapuno sang Espiritu"
                },
                "19": {
                    "verse_nr": "19",
                    "verse": "nga nagahinambalanay sa salmos kag mga ambahanon kag mga kalantahon nga espirituhanon, nga nagaambahan kag nagadayaw sa Ginoo sa inyo bug-os nga tagiposoon"
                },
                "20": {
                    "verse_nr": "20",
                    "verse": "nga nagapasalamat sa gihapon tungud sang tanan nga butang sa Dios nga Amay sa ngalan sang aton Ginoong Jesu-Cristo."
                },
                "21": {
                    "verse_nr": "21",
                    "verse": "Magpasakup kamo ang isa sa isa sa pagtahud kay Cristo."
                },
                "22": {
                    "verse_nr": "22",
                    "verse": "Mga asawa, magpasakup kamo sa inyo mga bana, subong nga sa Ginoo."
                },
                "23": {
                    "verse_nr": "23",
                    "verse": "Kay ang bana amo ang olo sang asawa subong nga si Cristo man amo ang olo sang iglesia, nga iya lawas, kag sia gid ang Manluluwas sini."
                },
                "24": {
                    "verse_nr": "24",
                    "verse": "Subong nga ang iglesia nagapasakup kay Cristo, subong man ang mga asawa sa ila mga bana sa tagsa ka butang."
                },
                "25": {
                    "verse_nr": "25",
                    "verse": "Mga bana, higugmaa ang inyo mga asawa, subong nga si Cristo man naghigugma sang iglesia kag nagtugyan sang iya kaugalingon tungud sa iya"
                },
                "26": {
                    "verse_nr": "26",
                    "verse": "agud nga mapakabalaan niya sia, nga gintinloan sia bangud sang paghugas sa tubig upud sang polong"
                },
                "27": {
                    "verse_nr": "27",
                    "verse": "agud nga mapaatubang sa iya kaugalingon ang iglesia nga mahimayaon, nga walay dagta ukon ukut ukon bisan ano nga subong nga butang, agud nga manginbalaan sia kag walay kasawayan."
                },
                "28": {
                    "verse_nr": "28",
                    "verse": "Subong man ang mga bana dapat maghigugma sang ila mga asawa subong sang ila kaugalingon nga mga lawas. Ang nagahigugma sang iya asawa nagahigugma sang iya kaugalingon."
                },
                "29": {
                    "verse_nr": "29",
                    "verse": "Kay walay tawo nga nagadumut sang iya kaugalingon nga unud, kondi nagasagud kag nagaamlig sini, subong nga si Cristo man sang iglesia"
                },
                "30": {
                    "verse_nr": "30",
                    "verse": "bangud nga mga bahin kita sang iya lawas."
                },
                "31": {
                    "verse_nr": "31",
                    "verse": "\u201cSa sining kabangdanan ang lalaki magabiya sang iya amay kag iloy kag magahiusa sa iya asawa, kag ang duha mangin-isa.\u201d"
                },
                "32": {
                    "verse_nr": "32",
                    "verse": "Ining tinago daku, kag nagahambal ako nahanungud kay Cristo kag sang iglesia"
                },
                "33": {
                    "verse_nr": "33",
                    "verse": "walay sapayan ang tagsatagsa sa inyo maghigugma sang iya asawa subong sang iya kaugalingon, kag ang asawa magtahud sang iya bana."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Mga anak, tumana ang inyo mga ginikanan sa Ginoo, kay ini matarung."
                },
                "2": {
                    "verse_nr": "2",
                    "verse": "\u201cTahora ang imo amay kag ang imo iloy\u201d (ini amo ang nahaunang sogo nga may saad)"
                },
                "3": {
                    "verse_nr": "3",
                    "verse": "\u201cagud nga magmaayo sa imo kag magkabuhi ka sing malawig sa duta.\u201d"
                },
                "4": {
                    "verse_nr": "4",
                    "verse": "Mga amay, dili ninyo pagpaakiga ang inyo mga anak, kondi sagura sila sa disiplina kag sa pagtudlo sang Ginoo."
                },
                "5": {
                    "verse_nr": "5",
                    "verse": "Mga ulipon, magtuman kamo sa inyo mga agalon nga dutan-on, nga may kahadluk kag pagkurug, sa pagkabunayag sang inyo tagiposoon, subong nga kay Cristo"
                },
                "6": {
                    "verse_nr": "6",
                    "verse": "indi sa pag-alagad nga sa mata, subong nga manugpahamuut sa mga tawo, kondi subong nga mga ulipon ni Cristo, nga nagahimo sang kabubut-on sang Dios gikan sa tagiposoon"
                },
                "7": {
                    "verse_nr": "7",
                    "verse": "nga nagaalagad sa maayong kabubut-on subong nga sa Ginoo kag indi nga sa mga tawo"
                },
                "8": {
                    "verse_nr": "8",
                    "verse": "nga nakahibalo nga ang bisan anong maayo nga ginahimo sang tagsatagsa, ang amo batonon niya liwat gikan sa Ginoo, bisan sia ulipon ukon hilway."
                },
                "9": {
                    "verse_nr": "9",
                    "verse": "Mga agalon, himoa ang amo sa ila, kag mag-untat sa pagpahog, nga nakahibalo nga sia nga ila kag inyo Agalon yara sa langit, kag sa iya walay pinasulabi sa mga tawo."
                },
                "10": {
                    "verse_nr": "10",
                    "verse": "Sa katapusan, magmalig-on kamo sa Ginoo kag sa kusug sang iya gahum."
                },
                "11": {
                    "verse_nr": "11",
                    "verse": "Isuklub ang bug-os nga hinganib sang Dios, agud nga sarang kamo makabatok sa mga daya sang yawa."
                },
                "12": {
                    "verse_nr": "12",
                    "verse": "Kay kita indi nagapakig-away batok sa unud kag dugo, kondi batok sa mga punoan, batok sa mga kagamhanan, batok sa mga manugdumala sang kalibutan sining kadudulman karon, batok sa espirituhanon nga mga kabon sang kalautan sa langitnon nga mga duug."
                },
                "13": {
                    "verse_nr": "13",
                    "verse": "Busa gamita ang bug-os nga hinganib sang Dios, agud nga makabatok kamo sa adlaw nga malaut, kag sang nakahimo sang tanan, makatindug."
                },
                "14": {
                    "verse_nr": "14",
                    "verse": "Busa magtindug, nga nawagkusan ang inyo mga hawak sing kamatooran, kag nakasuklub sang limbutong sang pagkamatarung"
                },
                "15": {
                    "verse_nr": "15",
                    "verse": "kag nasukluban ang mga tiil sang pangaman sang maayong balita sang paghidait"
                },
                "16": {
                    "verse_nr": "16",
                    "verse": "labaw sa tanan nagagamit sang taming sang pagtoo, nga sa amo makasarang kamo sa pagpapalong sang tanan nga nagadabadaba nga baslay sang malauton."
                },
                "17": {
                    "verse_nr": "17",
                    "verse": "Kag gamita ang pandong sang kaluwasan, kag ang espada sang Espiritu, nga amo ang polong sang Dios."
                },
                "18": {
                    "verse_nr": "18",
                    "verse": "Magpangamuyo sa tanan nga tion sa Espiritu, sa bug-os nga pangamuyo kag pag-ampo. Sa sining katuyoan magbantay sa bug-os nga pagpadayon, nga nagaampo tungud sa tanan nga balaan"
                },
                "19": {
                    "verse_nr": "19",
                    "verse": "kag tungud man sa akon, nga sa pagtikab sang akon baba mahatag sa akon ang pagmitlang sa pagpakilala nga may kasidla sang tinago sang maayong balita"
                },
                "20": {
                    "verse_nr": "20",
                    "verse": "nga tungud sini embajador ako nga may mga talikala; agud nga mahambal ko ini sing masidla, subong sang dapat ko ihambal."
                },
                "21": {
                    "verse_nr": "21",
                    "verse": "Karon agud nga makahibalo man kamo sang akon kahimtangan kag kon ano ang ginahimo ko, si Tiquico nga hinigugma nga utud kag matutum nga manug-alagad sa Ginoo magapahibalo sa inyo sang tanan nga butang."
                },
                "22": {
                    "verse_nr": "22",
                    "verse": "Ginpadala ko sia sa inyo sa sini gid nga katuyoan, agud nga mahibaloan ninyo ang amon kahimtangan, kag malipay niya ang inyo mga tagiposoon."
                },
                "23": {
                    "verse_nr": "23",
                    "verse": "Ang paghidait manginsa mga kauturan, kag gugma nga may pagtoo, gikan sa Dios nga Amay kag kay Ginoong Jesu-Cristo."
                },
                "24": {
                    "verse_nr": "24",
                    "verse": "Ang bugay manginsa tanan nga nagahigugma sa aton Ginoong Jesu-Cristo sa gugma nga dimamalatyon."
                }
            }
        }
    }
}