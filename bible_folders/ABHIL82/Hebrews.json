{
    "version": "ABHIL82",
    "book_name": "Hebrews",
    "book_nr": "58",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Dios sa dumaan nga tion naghambal sa aton mga ginikanan paagi sa mga manalagna sa madamu kag sarisari nga bagay"
                },
                "2": {
                    "verse_nr": "2",
                    "verse": "apang sa sining olihi nga mga adlaw naghambal sia sa aton paagi sa Anak, nga ginhimo niya nga manunubli sang tanan nga butang, nga paagi sa iya man gintuga niya ang kalibutan."
                },
                "3": {
                    "verse_nr": "3",
                    "verse": "Sia nagapabanaag sang himaya sang Dios kag nagadala sang larawan gid sang iya kinaugali, nga nagapadayon sang tanan nga butang paagi sa iya polong nga gamhanan. Sang nahimo niya ang pagtinlo sang mga sala, naglingkod sia sa too sang Pagkahalangdon sa hitaas"
                },
                "4": {
                    "verse_nr": "4",
                    "verse": "nga nanginmaayo pa sa mga manugtunda sanglit nga nakaagum sia sing ngalan nga halangdon pa sang sa ila."
                },
                "5": {
                    "verse_nr": "5",
                    "verse": "Kay sa kay sin-o bala sang mga manugtunda sa bisan kon san-o nagsiling ang Dios,\n\u201cIkaw ang Anak ko,\nkaron nga adlaw nangin-anak ko ikaw\u201d?\nUkon liwat,\n\u201cAko mangin-amay sa iya,\nkag sia mangin-anak sa akon\u201d?"
                },
                "6": {
                    "verse_nr": "6",
                    "verse": "Kag liwat, sang ginadala niya ang iya panganay sa kalibutan, nagasiling sia,\n\u201cPasimbaha sa iya ang tanan nga manugtunda sang Dios.\u201d"
                },
                "7": {
                    "verse_nr": "7",
                    "verse": "Nahanungud sa mga manugtunda nagasiling sia,\n\u201cNga nagahimo sang iya mga manugtunda nga mga hangin,\nkag sang iya mga alagad nga mga dabdab sang kalayo.\u201d"
                },
                "8": {
                    "verse_nr": "8",
                    "verse": "Apang nahanungud sa Anak nagasiling sia,\n\u201cAng imo trono, O Dios, sa katuigan sang katuigan,\nang cetro nga matarung amo ang cetro sang imo ginharian."
                },
                "9": {
                    "verse_nr": "9",
                    "verse": "Ginhigugma mo ang pagkamatarung kag gindumtan ang kalautan;\nbusa ang Dios, ang imo Dios, naghaplas sa imo\nsang lana sang kalipay labaw sa imo mga kaupud.\u201d"
                },
                "10": {
                    "verse_nr": "10",
                    "verse": "Kag,\n\u201cIkaw, Ginoo, sa ginsuguran nagpahamtang sang sadsaran sang duta,\nkag ang mga langit binuhatan sang imo mga kamut"
                },
                "11": {
                    "verse_nr": "11",
                    "verse": "sila mawala, apang ikaw nagapadayon;\nsila tanan magadaan subong sang panapton"
                },
                "12": {
                    "verse_nr": "12",
                    "verse": "lukuton mo sila subong sang kunup,\nkag baylohan sila.\nApang ikaw amo sa gihapon,\nkag ang imo mga tuig magapadayon.\u201d"
                },
                "13": {
                    "verse_nr": "13",
                    "verse": "Apang sa kay sin-o bala sang mga manugtunda sa bisan kon san-o nagsiling sia,\n\u201cLingkod ka sa akon too,\ntubtub nga mahimo ko ang imo mga kaaway\nnga palatungan sang imo mga tiil\u201d?"
                },
                "14": {
                    "verse_nr": "14",
                    "verse": "Indi bala sila tanan espiritu nga manug-alagad nga ginpadala sa pag-alagad, tungud sa ila nga magaagum sang kaluwasan?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Busa kinahanglan kita magtalupangud sing hanoot pa sa aton nabatian, basi kon magpalayo kita sa sini."
                },
                "2": {
                    "verse_nr": "2",
                    "verse": "Kay kon ang polong nga ginhambal paagi sa mga manugtunda nagmalig-on kag ang tagsa ka paglapas ukon pagkadimasinolondon nakabaton sing matarung nga tumbas"
                },
                "3": {
                    "verse_nr": "3",
                    "verse": "paano bala paglikaw ta kon aton ginapatumbayaan ang tama kadaku nga kaluwasan? Sa nahauna ginpamolong ini sang Ginoo, kag ginpamatud-an sa aton sang mga nakabati sa iya"
                },
                "4": {
                    "verse_nr": "4",
                    "verse": "samtang ang Dios man nagsaksi paagi sa mga tanda kag mga katingalahan kag sa sarisari nga mga buhat nga gamhanan kag sa mga hiyas sang Espiritu Santo nga napanagtag sono sa iya kaugalingon nga kabubut-on."
                },
                "5": {
                    "verse_nr": "5",
                    "verse": "Kay wala sang Dios pag-ipasakup sa mga manugtunda ang palaabuton nga kalibutan, nga ginahambal ta."
                },
                "6": {
                    "verse_nr": "6",
                    "verse": "Napamatud-an ini sa isa ka bahin,\n\u201cAno bala ang tawo nga ginapanumdum mo sia,\nukon ang anak sang tawo, nga ginaduaw mo sia?"
                },
                "7": {
                    "verse_nr": "7",
                    "verse": "Ginhimo mo sia sa malip-ot nga tion nga kubus sa mga manugtunda,\nginpurungan mo sia sing himaya kag dungug,\n[kag ginpahamtang sia sa ibabaw sang mga binuhatan sang imo mga kamut,]"
                },
                "8": {
                    "verse_nr": "8",
                    "verse": "nga ginapasakup mo ang tanan nga butang sa idalum sang iya mga tiil.\u201d\nKaron sa pagpasakup sang tanan nga butang sa tawo, wala sia sing ginbayaan nga wala mapasakup sa iya. Subong sini, nakita ta nga wala pa ang tanan nga butang mapasakup sa iya."
                },
                "9": {
                    "verse_nr": "9",
                    "verse": "Apang ginatan-aw ta si Jesus, nga ginhimo sa malip-ot nga tion nga kubus sa mga manugtunda, bangud sang pag-antus sang kamatayon ginpurungan sing himaya kag dungug, agud nga sa bugay sang Dios magtilaw sia sang kamatayon tungud sa tagsa ka tawo."
                },
                "10": {
                    "verse_nr": "10",
                    "verse": "Kay nagakaigo nga sia, nga tungud sa iya kag paagi sa iya nagakabuhi ang tanan nga butang, sa pagdala sang madamu nga anak sa himaya, magahimpit sang manugpanguna sang ila kaluwasan paagi sa pag-antus."
                },
                "11": {
                    "verse_nr": "11",
                    "verse": "Kay sia nga nagapakabalaan kag sila nga mga ginpakabalaan tanan nagikan sa isa. Sa sining kabangdanan wala sia mahuya sa pagtawag sa ila nga mga kauturan"
                },
                "12": {
                    "verse_nr": "12",
                    "verse": "nga nagasiling,\n\u201cIbantala ko ang imo ngalan sa akon mga kauturan,\nsa tunga sang katilingban dayawon ko ikaw.\u201d"
                },
                "13": {
                    "verse_nr": "13",
                    "verse": "Kag liwat,\n\u201cMagasalig ako sa iya.\u201d\nKag liwat,\n\u201cYari ako, kag ang mga anak nga ginhatag sang Dios sa akon.\u201d"
                },
                "14": {
                    "verse_nr": "14",
                    "verse": "Sanglit niyan ang mga anak umalambit sang unud kag dugo, sia iya sa among bagay nag-ambit sini, agud nga paagi sa kamatayon malaglag niya ang may gahum sa kamatayon, nga amo, ang yawa"
                },
                "15": {
                    "verse_nr": "15",
                    "verse": "kag maluwas niya sila tanan nga sa kahadluk sa kamatayon mga sakup sa kahiolipnan sa bug-os nila nga kabuhi."
                },
                "16": {
                    "verse_nr": "16",
                    "verse": "Kay sa pagkamatuud wala sia nagatabang sa mga manugtunda kondi nagatabang sia sa mga kaliwatan ni Abraham."
                },
                "17": {
                    "verse_nr": "17",
                    "verse": "Busa kinahanglan nga sia magmanginkaangay sa iya mga kauturan sa tanan nga bagay, agud nga sia magmanginmaloloy-on kag matutum nga pinakamataas nga sacerdote sa pag-alagdan sang Dios, sa paghimo sing katumbasan sa mga sala sang katawohan."
                },
                "18": {
                    "verse_nr": "18",
                    "verse": "Kay bangud nakaantus sia kag ginsulay, sarang sia makatabang sa mga ginasulay."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Busa, balaan nga mga kauturan, mga umalambit sang langitnon nga pagtawag, talupangda ninyo ang pinadala kag pinakamataas nga sacerdote sang aton pagtu-ad, si Jesus."
                },
                "2": {
                    "verse_nr": "2",
                    "verse": "Matutum sia sa Dios nga nagtangdo sa iya, subong nga si Moises man matutum sa panimalay sang Dios."
                },
                "3": {
                    "verse_nr": "3",
                    "verse": "Walay sapayan ginpakatakus si Jesus nga labaw pa sing himaya kay Moises subong nga ang nagtukud sang balay dungganon pa sa balay."
                },
                "4": {
                    "verse_nr": "4",
                    "verse": "(Kay ang tagsa ka balay ginatukud sang isa, apang ang nagtukud sang tanan nga butang amo ang Dios.)"
                },
                "5": {
                    "verse_nr": "5",
                    "verse": "Karon si Moises matutum sa bug-os nga panimalay sang Dios subong nga manug-alagad, sa pagpamatuud sang mga butang nga ibantala sa olihi"
                },
                "6": {
                    "verse_nr": "6",
                    "verse": "apang si Cristo matutum sa panimalay sang Dios subong nga anak. Kag ang amo nga panimalay kita kon ginalig-on ta ang aton pagsalig kag paghimaya sa aton paglaum."
                },
                "7": {
                    "verse_nr": "7",
                    "verse": "Busa, subong sang ginasiling sang Espiritu Santo,\n\u201cKaron nga adlaw, kon mabatian ninyo ang iya tingug"
                },
                "8": {
                    "verse_nr": "8",
                    "verse": "dili pagpatig-aha ang inyo mga tagiposoon subong sang sa pagpaakig sa akon,\nsa adlaw sang pagtilaw sa kamingawan"
                },
                "9": {
                    "verse_nr": "9",
                    "verse": "diin ang inyo mga ginikanan nagtilaw sa akon\nkag nakita nila ang akon mga binuhatan sing kap-atan ka tuig."
                },
                "10": {
                    "verse_nr": "10",
                    "verse": "Busa naakig ako sa sinang kaliwatan,\nkag nagsiling, \u2018Nagatalang sila sa gihapon sa ila mga tagiposoon;\nwala nila makilala ang akon mga dalanon.\u2019"
                },
                "11": {
                    "verse_nr": "11",
                    "verse": "Subong nga nagsumpa ako sa akon kasingkal,\n\u2018Indi gid sila makasulud sa akon kapahuwayan.\u2019\u201d"
                },
                "12": {
                    "verse_nr": "12",
                    "verse": "Andam kamo, mga kauturan, basi kon may isa sa inyo nga may malaut nga tagiposoon sang pagkadimatinoohon, nga nagapahilayo sa inyo sa buhi nga Dios."
                },
                "13": {
                    "verse_nr": "13",
                    "verse": "Apang maglinaygayay kamo adlawadlaw, samtang nga ginatawag pa \u201ckaron nga adlaw,\u201d agud nga wala sa inyo nga magtig-a bangud sang pagkadaya sang sala."
                },
                "14": {
                    "verse_nr": "14",
                    "verse": "Kay umalambit kita kay Cristo, kon ginahuptan ta sing malig-on ang pamuno sang aton pagsalig tubtub sa katapusan"
                },
                "15": {
                    "verse_nr": "15",
                    "verse": "samtang ginasiling ini,\n\u201cKaron nga adlaw, kon mabatian ninyo ang iya tingug\ndili pagpatig-aha ang inyo mga tagiposoon subong sang sa pagpaakig sa akon.\u201d"
                },
                "16": {
                    "verse_nr": "16",
                    "verse": "Sin-o bala ang nakabati kag walay sapayan nagpaakig sa akon? Indi bala ang tanan nga nagbiya sang Egipto sa pangolohan ni Moises?"
                },
                "17": {
                    "verse_nr": "17",
                    "verse": "Kag kay sin-o bala naakig sia sing kap-atan ka tuig? Indi bala sa mga nagpakasala, nga ang ila mga lawas napukan sa kamingawan?"
                },
                "18": {
                    "verse_nr": "18",
                    "verse": "Kag kay sin-o bala nagpanumpa sia nga indi gid sila makasulud sa iya kapahuwayan, apang sa ila nga mga dimasinolondon?"
                },
                "19": {
                    "verse_nr": "19",
                    "verse": "Gani nakita naton nga wala sila makasulud bangud sang pagkadimatinoohon."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Busa, sa nagapabilin pa ang saad sa pagsulud sa iya kapahuwayan, magkahadluk kita basi kon may isa sa inyo nga bilangon nga wala makalambut sini."
                },
                "2": {
                    "verse_nr": "2",
                    "verse": "Kay nag-abut sa aton ang maayong balita subong nga sa ila; apang ang polong nga nabatian wala nila mapusli, bangud nga wala mabuylogi sang pagtoo sang mga nakabati."
                },
                "3": {
                    "verse_nr": "3",
                    "verse": "Kay kita nga nagtoo nagasulud sa sinang kapahuwayan, subong nga iya nasiling,\n\u201cSubong nga nagsumpa ako sa akon kasingkal,\n\u2018Indi gid sila makasulud sa akon kapahuwayan,\u2019\u201d\nbisan nga natapus ang mga buhat niya kutub sa pagpasad sang kalibutan."
                },
                "4": {
                    "verse_nr": "4",
                    "verse": "Kay nasiling niya sa isa ka bahin nahanungud sa ikapitong adlaw sa sining bagay, \u201cKag ang Dios nagpahuway sa ikapitong adlaw gikan sa tanan niyang buluhaton.\u201d"
                },
                "5": {
                    "verse_nr": "5",
                    "verse": "Kag sa sining bahin liwat nagsiling sia,\n\u201cIndi gid sila makasulud sa akon kapahuwayan.\u201d"
                },
                "6": {
                    "verse_nr": "6",
                    "verse": "Sanglit niyan nabilin pa nga ang iban magsulud sini, kag ang mga nakabati anay sang maayong balita wala makasulud bangud sa pagkadimasinolondon"
                },
                "7": {
                    "verse_nr": "7",
                    "verse": "nagpat-ud sia liwat sing isa ka adlaw, \u201cKaron nga adlaw,\u201d nga nagasiling paagi kay David sa tapus ang malawig nga tion, subong sang nasiling,\n\u201cKaron nga adlaw kon mabatian ninyo ang iya tingug,\ndili pagpatig-aha ang inyo mga tagiposoon.\u201d"
                },
                "8": {
                    "verse_nr": "8",
                    "verse": "Kay kon si Josue nakahatag sa ila sing kapahuwayan, wala ang Dios kuntani maghambal sa olihi sang iban pa nga adlaw."
                },
                "9": {
                    "verse_nr": "9",
                    "verse": "Gani niyan, may nabilin pa nga isa ka adlaw nga inugpahuway nga sa katawohan sang Dios"
                },
                "10": {
                    "verse_nr": "10",
                    "verse": "kay sia nga nagasulud sa kapahuwayan sang Dios nagapahuway man sa iya mga buhat subong nga ang Dios sa iya."
                },
                "11": {
                    "verse_nr": "11",
                    "verse": "Busa maghimulat kita sa pagsulud sa sinang kapahuwayan, agud nga walay tawo nga maholog sa among huwaran sang pagkadimasinolondon."
                },
                "12": {
                    "verse_nr": "12",
                    "verse": "Kay ang polong sang Dios buhi kag gamhanan, matalum pa sa bisan ano nga espada nga duha sing sulab, nga nagalapus tubtub sa nautlan sang kalag kag espiritu, sang mga lutalutahan kag utuk, kag nagahantup sang mga hunahuna kag mga tinutuyo sang tagiposoon."
                },
                "13": {
                    "verse_nr": "13",
                    "verse": "Kag walay tinuga nga indi hayag sa atubangan niya, kondi ang tanan hublas kag dayag sa mga mata niya nga hatagan ta sing husay."
                },
                "14": {
                    "verse_nr": "14",
                    "verse": "Niyan kay kita may daku nga pinakamataas nga sacerdote nga nakalatas sang mga langit, si Jesus, ang Anak sang Dios, lig-onon ta ang aton pagtu-ad."
                },
                "15": {
                    "verse_nr": "15",
                    "verse": "Kay wala kita sing isa ka pinakamataas nga sacerdote nga indi matandug sang aton mga kaluyahon, kondi isa nga nasulay sa tanan nga bagay kaangay naton, apang wala nagapakasala."
                },
                "16": {
                    "verse_nr": "16",
                    "verse": "Niyan magpalapit kita nga may pagsalig sa trono sang bugay, agud nga makabaton kita sing kalooy kag makaagum sing bugay sa pagbulig sa aton sa tion sang kinahanglan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kay ang tagsa ka pinakamataas nga sacerdote nga ginpili sa mga tawo gintangdo tungud sa mga tawo sa kaangtanan sa Dios, agud nga maghalad sia sing mga dolot kag mga halad tungud sa mga sala."
                },
                "2": {
                    "verse_nr": "2",
                    "verse": "Sia makapaumud sa mga dimaalam kag nagtalang, bangud nga sia man ginalikupan sang kaluyahon."
                },
                "3": {
                    "verse_nr": "3",
                    "verse": "Bangud sini dapat sia maghalad tungud sa iya kaugalingon nga mga sala subong man sa ila sang katawohan."
                },
                "4": {
                    "verse_nr": "4",
                    "verse": "Kag walay tawo nga nagakuha nga sa iya kaugalingon sang dungug, kondi nga gintawag sia sang Dios, subong kay Aaron."
                },
                "5": {
                    "verse_nr": "5",
                    "verse": "Subong man si Cristo wala magbayaw sang iya kaugalingon nga paghimoon nga pinakamataas nga sacerdote, kondi gintangdoan sang nagpamolong sa iya,\n\u201cIkaw ang Anak ko,\nkaron nga adlaw nangin-anak ko ikaw\u201d"
                },
                "6": {
                    "verse_nr": "6",
                    "verse": "subong nga nagasiling man sia sa iban nga bahin,\n\u201cIkaw sacerdote sa gihapon,\nsa paagi ni Melquisedec.\u201d"
                },
                "7": {
                    "verse_nr": "7",
                    "verse": "Sa mga adlaw sang iya pagkaunud, si Jesus nagpangamuyo kag nag-ampo, nga may mabaskug nga pagsinggit kag mga luha, sa iya nga makaluwas sa iya sa kamatayon kag ginpamatian sia tungud sang iya kahadluk nga diosnon."
                },
                "8": {
                    "verse_nr": "8",
                    "verse": "Bisan sia Anak, nakatoon sia sang pagkamasinolondon paagi sa iya gin-antus"
                },
                "9": {
                    "verse_nr": "9",
                    "verse": "kag sang nahimpit sia nanginginhalinan sang kaluwasan nga dayon sa tanan nga nagatuman sa iya"
                },
                "10": {
                    "verse_nr": "10",
                    "verse": "nga gintangdoan sang Dios nga pinakamataas nga sacerdote sono sa paagi ni Melquisedec."
                },
                "11": {
                    "verse_nr": "11",
                    "verse": "Nahanungud sini may madamu kita nga isiling nga maiwat isaysay, sanglit makuli kamo sa pagpamati."
                },
                "12": {
                    "verse_nr": "12",
                    "verse": "Kay dapat na kamo kuntani magmanunudlo sa sining tion, apang nagakinahanglan kamo sing isa nga magtudlo sa inyo liwat sang nahauna nga mga pagtolon-an sang polong sang Dios. Nagakinahanglan kamo sang gatas, indi sang mabaskug nga pagkaon"
                },
                "13": {
                    "verse_nr": "13",
                    "verse": "kay ang tagsatagsa nga nagakabuhi sa gatas disampaton sa polong sang pagkamatarung, kay bata sia."
                },
                "14": {
                    "verse_nr": "14",
                    "verse": "Apang ang pagkaon nga mabaskug naigo sa mga hamtong, sa mga nahanas sa ila painoino sa pagpain sang maayo gikan sa malaut."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Busa bayaan ta ang nahauna nga mga pagtolon-an ni Cristo kag magpadayon kita sa pagkahamtong, nga indi magpahamtang liwat sing sadsaran sang paghinulsul gikan sa patay nga mga buhat kag sa pagtoo ayon sa Dios"
                },
                "2": {
                    "verse_nr": "2",
                    "verse": "nga may pagpanudlo sang mga pagpanghugas, sang pagtakdung sang mga kamut, sang pagkabanhaw, kag sang paghukom nga dayon."
                },
                "3": {
                    "verse_nr": "3",
                    "verse": "Kag ini himoon ta kon itugut sang Dios."
                },
                "4": {
                    "verse_nr": "4",
                    "verse": "Kay indi mahimo ang pagbag-o liwat sa paghinulsul sa ila nga naiwagan anay, nga nakatilaw sang hiyas nga langitnon, kag nangin-umalambit sang Espiritu Santo"
                },
                "5": {
                    "verse_nr": "5",
                    "verse": "kag nakatilaw sang pagkaayo sang polong sang Dios kag sang mga gahum sang katuigan nga palaabuton"
                },
                "6": {
                    "verse_nr": "6",
                    "verse": "kon sila niyan magbiya, sanglit ginalansang nila sa cruz sa ila kaugalingon ang Anak sang Dios kag ginapakahuy-an sia sing dayag."
                },
                "7": {
                    "verse_nr": "7",
                    "verse": "Kay ang duta nga nagasuyup sang ulan nga sa masunsun nagakaholog sa iya, kag nagapatubas sing mga hilamon nga kapuslanan sa ila nga tungud sa ila ginpanguma man ini, nagaagum sing pagpakamaayo sa Dios."
                },
                "8": {
                    "verse_nr": "8",
                    "verse": "Apang kon nagapatubo ini sing mga talongon kag mga ragiwriw, ginasikway ini kag malapit sa pagkamalaut; ang katapusan sini amo nga sonogon."
                },
                "9": {
                    "verse_nr": "9",
                    "verse": "Bisan nagahambal kami sing subong, apang nahanungud sa inyo, mga hinigugma, ginpatalupangud kami sing maayo pa nga mga butang nga iya sang kaluwasan."
                },
                "10": {
                    "verse_nr": "10",
                    "verse": "Kay ang Dios indi dimatarung nga malimot sang inyo binuhatan kag sang gugma nga ginpakita ninyo tungud sa iya ngalan nga nag-alagad kamo sa mga balaan, kag nagaalagad pa."
                },
                "11": {
                    "verse_nr": "11",
                    "verse": "Kag ginahandum namon nga ang tagsa sa inyo magpakita sang amo man nga kaukud sa pagtigayon sang kabug-osan sang paglaum tubtub sa katapusan"
                },
                "12": {
                    "verse_nr": "12",
                    "verse": "agud nga indi kamo magmahinay, kondi mga manug-ilog sa ila nga paagi sa pagtoo kag pagbatas nagapanubli sang mga saad."
                },
                "13": {
                    "verse_nr": "13",
                    "verse": "Kay ang Dios sang paghimo niya sing saad kay Abraham, sanglit nga wala sia sing bisan sin-o nga sumpaan nga daku pa, nagsumpa sia sa iya kaugalingon"
                },
                "14": {
                    "verse_nr": "14",
                    "verse": "nga nagasiling, \u201cMatuud gid pakamaayohon ko ikaw kag pabuaron ko ikaw.\u201d"
                },
                "15": {
                    "verse_nr": "15",
                    "verse": "Kag sa amo si Abraham sang nakabatas sing mapailubon, nakaagum sang saad."
                },
                "16": {
                    "verse_nr": "16",
                    "verse": "Ang mga tawo sa pagkamatuud nagasumpa sa daku pa sa ila, kag sa tagsa ka kasuayon nila ang sumpa katapusan sa pagpalig-on."
                },
                "17": {
                    "verse_nr": "17",
                    "verse": "Gani sang buut ang Dios magpakita sing maathag pa sa mga manunubli sang saad sang pagkadimabalhinon sang iya katuyoan, nagpatunga sia nga may sumpa"
                },
                "18": {
                    "verse_nr": "18",
                    "verse": "agud nga paagi sa duha ka butang nga dimabalhinon, nga sa sini indi mahimo nga ang Dios magbutig, kita nga nagpalagyo sa pagdangup may mapag-on nga pagpabaskug sa pagdakup sang paglaum nga ginabutang sa aton atubang."
                },
                "19": {
                    "verse_nr": "19",
                    "verse": "Aton ini subong nga sinipit sang kalag nga malig-on kag dimationg, isa ka paglaum nga nagasulud tubtub sa sulud sang kumbung"
                },
                "20": {
                    "verse_nr": "20",
                    "verse": "diin si Jesus nag-una tungud sa aton, nga nanginpinakamataas nga sacerdote sa gihapon sa paagi ni Melquisedec."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kay ining Melquisedec, hari sang Salem, sacerdote sang Dios nga labing mataas, nagsugata kay Abraham nga nagapauli gikan sa pagpamatay sang mga hari kag nagpakamaayo sa iya"
                },
                "2": {
                    "verse_nr": "2",
                    "verse": "kag sa iya si Abraham naghatag sing ikapulo nga bahin sang tanan nga butang. Sia amo ang nahauna, kon sayoron ang iya ngalan, hari sang pagkamatarung, kag niyan sia hari man sang Salem, kon sayoron, hari sang paghidait."
                },
                "3": {
                    "verse_nr": "3",
                    "verse": "Sia walay amay ukon iloy ukon kaliwatan, kag walay pamuno sang mga adlaw ukon katapusan sang kabuhi, kondi kaangay sa Anak sang Dios nagapadayon sia nga sacerdote sa gihapon."
                },
                "4": {
                    "verse_nr": "4",
                    "verse": "Tan-awa kon daw ano kadaku sia! Si Abraham nga patriarca naghatag sa iya sing ikapulo sang mga inagaw."
                },
                "5": {
                    "verse_nr": "5",
                    "verse": "Kag yadtong mga kaliwatan ni Levi nga nagabaton sang pagkasacerdote may sogo sa pagkuha sang mga ikapulo sa katawohan sono sa kasogoan, kon sayoron, sa ila mga kauturan, bisan ini sila naggikan man sa kay Abraham."
                },
                "6": {
                    "verse_nr": "6",
                    "verse": "Apang ining tawo nga wala sa ila kaliwatan nagbaton sing mga ikapulo kay Abraham kag nagpakamaayo sa iya nga nakabaton sang mga saad."
                },
                "7": {
                    "verse_nr": "7",
                    "verse": "Indi masuay nga ang kubus ginapakamaayo sang mataas pa."
                },
                "8": {
                    "verse_nr": "8",
                    "verse": "Diri ang mga tawo nga mamalatyon nagabaton sing mga ikapulo; didto, paagi sa isa nga ginasaksihan nga nagakabuhi sia."
                },
                "9": {
                    "verse_nr": "9",
                    "verse": "Sarang masiling nga si Levi iya nga nagabaton sing ikapulo, nagbayad sing mga ikapulo paagi kay Abraham"
                },
                "10": {
                    "verse_nr": "10",
                    "verse": "kay wala pa sia matawo sa iya ulang sang ginsugata sia ni Melquisedec."
                },
                "11": {
                    "verse_nr": "11",
                    "verse": "Karon kon ang kahimpitan sarang madangat paagi sa pagkasacerdote nga Levinhon (kay sa idalum sini nakabaton ang katawohan sang kasogoan), ano pa bala ang kinahanglan nga magtindug ang isa ka sacerdote sa paagi ni Melquisedec, sa baylo nga sa paagi ni Aaron?"
                },
                "12": {
                    "verse_nr": "12",
                    "verse": "Kay kon may pagbaylo sa pagkasacerdote, may kinahanglan ang pagbaylo man sa kasogoan."
                },
                "13": {
                    "verse_nr": "13",
                    "verse": "Kay sia nga nahanungud sa iya ginasiling ining mga butang nagikan sa isa ka kabikahan, nga gikan sini wala gid sing nakaalagad sa halaran."
                },
                "14": {
                    "verse_nr": "14",
                    "verse": "Kay maathag nga ang aton Ginoo nagikan sa Juda, kag nahanungud sinang kabikahan walay ginpamolong si Moises nahanungud sa mga sacerdote."
                },
                "15": {
                    "verse_nr": "15",
                    "verse": "Ini maathag pa gid kon sa kaangay ni Melquisedec may nagabangon nga isa pa ka sacerdote"
                },
                "16": {
                    "verse_nr": "16",
                    "verse": "nga nanginsacerdote, indi sono sa kinahanglanon sang kasogoan nahanungud sa lawasnon nga kaliwatan kondi sa gahum sang kabuhi nga dimalaglag."
                },
                "17": {
                    "verse_nr": "17",
                    "verse": "Kay ginasaksi nahanungud sa iya,\n\u201cIkaw ang sacerdote sa gihapon,\nsono sa paagi ni Melquisedec.\u201d"
                },
                "18": {
                    "verse_nr": "18",
                    "verse": "Sa isa ka bagay, may pagwala sang una nga sogo bangud sang pagkaluya kag pagkawalay kapuslanan sini"
                },
                "19": {
                    "verse_nr": "19",
                    "verse": "(kay walay bisan ano nga ginhimpit sang kasogoan); sa isa ka bagay, ang maayo pa nga paglaum ginapasulud, nga paagi sini nagapalapit kita sa Dios."
                },
                "20": {
                    "verse_nr": "20",
                    "verse": "Kag ini wala makulangi sing pagsumpa."
                },
                "21": {
                    "verse_nr": "21",
                    "verse": "Ang mga nanginsacerdote anay nagkuha sang ila palangakoan sa walay sumpa, apang ini sia ginsilingan nga may sumpa,\n\u201cNagsumpa ang Ginoo\nkag indi sia magbalhin sang iya painoino,\n\u2018Ikaw sacerdote sa gihapon.\u2019\u201d"
                },
                "22": {
                    "verse_nr": "22",
                    "verse": "Ini nagahimo kay Jesus nga kalig-onan sang maayo pa nga katipan."
                },
                "23": {
                    "verse_nr": "23",
                    "verse": "Ang nahaunang mga sacerdote madamu, bangud nasablagan sila sang kamatayon sa pagpadayon sa palangakoan"
                },
                "24": {
                    "verse_nr": "24",
                    "verse": "apang sia nagapadayon sa iya pagkasacerdote bangud nga nagakabuhi sia sing dayon."
                },
                "25": {
                    "verse_nr": "25",
                    "verse": "Gani sarang sia sa tanan nga tion sa pagluwas sa ila nga nagapalapit sa Dios paagi sa iya, sanglit nagakabuhi sia gihapon sa pagpatunga nga nagatabang sa ila."
                },
                "26": {
                    "verse_nr": "26",
                    "verse": "Kay nagakaigo nga may amo kita nga pinakamataas nga sacerdote, balaan, walay kasawayan, walay dagta, nagapahain sa mga makasasala, ginbayaw nga mataas pa sa mga langit."
                },
                "27": {
                    "verse_nr": "27",
                    "verse": "Wala sia sing kinahanglan, subong sadtong pinakamataas nga mga sacerdote, sa paghalad adlawadlaw, sa nahauna tungud sa iya kaugalingon nga mga sala kag ugaling tungud sa mga sala sang katawohan; ini ginhimo niya sing makaisa gid lang sang paghalad niya sang iya kaugalingon."
                },
                "28": {
                    "verse_nr": "28",
                    "verse": "Sa pagkamatuud, ang kasogoan nagatangdo sang mga tawo sa ila kaluyahon subong nga mga sacerdote, apang ang polong sang sumpa, nga nag-abut sing olihi pa sa kasogoan, nagatangdo sang Anak nga nahimpit sing dayon."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Karon ang alibutud sang ginasiling naton amo ini: may amo kita nga pinakamataas nga sacerdote, nga nagalingkod sa too sang trono sang Pagkahalangdon sa langit"
                },
                "2": {
                    "verse_nr": "2",
                    "verse": "alagad sa santuario kag sa matuud nga kayangkayang nga ginpatindug indi sang tawo kondi sang Ginoo."
                },
                "3": {
                    "verse_nr": "3",
                    "verse": "Kay ang tagsa ka pinakamataas nga sacerdote ginatangdoan sa paghalad sing mga dolot kag mga halad; gani kinahanglan nga ining sacerdote man may iya nga inughalad."
                },
                "4": {
                    "verse_nr": "4",
                    "verse": "Karon kon sia yari sa duta, indi sia manginsacerdote nga mas-a, kay may mga sacerdote nga nagahalad sang mga dolot sono sa kasogoan."
                },
                "5": {
                    "verse_nr": "5",
                    "verse": "Sila nagaalagad sang hinuwad kag landong sang langitnon nga santuario; kay sang si Moises manugpatindug sang kayangkayang, sia gintudloan sang Dios, nga nagasiling, \u201cTatapa nga himoon mo ang tanan nga butang sono sa huwaran nga ginpakita sa imo sa bukid.\u201d"
                },
                "6": {
                    "verse_nr": "6",
                    "verse": "Apang karon, nakaagum si Cristo sing isa ka pag-alagdan nga labing maayo pa sang sa daan subong nga ang katipan nga sia amo ang manugpatunga maayo pa, sanglit ini ginhimo sa maayo pa nga mga saad."
                },
                "7": {
                    "verse_nr": "7",
                    "verse": "Kay kon yadtong nahaunang katipan walay sayup, wala na kuntani sing kinahanglan sang ikaduha."
                },
                "8": {
                    "verse_nr": "8",
                    "verse": "Kay nakakita sia sing sayup sa ila sang nagasiling sia:\n\u201cAng mga adlaw magaabut, nagasiling ang Ginoo,\nnga magahimo ako sing bag-ong katipan kaupud sa panimalay sang Israel\nkag kaupud sa panimalay sang Juda"
                },
                "9": {
                    "verse_nr": "9",
                    "verse": "indi kaangay sa katipan nga ginhimo ko sa ila mga ginikanan\nsang adlaw nga ginkaptan ko sila sa kamut\nsa pagpagowa sa ila gikan sa duta sang Egipto;\nkay wala sila magpadayon sa akon katipan,\nkag gani wala ako magsapak sa ila, nagasiling ang Ginoo."
                },
                "10": {
                    "verse_nr": "10",
                    "verse": "Ini amo ang katipan nga akon himoon kaupud sa panimalay sang Israel\nsa tapus sadtong mga adlaw, nagasiling ang Ginoo:\nIbutang ko ang akon mga kasogoan sa ila mga hunahuna,\nkag sa ila mga tagiposoon isulat ko sila,\nkag mangin-Dios ako nila,\nkag sila manginkatawohan nakon."
                },
                "11": {
                    "verse_nr": "11",
                    "verse": "Kag indi na sila ang tagsatagsa magtudlo sa iya kasimanwa\nukon ang tagsatagsa sa iya utud, nga nagasiling, \u2018Kilalaha ang Ginoo,\u2019\nkay ang tanan magakilala sa akon,\nkutub sa labing kubus tubtub sa labing daku sa ila."
                },
                "12": {
                    "verse_nr": "12",
                    "verse": "Kay magamaloloy-on ako sa ila mga kalautan\nkag ang ila mga sala indi ko na pag dumdumon.\u201d"
                },
                "13": {
                    "verse_nr": "13",
                    "verse": "Sa iya pagbungat sang bag-ong katipan ginpakadaan niya ang nahauna. Apang ang nagadaan kag nagakatigulang malapit sa pagkawala."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Karon bisan ang nahaunang katipan may mga pagsolondan tungud sa panimbahon kag may santuario nga kalibutanon."
                },
                "2": {
                    "verse_nr": "2",
                    "verse": "Kay ang isa ka kayangkayang gin-aman, ang sa gowa, diin ang candelero kag ang latok kag ang tinapay nga pahayag; ini gintawag ang Duug nga Balaan."
                },
                "3": {
                    "verse_nr": "3",
                    "verse": "Sa likod sang ikaduhang kumbung nagtindug ang kayangkayang nga gintawag ang Duug nga Balaan gid"
                },
                "4": {
                    "verse_nr": "4",
                    "verse": "nga may halaran nga bulawan sang incienso kag ang kaban sang katipan nga nataklapan sa palibut sing bulawan, diin ang suludlan nga bulawan nga nasudlan sang mana, kag ang sungkud ni Aaron nga nagpanalingsing, kag ang mga tapitapi sang katipan"
                },
                "5": {
                    "verse_nr": "5",
                    "verse": "sa ibabaw sini ang mga querubin sang himaya nga nagalandong sa lingkoran nga pakilooyan. Nahanungud sining mga butang indi kita karon makahambal sing talaid."
                },
                "6": {
                    "verse_nr": "6",
                    "verse": "Ining mga pag-aman nga nahimo sing subong, ang mga sacerdote nagasulud sing dalayon sa nagowa nga kayangkayang, nga nagatuman sang mga hilikoton sang ila pag-alagdan"
                },
                "7": {
                    "verse_nr": "7",
                    "verse": "apang sa ikaduha nagasulud ang pinakamataas nga sacerdote nga isa lamang, kag makaisa sa isa ka tuig, kag indi nga wala sing dala nga dugo nga ginahalad niya tungud sa iya kaugalingon kag tungud sa mga sayup sang katawohan."
                },
                "8": {
                    "verse_nr": "8",
                    "verse": "Ang Espiritu Santo nagapahangup sini nga ang dalan pakadto sa santuario wala pa mabuksi sa nagatindug pa ang nagowa nga kayangkayang"
                },
                "9": {
                    "verse_nr": "9",
                    "verse": "(nga amo ang paanggid sang tion nga karon). Sono sa sining paagi, ginahalad ang mga dolot kag mga halad nga indi makahimpit sang kaisipan sang manugsimba"
                },
                "10": {
                    "verse_nr": "10",
                    "verse": "apang nahanungud lamang sa kalan-on kag ilimnon kag sarisari nga mga pagpanghugas, mga pagsolondan tungud sa lawas nga ginpatuman tubtub sa tion sang pagbaylo."
                },
                "11": {
                    "verse_nr": "11",
                    "verse": "Apang sang nagpahayag si Cristo nga pinakamataas nga sacerdote sang maayong mga butang nga nag-abut na, niyan paagi sa daku pa kag himpit pa nga kayangkayang (nga wala paghimoa sang mga kamut, nga kon sayoron, indi sa sining tinuga)"
                },
                "12": {
                    "verse_nr": "12",
                    "verse": "nagsulud sia sing makaisa gid lang sa Duug nga Balaan, nga wala nagadala sang dugo sang mga kanding kag mga tinday sang baka kondi sang iya kaugalingon nga dugo, sa amo nakatigayon sing pagtubus nga dayon."
                },
                "13": {
                    "verse_nr": "13",
                    "verse": "Kay kon ang pagwisik sa mga nadagtaan sang dugo sang mga kanding kag lalaking mga baka kag sang mga abo sang tinday nga baka nga babayi nga nagapakabalaan nga sa katinloan sang unud"
                },
                "14": {
                    "verse_nr": "14",
                    "verse": "daw ano pa gid ang dugo ni Cristo, nga paagi sa Espiritu nga dayon naghalad sang iya kaugalingon nga walay dagta sa Dios, nga makatinlo sang inyo kaisipan gikan sa patay nga mga buhat sa pag-alagad sa Dios nga buhi."
                },
                "15": {
                    "verse_nr": "15",
                    "verse": "Busa sia amo ang manugpatunga sang bag-ong katipan, agud nga ang mga ginatawag makabaton sang saad sang panublion nga dayon, sanglit ang kamatayon natabo nga nagatubus sa ila gikan sa mga paglapas sa idalum sang nahaunang katipan."
                },
                "16": {
                    "verse_nr": "16",
                    "verse": "Kay kon may yara nga katipan, ang kamatayon sang taghimo sini kinahanglan gid."
                },
                "17": {
                    "verse_nr": "17",
                    "verse": "Kay ang katipan matuman kon may kamatayon lamang, sanglit wala ini ginapatuman samtang nagakabuhi pa ang taghimo."
                },
                "18": {
                    "verse_nr": "18",
                    "verse": "Gani ang nahaunang katipan wala mapamatud-i sa walay dugo."
                },
                "19": {
                    "verse_nr": "19",
                    "verse": "Kay sang napamolong ni Moises sa bug-os nga katawohan ang tagsa ka sogo sang kasogoan, ginkuha niya ang dugo sang mga tinday nga baka kag sang mga kanding, nga may tubig kag dilana nga escarlata kag hisopo, kag ginwisikan ang tolon-an gid kag ang bug-os nga katawohan"
                },
                "20": {
                    "verse_nr": "20",
                    "verse": "nga nagasiling, \u201cIni amo ang dugo sang katipan nga ginsogo sang Dios sa inyo.\u201d"
                },
                "21": {
                    "verse_nr": "21",
                    "verse": "Kag sa among bagay ginwisikan niya sing dugo ang kayangkayang kag ang tanan nga galamiton sa panimbahon."
                },
                "22": {
                    "verse_nr": "22",
                    "verse": "Sa pagkamatuud, sa idalum sang kasogoan daw ang tanan nga butang ginapaputli sang dugo, kag sa walay pagpaagay sang dugo walay kapatawaran sang mga sala."
                },
                "23": {
                    "verse_nr": "23",
                    "verse": "Sa amo kinahanglan nga ang mga hinuwad sang mga butang nga langitnon pagputlion sa sining mga tulumanon, apang ang mga butang gid nga langitnon sa maayo pa nga mga halad sang sa sini."
                },
                "24": {
                    "verse_nr": "24",
                    "verse": "Kay si Cristo nagsulud, indi sa santuario nga ginhimo sang mga kamut, nga kaangay sang matuud, kondi sa langit gid, karon sa pagpahayag sa atubangan sang Dios tungud sa aton."
                },
                "25": {
                    "verse_nr": "25",
                    "verse": "Indi nga maghalad pa sia sing liwatliwat sang iya kaugalingon, subong sang pinakamataas nga sacerdote nga nagasulud sa Balaan nga Duug tuigtuig nga may dugo nga indi iya kaugalingon"
                },
                "26": {
                    "verse_nr": "26",
                    "verse": "kay niyan dapat sia kuntani mag-antus sing liwatliwat kutub sa pagpasad sang kalibutan. Apang karon, sa makaisa gid lang sa katapusan sang katuigan nagpahayag sia sa pagwala sang sala paagi sa paghalad sang iya kaugalingon."
                },
                "27": {
                    "verse_nr": "27",
                    "verse": "Kag sa bagay nga gintangdo sa mga tawo nga mapatay sing makaisa, kag sa tapus sina ang paghukom"
                },
                "28": {
                    "verse_nr": "28",
                    "verse": "subong man si Cristo, nga nahalad sing makaisa sa pagdala sang mga sala sang madamu, magapahayag sa ikaduha, nga walay kalabtanan sa sala kondi sa pagluwas sang mga nagahulat sing makugihon sa iya."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Kay sanglit ang kasogoan may landong lamang sang maayong mga butang nga palaabuton sa baylo sang matuud nga dagway nila, indi nga mas-a ini, paagi sa amo nga mga halad nga ginahalad nila sing dalayon tuigtuig, makahimpit sang mga nagapalapit."
                },
                "2": {
                    "verse_nr": "2",
                    "verse": "Kon indi, wala bala sila kuntani gin-untat sa paghalad? Kon ang mga manugsimba natinloan sing makaisa, wala na sila sing pagbatiag sang sala."
                },
                "3": {
                    "verse_nr": "3",
                    "verse": "Apang sa sining mga halad may pagpahanumdum tuigtuig sang sala."
                },
                "4": {
                    "verse_nr": "4",
                    "verse": "Kay indi mahimo nga ang dugo sang mga lalaking baka kag sang mga kanding magkuha sang mga sala."
                },
                "5": {
                    "verse_nr": "5",
                    "verse": "Gani, sang pag-abut ni Cristo sa kalibutan, nagsiling sia,\n\u201cIndi ka buut sang mga halad kag mga dolot,\nkondi gin-amanan mo ako sing lawas"
                },
                "6": {
                    "verse_nr": "6",
                    "verse": "sa mga halad nga sinonog kag mga halad tungud sa sala wala ka sing kalipay."
                },
                "7": {
                    "verse_nr": "7",
                    "verse": "Niyan nagsiling ako, \u2018Yari karon, nagaabut ako sa paghimo sang imo kabubut-on, O Dios,\u2019\nsubong nga nasulat nahanungud sa akon sa linokot nga tolon-an.\u201d"
                },
                "8": {
                    "verse_nr": "8",
                    "verse": "Sang nagsiling sia sa ibabaw, \u201cIndi ka buut ukon nahamuut sa mga halad kag mga dolot kag mga halad-nga-sinonog kag mga halad-tungud-sa-sala\u201d (ini sila ginahalad sono sa kasogoan)"
                },
                "9": {
                    "verse_nr": "9",
                    "verse": "niyan nagsiling pa sia, \u201cYari karon, nagakari ako sa paghimo sang imo kabubut-on.\u201d Ginakuha niya ang nahauna agud nga mapasad niya ang ikaduha."
                },
                "10": {
                    "verse_nr": "10",
                    "verse": "Kag paagi sa sinang kabubut-on ginapakabalaan kita paagi sa paghalad sang lawas ni Jesu-Cristo sing makaisa gid lang."
                },
                "11": {
                    "verse_nr": "11",
                    "verse": "Kag ang tagsa ka sacerdote nagatindug adlawadlaw sa iya pag-alagdan, nga nagahalad sing liwatliwat sang amo nga mga halad, nga indi gid makakuha sang mga sala."
                },
                "12": {
                    "verse_nr": "12",
                    "verse": "Apang sang nakahalad si Cristo sing isa ka halad nga sa gihapon, tungud sa mga sala, naglingkod sia sa too sang Dios"
                },
                "13": {
                    "verse_nr": "13",
                    "verse": "niyan sa paghulat tubtub nga ang iya mga kaaway mahimo nga palatungan sang iya mga tiil."
                },
                "14": {
                    "verse_nr": "14",
                    "verse": "Kay bangud sa isa ka halad nahimpit niya sing dayon ang mga ginpakabalaan."
                },
                "15": {
                    "verse_nr": "15",
                    "verse": "Kag ang Espiritu Santo man nagasaksi sa aton; kay sa tapus nga nakasiling sia"
                },
                "16": {
                    "verse_nr": "16",
                    "verse": "\u201cAmo ining katipan nga himoon ko sa ila\nsa tapus sadtong mga adlaw, nagasiling ang Ginoo:\nIbutang ko ang akon mga kasogoan sa ila mga tagiposoon,\nkag sa ila mga hunahuna isulat ko ini sila,\u201d"
                },
                "17": {
                    "verse_nr": "17",
                    "verse": "niyan nagsiling sia,\n\u201cAng ila mga sala kag ang ila mga kalautan indi ko na pagdumdumon.\u201d"
                },
                "18": {
                    "verse_nr": "18",
                    "verse": "Kon may kapatawaran sini sa ila, wala na sing halad tungud sa sala."
                },
                "19": {
                    "verse_nr": "19",
                    "verse": "Busa, mga kauturan, sanglit may pagsalig kita sa pagsulud sa santuario paagi sa dugo ni Jesus"
                },
                "20": {
                    "verse_nr": "20",
                    "verse": "paagi sa dalanon nga bag-o kag buhi nga iya ginbuksan tungud sa aton, paagi sa kumbung, kon sayoron, sa iya unud"
                },
                "21": {
                    "verse_nr": "21",
                    "verse": "kag sanglit may daku kita nga sacerdote sa balay sang Dios"
                },
                "22": {
                    "verse_nr": "22",
                    "verse": "magpalapit kita nga may bunayag nga tagiposoon sa bug-os nga kalig-onan sang pagtoo, nga nawisikan sing matinlo ang aton mga tagiposoon gikan sa malaut nga kaisipan kag nahugasan ang aton mga lawas sa tubig nga matinlo."
                },
                "23": {
                    "verse_nr": "23",
                    "verse": "Lig-onon ta ang pagtu-ad sang aton paglaum nga indi mationg, kay matutum sia nga nagsaad"
                },
                "24": {
                    "verse_nr": "24",
                    "verse": "kag magpatugsiling kita kon paano ang pagpukaw sa isa kag isa sa gugma kag maayong mga buhat"
                },
                "25": {
                    "verse_nr": "25",
                    "verse": "nga wala nagabiya sang aton pagtilipon sing tingub, subong sang kinabatasan sang iban, kondi nagalinaygayay ang isa kag isa, kag labi pa gid sa ginatan-aw ninyo nga nagapalapit ang Adlaw."
                },
                "26": {
                    "verse_nr": "26",
                    "verse": "Kay kon magpakasala kita sing kinabubut-on sa tapus nga aton nabaton ang pagkilala sang kamatooran, wala na sing halad tungud sa mga sala"
                },
                "27": {
                    "verse_nr": "27",
                    "verse": "kondi ang makahaladluk nga paghulat sang paghukom, kag kasingkal sang kalayo nga magalamon sang mga kasumpung."
                },
                "28": {
                    "verse_nr": "28",
                    "verse": "Ang nakalalis sang kasogoan ni Moises mapatay sa walay kalooy sa pagpamatuud sang duha ukon tatlo ka saksi."
                },
                "29": {
                    "verse_nr": "29",
                    "verse": "Daw ano pa kapait nga silot sa hunahuna ninyo ang takus nga pag-ihukom sa iya nga nagsikway sang Anak sang Dios, kag nagpakadibalaan sang dugo sang katipan nga sa amo ginpakabalaan sia, kag nagpasipala sa Espiritu sang bugay?"
                },
                "30": {
                    "verse_nr": "30",
                    "verse": "Kay kilala naton ang nagsiling, \u201cAkon ang pagtimalus, ako ang magabalus.\u201d Kag liwat, \u201cAng Ginoo magahukom sang iya katawohan.\u201d"
                },
                "31": {
                    "verse_nr": "31",
                    "verse": "Makahaladluk nga butang nga maholog sa mga kamut sang Dios nga buhi."
                },
                "32": {
                    "verse_nr": "32",
                    "verse": "Apang panumduma ninyo ang nahaunang mga adlaw diin, sa tapus na kamo maiwagan, ginbatas ninyo ang daku nga pagsumpung sang mga pag-antus"
                },
                "33": {
                    "verse_nr": "33",
                    "verse": "nga kon kaisa nagaantus sing mga pagpasipala kag kangitngitan sa dayag, kag kon kaisa nangin-umalambit upud sang mga ginhimoan sini."
                },
                "34": {
                    "verse_nr": "34",
                    "verse": "Kay may kalooy kamo sa mga binilanggo, kag ginbaton ninyo sing malipayon ang paglugus sang inyo mga pagkabutang, sanglit nga nakahibalo kamo nga kamo inyo may maayo pa nga pagkabutang kag isa nga nagapadayon."
                },
                "35": {
                    "verse_nr": "35",
                    "verse": "Busa indi ninyo pag-isikway ang inyo pagsalig, nga may daku nga balus."
                },
                "36": {
                    "verse_nr": "36",
                    "verse": "Kay may kinahanglan kamo sang pagbatas agud nga mahimo ninyo ang kabubut-on sang Dios kag mabaton ang saad."
                },
                "37": {
                    "verse_nr": "37",
                    "verse": "\u201cKay sa madali na lamang,\nkag ang nagaabut magaabut kag indi maglantang"
                },
                "38": {
                    "verse_nr": "38",
                    "verse": "apang ang akon matarung magakabuhi sa pagtoo,\nkag kon mag-isul sia,\nang akon kalag walay kahamuut sa iya.\u201d"
                },
                "39": {
                    "verse_nr": "39",
                    "verse": "Apang indi kita gikan sa mga nagaisul kag ginalaglag, kondi sa mga may pagtoo kag nagatipig sang ila mga kalag."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Karon ang pagtoo amo ang kasigurohan sang mga butang nga ginalauman, ang pagpamatuud sang mga butang nga indi makita."
                },
                "2": {
                    "verse_nr": "2",
                    "verse": "Kay sa sini ang mga tigulang nakaagum sing diosnon nga pagkahamuut."
                },
                "3": {
                    "verse_nr": "3",
                    "verse": "Bangud sa pagtoo nahangup ta nga nahimo ang kalibutan paagi sa polong sang Dios, sa bagay nga ang makita nahimo gikan sa mga butang nga dimakita."
                },
                "4": {
                    "verse_nr": "4",
                    "verse": "Bangud sa pagtoo si Abel nagdolot sa Dios sing maayo pa nga halad sang kay Cain, nga paagi sini nakaagum sia sing pagkahamuut subong nga matarung, ang Dios nagasaksi sa pagbaton sang iya mga dolot; sia napatay, apang paagi sa iya pagtoo sia nagahambal pa."
                },
                "5": {
                    "verse_nr": "5",
                    "verse": "Bangud sa pagtoo si Enoc ginliton agud nga indi sia mapatay; kag wala sia makita, bangud nga ginliton sia sang Dios. Karon sa wala pa sia maliton napamatud-an sia nga nakapahamuut sa Dios."
                },
                "6": {
                    "verse_nr": "6",
                    "verse": "Kag sa walay pagtoo indi mahimo ang pagpahamuut sa iya. Kay ang nagapalapit sa Dios kinahanglan magtoo nga amo sia kag nga sia manugbalus sa mga nagapangita sa iya."
                },
                "7": {
                    "verse_nr": "7",
                    "verse": "Bangud sa pagtoo si Noe, sang ginpaandaman sang Dios nahanungud sa mga butang nga wala pa makita, nagtuman kag nagtukud sing arca sa pagluwas sang iya panimalay; paagi sini gintagudilian niya ang kalibutan kag nanginmanunubli sang pagkamatarung nga nagaabut paagi sa pagtoo."
                },
                "8": {
                    "verse_nr": "8",
                    "verse": "Bangud sa pagtoo si Abraham nagtuman sang gintawag sia sa pagkadto sa duug nga iya batonon nga panublion; kag naglakat sia, nga wala makahibalo kon diin sia makadto."
                },
                "9": {
                    "verse_nr": "9",
                    "verse": "Bangud sa pagtoo nanginmanlulugayaw sia sa duta sang saad, subong sa duta nga indi iya, nga nagapuyo sa mga layanglayang upud kay Isaac kag kay Jacob, ang mga masigkamanunubli niya sang amo nga saad."
                },
                "10": {
                    "verse_nr": "10",
                    "verse": "Kay ginpangita niya ang banwa nga may mga sadsaran, nga ang manunukud kag manugbuhat sini amo ang Dios."
                },
                "11": {
                    "verse_nr": "11",
                    "verse": "Bangud sa pagtoo bisan si Sara gid nakabaton sing gahum sa pagpanamkon, bisan sang nagtaliwan na sia sa panuigon, sanglit gin-isip niya nga matutum ang nagsaad."
                },
                "12": {
                    "verse_nr": "12",
                    "verse": "Busa gikan sa isa, kag sia nga daw patay na, natawo ang mga kaliwatan nga subong kadamu sang mga bitoon sang langit kag subong sang mga balas nga dimaisip sa baybayon."
                },
                "13": {
                    "verse_nr": "13",
                    "verse": "Ini sila tanan napatay sa pagtoo, nga wala makabaton sang ginsaad, kondi nga nakakita sini kag nakaabiabi sini gikan sa malayo, kag nakatu-ad nga mga dumoloong kag mga umalagi sila sa duta."
                },
                "14": {
                    "verse_nr": "14",
                    "verse": "Kay ang mga nagasiling sang amo nagapahayag nga nagapangita sila sing duta nga ila kaugalingon."
                },
                "15": {
                    "verse_nr": "15",
                    "verse": "Kon matuud nga ginpanumdum nila yadtong duta nga ila ginhalinan, may kahigayonan sila kuntani sa pagbalik."
                },
                "16": {
                    "verse_nr": "16",
                    "verse": "Apang karon, nagahandum sila sang duta nga maayo pa, nga amo, ang langitnon. Busa ang Dios wala mahuya nga pagtawgon nga ila Dios, kay nakaaman sia sa ila sing banwa."
                },
                "17": {
                    "verse_nr": "17",
                    "verse": "Bangud sa pagtoo si Abraham, sang gintilawan, naghalad kay Isaac, kag sia nga nakabaton sang mga saad handa sa paghalad sang iya bugtong nga anak"
                },
                "18": {
                    "verse_nr": "18",
                    "verse": "nga nahanungud sa iya ginsiling, \u201cSa kay Isaac paghingalanan ang imo mga kaliwatan.\u201d"
                },
                "19": {
                    "verse_nr": "19",
                    "verse": "Sia nagkabig nga ang Dios makasarang sa pagbanhaw sang mga tawo bisan gikan sa mga patay; gani, sa halimbawa, ginbaton niya sia liwat."
                },
                "20": {
                    "verse_nr": "20",
                    "verse": "Bangud sa pagtoo ginpakamaayo ni Isaac si Jacob kag si Esau nahanungud sa mga kabulahanan nga palaabuton."
                },
                "21": {
                    "verse_nr": "21",
                    "verse": "Bangud sa pagtoo si Jacob, sang tagumatayon sia, nagpakamaayo sang tagsa sang mga anak ni Jose, nga nagasimba nga nagadunguk sa puno sang iya sungkud."
                },
                "22": {
                    "verse_nr": "22",
                    "verse": "Bangud sa pagtoo si Jose, sang malapit na ang katapusan sang iya kabuhi, naghinambit sang pagtaliwan sang mga anak ni Israel kag naghatag sing mga sogo nahanungud sang iya mga tul-an."
                },
                "23": {
                    "verse_nr": "23",
                    "verse": "Bangud sa pagtoo si Moises, sang natawo, gintago sang iya mga ginikanan sing tatlo ka bulan, kay nakita nila nga maayoayo sia nga bata; kag wala sila mahadluk sa sogo sang hari."
                },
                "24": {
                    "verse_nr": "24",
                    "verse": "Bangud sa pagtoo si Moises, sang daku na sia, nagdumili nga pagtawgon nga anak sang babaying anak ni Faraon"
                },
                "25": {
                    "verse_nr": "25",
                    "verse": "nga nagapasulabi sa pag-ambit sang pagpintas kaupud sa katawohan sang Dios sang sa pag-agum sang umalagi nga mga pagpangalipay sang sala."
                },
                "26": {
                    "verse_nr": "26",
                    "verse": "Ginkabig niya ang pagtamay nga gin-antus tungud sa Cristo nga daku pa nga manggad sang sa mga bahandi sa Egipto kay nagtan-aw sia sa balus."
                },
                "27": {
                    "verse_nr": "27",
                    "verse": "Bangud sa pagtoo ginbayaan niya ang Egipto, nga wala nagakahadluk sa kaakig sang hari; kay nagbatas sia subong nga nagatan-aw sa iya nga dimakita."
                },
                "28": {
                    "verse_nr": "28",
                    "verse": "Bangud sa pagtoo ginhiwat niya ang Pascua kag ginwisik ang dugo, agud nga ang Manuglaglag sang mga panganay indi magtandug sa ila."
                },
                "29": {
                    "verse_nr": "29",
                    "verse": "Bangud sa pagtoo nagtabok ang katawohan sa Dagat nga Mapula subong sang sa mamala nga duta; apang ang mga Egiptohanon, sang nagpangahas sila sa paghimo sing amo, nagkalumus."
                },
                "30": {
                    "verse_nr": "30",
                    "verse": "Bangud sa pagtoo nagkapukan ang mga kuta sang Jerico sa tapus nga nalibut ini sing pito ka adlaw."
                },
                "31": {
                    "verse_nr": "31",
                    "verse": "Bangud sa pagtoo si Rahab nga makihilawason wala mawala upud sa mga dimasinolondon, kay ginbaton niya nga may paghidait ang mga lampitaw."
                },
                "32": {
                    "verse_nr": "32",
                    "verse": "Kag ano pa bala ang isiling ko? Kay kulangon ako sing tion kon magsugid ako nahanungud kay Gideon, kay Barac, kay Samson, kay Jefte, kay David kag kay Samuel kag sang mga manalagna"
                },
                "33": {
                    "verse_nr": "33",
                    "verse": "nga paagi sa pagtoo nakadaug sing mga ginharian, nakahimo sing pagkamatarung, nakaagum sing mga saad, nakapakium sang mga baba sang mga leon"
                },
                "34": {
                    "verse_nr": "34",
                    "verse": "nakapalong sang gahum sang kalayo, nakalikaw sa sulab sang espada, gikan sa kaluyahon nagbakud, naggamhanan sa inaway, nakapapalagyo sang mga hangaway sang mga dumoloong."
                },
                "35": {
                    "verse_nr": "35",
                    "verse": "Ang mga babayi nakabaton sang ila mga patay paagi sa pagkabanhaw. Ang iban ginsakit, nga wala magbaton sang paghilway, agud nga mabanhaw sila sa maayo pa nga kabuhi."
                },
                "36": {
                    "verse_nr": "36",
                    "verse": "Ang iban nag-antus sang pag-uligyat kag paghampak, kag bisan pa sang mga gapus kag pagbilanggo."
                },
                "37": {
                    "verse_nr": "37",
                    "verse": "Ginbato sila, ginpang-utud sa lagari, ginpamatay sa espada; nagdalangdalang sila nga napanaptan sang mga panit sang mga carnero kag mga kanding, nga nawad-an, ginpapiotan, ginpintasan"
                },
                "38": {
                    "verse_nr": "38",
                    "verse": "nga sa ila indi takus ang kalibutan\u2014nagadalangdalang sa mga kamingawan kag kabukiran, kag sa mga lungib kag mga gikab sang duta."
                },
                "39": {
                    "verse_nr": "39",
                    "verse": "Kag ini tanan, bisan napamatud-an sing maayo bangud sa ila pagtoo, wala makabaton sang ginsaad"
                },
                "40": {
                    "verse_nr": "40",
                    "verse": "sanglit ang Dios may natigana nga maayo pa tungud sa aton, nga sa wala kita indi sila maghimpit."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Busa, sanglit ginalibutan kita sing tama kadaku nga panganod sang mga saksi, isikway ta man ang tagsa ka kabug-atan, kag ang sala nga nagatapik gid, kag magdalagan kita nga may pagbatas sang dalaganon nga ginabutang sa aton atubang"
                },
                "2": {
                    "verse_nr": "2",
                    "verse": "nga nagatolok kay Jesus nga pangolo kag manughimpit sang aton pagtoo, nga tungud sa kalipay nga ginbutang sa iya atubang nagbatas sang cruz, nga nagatamay sang kahuluy-an, kag nagalingkod sa too sang trono sang Dios."
                },
                "3": {
                    "verse_nr": "3",
                    "verse": "Talupangda sia nga nagbatas sang amo nga pagsumpung sang mga makasasala batok sa iya kaugalingon, agud nga indi kamo paglapyoon ukon pagpunawon sa inyo mga kalag."
                },
                "4": {
                    "verse_nr": "4",
                    "verse": "Sa inyo pagpanikasug batok sa sala wala pa kamo makapakigsumpung tubtub sa pagpaagay sang inyo dugo."
                },
                "5": {
                    "verse_nr": "5",
                    "verse": "Kag nalimutan bala ninyo ang laygay nga nagapahanumdum sa inyo subong sa mga anak?\u2014\n\u201cAnak ko, dili pagtamaya ang disiplina sang Ginoo,\nukon mapunaw kon silotan ka niya."
                },
                "6": {
                    "verse_nr": "6",
                    "verse": "Kay ang ginahigugma sang Ginoo ginadisiplina niya,\nkag ginahampak ang tagsa ka anak nga ginabaton niya.\u201d"
                },
                "7": {
                    "verse_nr": "7",
                    "verse": "Tungud sa disiplina kinahanglan nga magbatas kamo. Ang Dios nagakabig sa inyo subong nga mga anak; kay sin-o bala ang anak nga wala ginadisiplina sang iya amay?"
                },
                "8": {
                    "verse_nr": "8",
                    "verse": "Kon wala kamo ginadisiplina, diin ang tanan umalambit, niyan mga onon kamo kag indi mga anak."
                },
                "9": {
                    "verse_nr": "9",
                    "verse": "Labut pa, may mga ginikanan kita nga dutan-on sa pagdisiplina sa aton kag ginatahud ta sila. Indi bala kita magpasakup sing labi pa sa Amay sang mga espiritu kag magkabuhi?"
                },
                "10": {
                    "verse_nr": "10",
                    "verse": "Kay sila nagdisiplina sa aton sa malip-ot nga tion sa luyag nila, apang sia nagadisiplina sa aton sa kapuslanan ta, agud nga mangin-umalambit kita sang iya pagkabalaan."
                },
                "11": {
                    "verse_nr": "11",
                    "verse": "Ang tanan nga pagdisiplina sa malip-ot nga tion daw masakit sa baylo nga makalipay; sa olihi nagapatubas ini sing madaiton nga bunga sang pagkamatarung sa mga nahanas sa sini."
                },
                "12": {
                    "verse_nr": "12",
                    "verse": "Busa bayawa ang nagapamuypuy nga mga kamut kag ang maluya nga mga tuhud pabakura"
                },
                "13": {
                    "verse_nr": "13",
                    "verse": "kag maghimo sing mga banas nga matadlong sa inyo mga tiil, agud nga ang piang indi magliw-as kondi hinonoo mag-ayo."
                },
                "14": {
                    "verse_nr": "14",
                    "verse": "Tinguhaa ninyo ang pagpakighidait sa tanan nga tawo, kag ang pagkabalaan nga sa wala ini walay tawo nga makakita sang Ginoo."
                },
                "15": {
                    "verse_nr": "15",
                    "verse": "Tatapa nga walay isa nga makulangan sang bugay sang Dios; nga walay \u201cgamut sang kapaitan\u201d nga mag-ulhot kag magtublag sa inyo, kag bangud sini madagtaan ang madamu"
                },
                "16": {
                    "verse_nr": "16",
                    "verse": "nga walay isa nga magmakihilawason ukon di-espirituhanon subong kay Esau, nga sa isa ka kaonan nagbaligya sang iya pagkapanganay."
                },
                "17": {
                    "verse_nr": "17",
                    "verse": "Kay nahibaloan ninyo nga sang olihi, sang buut sia magpanubli sang pagpakamaayo, ginsikway sia, kay wala na sia sing kahigayonan sa paghinulsul, bisan ginpangita niya ini nga may mga luha."
                },
                "18": {
                    "verse_nr": "18",
                    "verse": "Kay wala kamo magpalapit sa sarang matandug, ang nagadabdab nga kalayo, kag kadudulman, kag sa mangitongito, kag sa bagyo"
                },
                "19": {
                    "verse_nr": "19",
                    "verse": "kag sa tonog sang budyong, kag sa tingug nga bangud sang iya mga polong ang mga nakabati nagpakilooy nga indi na sila paghambalan pa sing mga balita."
                },
                "20": {
                    "verse_nr": "20",
                    "verse": "Kay indi sila makabatas sang ginhatag nga sogo, \u201cKon bisan ang isa ka sapat magtandug sang bukid, batohon ini.\u201d"
                },
                "21": {
                    "verse_nr": "21",
                    "verse": "Sa pagkamatuud, tama kamakahaladluk ang nakita nga si Moises nagsiling, \u201cNagakurug ako sa kahadluk.\u201d"
                },
                "22": {
                    "verse_nr": "22",
                    "verse": "Kondi nagapalapit kamo sa Bukid nga Sion kag sa banwa sang Dios nga buhi, ang Jerusalem nga langitnon, kag sa dimaisip nga mga manugtunda sa malipayon nga pagtilipon"
                },
                "23": {
                    "verse_nr": "23",
                    "verse": "kag sa katilingban sang mga panganay nga nalista sa langit, kag sa hukom nga Dios sang tanan, kag sa mga espiritu sang matarung nga mga tawo nga nahimpit"
                },
                "24": {
                    "verse_nr": "24",
                    "verse": "kag kay Jesus, nga manugpatunga sang bag-o nga katipan, kag sa dugo nga ginwisik nga nagahambal sing maayo pa sang sa dugo ni Abel."
                },
                "25": {
                    "verse_nr": "25",
                    "verse": "Andam kamo nga indi ninyo pag-isikway ang nagahambal. Kay kon wala sila makalikaw sang ginsikway nila ang nagpaandam sa ila sa duta, labi pa gid kita nga indi makalikaw kon kita magbiya sa iya nga nagapaandam gikan sa langit."
                },
                "26": {
                    "verse_nr": "26",
                    "verse": "Ang iya tingug nagtay-ug anay sang duta; apang karon nagsaad sia, \u201cApang liwat pa pagatay-ugon ko indi lamang ang duta kondi man ang langit.\u201d"
                },
                "27": {
                    "verse_nr": "27",
                    "verse": "Ining polong, \u201cApang liwat pa,\u201d nagapahayag sang pagkuha sang gintay-ug, subong sang nahimo, agud nga ang mga butang nga indi matay-ug magpabilin."
                },
                "28": {
                    "verse_nr": "28",
                    "verse": "Busa magpasalamat kita nga nakabaton sing ginharian nga indi matay-ug, kag gani magdolot kita sa Dios sing pagsimba nga kalahamut-an, nga may pagtahud kag kahangawa"
                },
                "29": {
                    "verse_nr": "29",
                    "verse": "kay ang aton Dios amo ang kalayo nga nagapapas."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Padayona ninyo ang gugma sa paghiliutud."
                },
                "2": {
                    "verse_nr": "2",
                    "verse": "Dili kamo malimot sa pagsapopo sa mga dumoloong, kay sa sini ang iban nakaamoma sing mga manugtunda sa wala nila mahibaloi."
                },
                "3": {
                    "verse_nr": "3",
                    "verse": "Dumduma ninyo ang mga yara sa bilanggoan, subong nga daw yara sa bilanggoan upud sa ila; kag sila nga ginapintasan, sanglit nga yara man kamo sa lawas."
                },
                "4": {
                    "verse_nr": "4",
                    "verse": "Paghuptan sing dungganon sang tanan ang pag-asawahay, kag ang higdaan sang pagkasal dipagdagtaan; kay hukman sang Dios ang mga makihilawason kag mga makilahion."
                },
                "5": {
                    "verse_nr": "5",
                    "verse": "Panginluwas kamo sa gugma sa cuarta, kag magcontento sang yara sa inyo; kay sia nagsiling, \u201cIndi ko ikaw nga mas-a pagpalugaw-an ukon pagpatumbayaan ko ikaw.\u201d"
                },
                "6": {
                    "verse_nr": "6",
                    "verse": "Gani sa may pagsalig makasiling kita,\n\u201cAng Ginoo amo ang akon manugtabang,\nindi ako mahadluk;\nano bala ang himoon sang tawo sa akon?\u201d"
                },
                "7": {
                    "verse_nr": "7",
                    "verse": "Dumduma ang inyo mga pangolo, mga tawo nga naghambal sa inyo sang polong sang Dios; talupangda ang kaolihian sang ila kabuhi, kag iloga ang ila pagtoo."
                },
                "8": {
                    "verse_nr": "8",
                    "verse": "Si Jesu-Cristo amo man kahapon kag karon kag sa gihapon."
                },
                "9": {
                    "verse_nr": "9",
                    "verse": "Dili kamo magpadaladala sa sarisari kag tuhay nga mga pagtolon-an; kay maayo nga ang tagiposoon palig-onon sa bugay, indi sa mga kalan-on, nga ang mga nagagawi sa ila wala makapulus."
                },
                "10": {
                    "verse_nr": "10",
                    "verse": "May aton kita nga halaran nga sa sini walay kinamatarung sa pagkaon ang mga nagaalagad sa kayangkayang."
                },
                "11": {
                    "verse_nr": "11",
                    "verse": "Kay ang mga lawas sadtong mga sapat nga ang ila dugo ginadala sang pinakamataas nga sacerdote sa santuario subong nga halad tungud sa sala ginasonog sa gowa sang dologan."
                },
                "12": {
                    "verse_nr": "12",
                    "verse": "Gani si Jesus man nag-antus sa luwas sang gawang agud nga mapakabalaan niya ang katawohan paagi sa iya kaugalingon nga dugo."
                },
                "13": {
                    "verse_nr": "13",
                    "verse": "Busa magkadto kita sa iya sa luwas sang dologan, nga nagadala sang kahuluy-an tungud sa iya."
                },
                "14": {
                    "verse_nr": "14",
                    "verse": "Kay diri wala kita sing banwa nga nagapadayon, kondi nagapangita kita sang banwa nga palaabuton."
                },
                "15": {
                    "verse_nr": "15",
                    "verse": "Niyan paagi sa iya maghalad kita sing dalayon sa Dios sing halad sang pagdayaw, nga amo, ang bunga sang mga bibig nga nagatu-ad sang iya ngalan."
                },
                "16": {
                    "verse_nr": "16",
                    "verse": "Dili malimot sa paghimo sing maayo kag sa pagpanagtag sang yara sa imo, kay sa amo nga mga halad nahamuut ang Dios."
                },
                "17": {
                    "verse_nr": "17",
                    "verse": "Tumana ang mga nagapangolo sa inyo kag magpasakup sa ila; kay nagapulaw sila tungud sa inyo mga kalag, subong nga sila ang magahatag sing husay. Maghimo sila sini nga may kalipay, kag indi nga may pagbakho, kay ina walay kapuslanan sa inyo."
                },
                "18": {
                    "verse_nr": "18",
                    "verse": "Pangamuyo kamo tungud sa amon, kay ginasaligan namon nga may matin-aw kami nga kaisipan, nga nagahandum sa pagpangabuhi sing dungganon sa tanan nga butang."
                },
                "19": {
                    "verse_nr": "19",
                    "verse": "Nagalaygay ako sa inyo sing labi pa gid sa paghimo sini agud nga mapabalik ako sa inyo sa labing madali."
                },
                "20": {
                    "verse_nr": "20",
                    "verse": "Karon ang Dios sang paghidait, nga nagbanhaw sang aton Ginoong Jesus, ang daku nga manugpahalab sang mga carnero, bangud sa dugo sang dayon nga katipan"
                },
                "21": {
                    "verse_nr": "21",
                    "verse": "maghimpit sa inyo sa tagsa ka maayong buhat sa paghimo sang iya kabubut-on, nga nagahikot sa aton sang nahamut-an sa iya itololok, paagi kay Jesu-Cristo; nga sa iya ang himaya sa katuigan kag katuigan. Kabay pa."
                },
                "22": {
                    "verse_nr": "22",
                    "verse": "Nagapakilooy ako sa inyo, mga kauturan, batasa ninyo ang akon polong sang laygay, kay nakasulat ako sa inyo sing malip-ot."
                },
                "23": {
                    "verse_nr": "23",
                    "verse": "Hangpon ninyo nga si Timoteo nga aton utud nabuhian na, nga upud sa iya magapakigkita ako sa inyo kon mag-abut sia sing madali."
                },
                "24": {
                    "verse_nr": "24",
                    "verse": "Abiabiha tanan sila nga nagapangolo sa inyo kag ang tanan nga balaan. Ang mga taga-Italia nagaabiabi sa inyo."
                },
                "25": {
                    "verse_nr": "25",
                    "verse": "Ang bugay manginkaupud ninyo tanan. Kabay pa."
                }
            }
        }
    }
}