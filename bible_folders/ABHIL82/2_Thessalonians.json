{
    "version": "ABHIL82",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo, si Silvano, kag si Timoteo,\nSa iglesia sang mga taga-Tesalonica sa Dios nga aton Amay kag kay Ginoong Jesu-Cristo"
                },
                "2": {
                    "verse_nr": "2",
                    "verse": "Ang bugay sa inyo kag paghidait gikan sa Dios nga Amay kag kay Ginoong Jesu-Cristo."
                },
                "3": {
                    "verse_nr": "3",
                    "verse": "Kinahanglan kami sa gihapon magpasalamat sa Dios tungud sa inyo, mga kauturan, subong nga nagakaigo, bangud nga ang inyo pagtoo nagatubo sing bugana, kag ang gugma sang tagsa sa inyo ayon sa isa kag isa nagadugang."
                },
                "4": {
                    "verse_nr": "4",
                    "verse": "Busa kami amon nagapabugal nahanungud sa inyo sa mga iglesia sang Dios tungud sang inyo pagkalig-on kag pagtoo sa tanan nga paghingabut sa inyo kag sa mga kapipit-an nga inyo ginaantus."
                },
                "5": {
                    "verse_nr": "5",
                    "verse": "Ini amo ang pagpamatuud sang matarung nga paghukom sang Dios, agud nga mangintakus kamo sang ginharian sang Dios, nga tungud sini kamo nagaantus"
                },
                "6": {
                    "verse_nr": "6",
                    "verse": "sanglit sa pagkamatuud ginakabig sang Dios nga matarung ang pagbalus sing kapipit-an sa mga nagapapiot sa inyo"
                },
                "7": {
                    "verse_nr": "7",
                    "verse": "kag sa inyo nga mga ginapapiotan ang paghatag sing kapahuwayan kaupud namun, sa pagpahayag ni Ginoong Jesus gikan sa langit kaupud sang iya gamhanan nga mga manugtunda sa nagadabdab nga kalayo"
                },
                "8": {
                    "verse_nr": "8",
                    "verse": "nga nagatimalus sa mga wala nagakilala sa Dios kag sa mga wala nagatuman sang maayong balita sang aton Ginoong Jesus."
                },
                "9": {
                    "verse_nr": "9",
                    "verse": "Sila magaantus sing silot nga amo ang dayon nga kalaglagan kag pagpahilayo gikan sa atubangan sang Ginoo kag sa himaya sang iya gahum"
                },
                "10": {
                    "verse_nr": "10",
                    "verse": "kon mag-abut sia sinang adlaw nga himayaon sang iya mga balaan, kag katingalahan sang tanan nga nagtoo, bangud nga ang amon pagpamatuud sa inyo gintoohan."
                },
                "11": {
                    "verse_nr": "11",
                    "verse": "Sa among katuyoan nagapangamuyo man kami sing dayon tungud sa inyo, nga ang aton Dios magpakatakus sa inyo sa iya pagtawag, kag magtuman sang tagsa ka maayong pagtapat kag buhat sang pagtoo sa iya gahum"
                },
                "12": {
                    "verse_nr": "12",
                    "verse": "agud nga ang ngalan sang aton Ginoong Jesus paghimayaon sa inyo, kag kamo sa iya, sono sa bugay sang aton Dios kag ni Ginoong Jesu-Cristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Karon nahanungud sa pag-abut sang aton Ginoong Jesu-Cristo kag sang aton pagtipon sa pagsugata sa iya, ginapakilooy namun sa inyo, mga kauturan"
                },
                "2": {
                    "verse_nr": "2",
                    "verse": "nga indi kamo sa hinali magpatublag sa inyo hunahuna ukon magmaligban, bisan paagi sa espiritu ukon sa polong, ukon sa sulat nga daw gikan sa amon, subong nga yari na ang adlaw sang Ginoo."
                },
                "3": {
                    "verse_nr": "3",
                    "verse": "Walay tawo nga maglimbong sa inyo sa bisan anong bagay; kay inang adlaw indi mag-abut, kon indi anay mag-abut ang pagtalikod sa pagtoo, kag mapahayag ang tawo sang sala, ang anak sang kalaglagan"
                },
                "4": {
                    "verse_nr": "4",
                    "verse": "nga nagasumpung kag nagapakataas sang iya kaugalingon batok sa tanan nga ginatawag dios ukon ginasimba, sa bagay nga nagalingkod sia sa templo sang Dios, nga nagapaka-Dios sang iya kaugalingon."
                },
                "5": {
                    "verse_nr": "5",
                    "verse": "Wala bala kamo makadumdum nga sang kaupud pa ako ninyo ginsugiran ko kamo sini?"
                },
                "6": {
                    "verse_nr": "6",
                    "verse": "Kag nahibal-an ninyo ang nagapugung sa iya karon agud nga mapahayag sia sa iya tion."
                },
                "7": {
                    "verse_nr": "7",
                    "verse": "Kay ang tinago sang pagkamalinapason nagapanghikot na; lamang may nagapugung karon tubtub nga makuha sia."
                },
                "8": {
                    "verse_nr": "8",
                    "verse": "Kag niyan ipahayag ang malinapason, kag si Ginoong Jesus magapatay sa iya sa ginhawa sang iya baba kag magalaglag sa iya paagi sa iya pagpahayag kag pag-abut."
                },
                "9": {
                    "verse_nr": "9",
                    "verse": "Ang pag-abut sang malinapason paagi sa pagpanghikot ni Satanas manginsa bug-os nga gahum kag sa butig nga mga tanda kag mga kalatingalahan"
                },
                "10": {
                    "verse_nr": "10",
                    "verse": "kag sa bug-os nga malauton nga daya sa mga nagakawala, kay nagdumili sila sa paghigugma sang kamatooran kag agud nga maluwas."
                },
                "11": {
                    "verse_nr": "11",
                    "verse": "Busa ang Dios nagapadala sa ila sing dakung pagtalang, agud nga magtoo sila sang kabutigan"
                },
                "12": {
                    "verse_nr": "12",
                    "verse": "agud nga matagudilian ang tanan nga wala magtoo sang kamatooran kondi nagkalipay sa pagkadimatarung."
                },
                "13": {
                    "verse_nr": "13",
                    "verse": "Apang kinahanglan kami sa gihapon magpasalamat sa Dios tungud sa inyo, mga kauturan nga hinigugma sang Ginoo, kay ginpili kamo sang Dios kutub sa ginsuguran nga maluwas, paagi sa pagpakabalaan sang Espiritu kag pagtoo sa kamatooran."
                },
                "14": {
                    "verse_nr": "14",
                    "verse": "Sa sini gintawag niya kamo paagi sa amon maayong balita, agud nga maagum ninyo ang himaya sang aton Ginoong Jesu-Cristo."
                },
                "15": {
                    "verse_nr": "15",
                    "verse": "Gani niyan, mga kauturan, tindug sing malig-on kag huptan ang mga napalaton nga gintudlo namun sa inyo, paagi sa polong ukon sa sulat."
                },
                "16": {
                    "verse_nr": "16",
                    "verse": "Karon ang aton Ginoong Jesu-Cristo gid, kag ang Dios nga aton Amay, nga naghigugma sa aton kag naghatag sa aton sing dayon nga paglipay kag maayong paglaum paagi sa bugay"
                },
                "17": {
                    "verse_nr": "17",
                    "verse": "maglipay sang inyo mga tagiposoon kag magpalig-on sa ila sa tanan nga maayong buhat kag polong."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa katapusan, mga kauturan, magpangamuyo kamo tungud sa amon, agud nga ang polong sang Ginoo maglapnag kag magdaug, subong nga sa inyo"
                },
                "2": {
                    "verse_nr": "2",
                    "verse": "kag nga maluwas kami sa balingag kag malaut nga mga tawo; kay indi ang tanan may pagtoo."
                },
                "3": {
                    "verse_nr": "3",
                    "verse": "Apang ang Ginoo matutum; magapalig-on sia sa inyo kag magabantay sa inyo gikan sa malauton."
                },
                "4": {
                    "verse_nr": "4",
                    "verse": "Kag may pagsalig kami sa Ginoo nahanungud sa inyo, nga kamo nagahimo kag magahimo sang mga butang nga amon ginasogo."
                },
                "5": {
                    "verse_nr": "5",
                    "verse": "Kabay nga ang Ginoo magtuytuy sang inyo mga tagiposoon sa gugma sang Dios kag sa pagpailub ni Cristo."
                },
                "6": {
                    "verse_nr": "6",
                    "verse": "Karon nagasogo kami sa inyo, mga kauturan, sa ngalan sang aton Ginoong Jesu-Cristo, nga magpahilayo kamo sa tagsa ka utud nga nagagawi sing tinamad kag indi sono sa napalaton nga nabaton ninyo sa amon."
                },
                "7": {
                    "verse_nr": "7",
                    "verse": "Kay kamo inyo nakahibalo kon paano ang dapat pag-ilog ninyo sa amon; wala kami magtinamad sang kaupud kami ninyo"
                },
                "8": {
                    "verse_nr": "8",
                    "verse": "wala kami magkaon sing kalan-on ni bisan sin-o nga walay bayad, kondi sa kabudlay kag sa kasakit nagpangabudlay kami sa adlaw kag gab-i, agud nga indi namun mapabug-atan ang bisan sin-o sa inyo."
                },
                "9": {
                    "verse_nr": "9",
                    "verse": "Indi bangud nga wala kami sing kinamatarung, kondi sa paghatag sing huwaran sa inyo sa amon paggawi nga ilogon ninyo."
                },
                "10": {
                    "verse_nr": "10",
                    "verse": "Kay bisan sang kaupud kami ninyo, ini ginsogo namun sa inyo: Kon sin-o ang indi magpangabudlay, indi sia magkaon."
                },
                "11": {
                    "verse_nr": "11",
                    "verse": "Kay nakabati kami nga ang iban sa inyo nagaginawi sing tinamad, mahilabton, wala nagapangabudlay."
                },
                "12": {
                    "verse_nr": "12",
                    "verse": "Karon ang mga subong sina ginasogo namun kag ginalaygayan sa kay Ginoong Jesu-Cristo sa pagpangabudlay sa kalinong kag sa pagpangita sang ila kaugalingon nga pangabuhian."
                },
                "13": {
                    "verse_nr": "13",
                    "verse": "Mga kauturan, dili kamo magpakaluya sa paghimo sing maayo."
                },
                "14": {
                    "verse_nr": "14",
                    "verse": "Kon ang bisan sin-o wala nagatuman sang amon polong sa sining sulat, tandai inang tawo, kag dili kamo magpasilabut sa iya, agud nga mahuy-an sia."
                },
                "15": {
                    "verse_nr": "15",
                    "verse": "Dili ninyo pagbilangon sia nga kaaway, kondi paandami sia subong nga utud."
                },
                "16": {
                    "verse_nr": "16",
                    "verse": "Karon ang Ginoo gid sang paghidait maghatag sa inyo sing paghidait sa tanan nga tion sa tanan nga bagay. Ang Ginoo manginkaupud ninyo tanan."
                },
                "17": {
                    "verse_nr": "17",
                    "verse": "Ako, si Pablo, nagasulat sing pag-abiabi sa akon kaugalingon nga kamut. Ini amo ang tanda sa tagsa ko ka sulat; amo ini ang panulat ko."
                },
                "18": {
                    "verse_nr": "18",
                    "verse": "Ang bugay sang aton Ginoong Jesu-Cristo manginkaupud ninyo tanan."
                }
            }
        }
    }
}