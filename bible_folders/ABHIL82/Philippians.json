{
    "version": "ABHIL82",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Pablo kag si Timoteo, mga ulipon ni Cristo Jesus,\nSa tanan nga balaan sa kay Cristo Jesus nga yara sa Filipos, upud ang mga manugtatap kag mga diacono"
                },
                "2": {
                    "verse_nr": "2",
                    "verse": "Ang bugay sa inyo kag ang paghidait gikan sa Dios nga aton Amay kag kay Ginoong Jesu-Cristo."
                },
                "3": {
                    "verse_nr": "3",
                    "verse": "Nagapasalamat ako sa akon Dios sa tanan ko nga pagpanumdum sa inyo"
                },
                "4": {
                    "verse_nr": "4",
                    "verse": "sa gihapon sa tagsa ka pangamuyo nakon tungud sa inyo tanan ginahimo ko ang pangamuyo nga may kalipay"
                },
                "5": {
                    "verse_nr": "5",
                    "verse": "nga nagapasalamat tungud sang pagpakig-ambit ninyo sa pagpauswag sang maayong balita kutub sang nahaunang adlaw tubtub karon."
                },
                "6": {
                    "verse_nr": "6",
                    "verse": "Kag nagasalig ako nga sia nga nagsugud sing maayong buhat sa inyo magahimpit sini sa adlaw ni Jesu-Cristo."
                },
                "7": {
                    "verse_nr": "7",
                    "verse": "Matarung sa akon ang pagbatiag sing amo tungud sa inyo tanan, bangud nga yari kamo sa akon tagiposoon, kay sa akon mga gapus kag sa pag-apin kag pagpalig-on sang maayong balita, kamo tanan kaambit nakon sang bugay."
                },
                "8": {
                    "verse_nr": "8",
                    "verse": "Kay ang Dios amo ang akon saksi, kon daw ano ang paghandum ko sa inyo tanan sa paghigugma ni Cristo Jesus."
                },
                "9": {
                    "verse_nr": "9",
                    "verse": "Kag ginapangamuyo ko nga ang inyo gugma magbugana sing labi kag labi pa gid, sa ihibalo kag sa bug-os nga pagtalupangud"
                },
                "10": {
                    "verse_nr": "10",
                    "verse": "agud nga mapinig ninyo ang labing maayo, kag magputli kamo kag walay kasawayan nga sa adlaw ni Cristo"
                },
                "11": {
                    "verse_nr": "11",
                    "verse": "nga napun-an sang mga bunga sang pagkamatarung nga paagi kay Jesu-Cristo, sa kahimayaan kag kadayawan sang Dios."
                },
                "12": {
                    "verse_nr": "12",
                    "verse": "Buut ko nga mahibaloan ninyo, mga kauturan, nga ang nahanabu sa akon hinonoo nanginsa kauswagan sang maayong balita"
                },
                "13": {
                    "verse_nr": "13",
                    "verse": "sa bagay nga ang pagbilanggo sa akon nahibaloan sa bug-os nga palacio kag sa tanan nga iban nga tungud ini kay Cristo"
                },
                "14": {
                    "verse_nr": "14",
                    "verse": "kag ang kalabanan sang mga kauturan ginapaisug sa Ginoo bangud sa pagbilanggo sa akon, kag nagamasidla sing labi pa sa paghambal sang polong sang Dios sa walay kahadluk."
                },
                "15": {
                    "verse_nr": "15",
                    "verse": "Ang iban matuud nagawali sang Cristo gikan sa kahisa kag sa kaawayon, apang ang iban gikan sa maayong kabubut-on."
                },
                "16": {
                    "verse_nr": "16",
                    "verse": "Ining naolihi nagahimo sini gikan sa gugma, nga nakahibalo nga nabutang ako diri sa pag-apin sang maayong balita"
                },
                "17": {
                    "verse_nr": "17",
                    "verse": "ang nahauna sa pagbahinbahin nagabantala sang Cristo, indi sa kahanuut kondi nagahunahuna sa pagdugang sing kasakit sa pagkabinilanggo nakon."
                },
                "18": {
                    "verse_nr": "18",
                    "verse": "Ano niyan? Lamang nga sa tanan nga bagay, kon sa pagkasalimpapaw ukon sa kamatooran, ginabantala si Cristo; kag sa sini nagakalipay ako."
                },
                "19": {
                    "verse_nr": "19",
                    "verse": "Hoo, kag magakalipay ako. Kay ako nakahibalo nga ini manginsa kahilwayan ko paagi sa inyo mga pangamuyo kag pagbulig sang Espiritu ni Jesu-Cristo"
                },
                "20": {
                    "verse_nr": "20",
                    "verse": "sono sa akon hanuut nga pagpaabut kag paglaum nga indi ako mahuy-an sa bisan ano, kondi sa bug-os nga kasidla subong sa gihapon karon man pakadakuon si Cristo sa akon lawas, bisan sa kabuhi ukon sa kamatayon."
                },
                "21": {
                    "verse_nr": "21",
                    "verse": "Kay sa akon ang pagkabuhi amo si Cristo, kag ang pagkapatay amo ang pagdaug."
                },
                "22": {
                    "verse_nr": "22",
                    "verse": "Kon ini manginpagkabuhi sa unud, ina nagakahologan nga mabungahon nga pagpangabudlay sa akon. Apang kon ano ang akon pilion indi ako makahibalo."
                },
                "23": {
                    "verse_nr": "23",
                    "verse": "Ako naipit gid sa tunga sang duha. Ang akon handum amo ang pagtaliwan kag pagpakig-upud kay Cristo, kay ina labing maayo pa."
                },
                "24": {
                    "verse_nr": "24",
                    "verse": "Apang ang pagpabilin sa unud kinahanglanon pa tungud sa inyo."
                },
                "25": {
                    "verse_nr": "25",
                    "verse": "Sa sining pagsalig, ako nakahibalo nga magapabilin ako kag magapadayon kaupud ninyo tanan, nga sa inyo kauswagan kag kalipay sa pagtoo"
                },
                "26": {
                    "verse_nr": "26",
                    "verse": "agud sa akon ang inyo paghimaya magabugana sa kay Cristo Jesus, bangud sang akon pagpakig-upud sa inyo liwat."
                },
                "27": {
                    "verse_nr": "27",
                    "verse": "Lamang maggawi kamo sing takus sa maayong balita ni Cristo, agud nga bisan magkara ako kag magpakigkita sa inyo ukon sa wala ako, makabati ako nahanungud sa inyo nga nagatindug kamo sing malig-on sa isa ka espiritu, sa isa ka painoino nga nagapanikasug sing tingub tungud sa pagtoo sang maayong balita"
                },
                "28": {
                    "verse_nr": "28",
                    "verse": "kag wala mahadluk sa bisan ano bangud sang mga kasumpung. Sa ila ini amo ang tanda nga maathag sang ila kalaglagan, apang sang inyo kaluwasan, kag ina gikan sa Dios."
                },
                "29": {
                    "verse_nr": "29",
                    "verse": "Kay sa inyo natugut ini nga tungud kay Cristo kamo indi lamang magtoo sa iya kondi man mag-antus tungud sa iya"
                },
                "30": {
                    "verse_nr": "30",
                    "verse": "nga may amo man kamo nga pagpakig-away nga inyo nakita kag karon ginapamatian nga yari sa akon."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gani kon may pagpalig-on kay Cristo, kon may paglipay sang paghigugma, kon may pagpakighiambit sa Espiritu, kon may kalolo kag kalooy"
                },
                "2": {
                    "verse_nr": "2",
                    "verse": "himun-i ninyo ang akon kalipay nga mag-isa kamo sing hunahuna, nga may isa ka gugma, nga may paghiusa kag isa sing hunahuna."
                },
                "3": {
                    "verse_nr": "3",
                    "verse": "Dili maghimo sang bisan ano gikan sa pagkamaiyaiyahon ukon pagpadayawdayaw, kondi sa pagpaubus magbilang sa iban nga maayo pa sa inyo kaugalingon."
                },
                "4": {
                    "verse_nr": "4",
                    "verse": "Dili magtamud ang tagsa sa inyo sa iya kaugalingon lamang nga mga butang, kondi man sa mga butang sang iban."
                },
                "5": {
                    "verse_nr": "5",
                    "verse": "Hupti ninyo ini nga hunahuna, nga yara man kay Cristo Jesus"
                },
                "6": {
                    "verse_nr": "6",
                    "verse": "nga, bisan sa dagway sia sang Dios, wala niya pagbilanga ang pagpakigtupung sa Dios nga butang nga pag-agawon"
                },
                "7": {
                    "verse_nr": "7",
                    "verse": "kondi gin-ula niya ang iya kaugalingon, nga nangindagway sang ulipon, nga natawo sa kaanggid sang mga tawo."
                },
                "8": {
                    "verse_nr": "8",
                    "verse": "Kag sang nakita sa bayhon sang tawo nagpaubus sia sang iya kaugalingon kag nanginmasinolondon tubtub sa kamatayon, bisan kamatayon sa cruz."
                },
                "9": {
                    "verse_nr": "9",
                    "verse": "Busa ginbayaw sia sang Dios sing mataas gid kag ginhatagan sia sing ngalan nga labaw sa tanan nga ngalan"
                },
                "10": {
                    "verse_nr": "10",
                    "verse": "agud nga sa ngalan ni Jesus ang tagsa ka tuhud magpilo, sa langit kag sa duta kag sa idalum sang duta"
                },
                "11": {
                    "verse_nr": "11",
                    "verse": "kag ang tagsa ka dila magtu-ad nga si Jesu-Cristo Ginoo, sa himaya sang Dios nga Amay."
                },
                "12": {
                    "verse_nr": "12",
                    "verse": "Busa, mga hinigugma ko, subong nga kamo nagmasinolondon sa gihapon, indi lamang sa akon atubangan, kondi karon labi pa nga wala ako sa inyo, panikasugi ang inyo kaluwasan nga may kahadluk kag pagkurug"
                },
                "13": {
                    "verse_nr": "13",
                    "verse": "kay ang Dios amo ang nagahikot sa inyo, sa pagbuut kag sa pagbuhat tungud sa iya maayong kabubut-on."
                },
                "14": {
                    "verse_nr": "14",
                    "verse": "Himoa ninyo ang tanan nga butang sa walay pagkumud ukon pagyamo"
                },
                "15": {
                    "verse_nr": "15",
                    "verse": "agud nga mangindisalawayon kamo kag walay daya, nga mga anak sang Dios nga walay kasawayan sa tunga sang kaliwatan nga tiko kag balingag, nga sa tunga nila nagasiga kamo subong nga mga sulu sa kalibutan"
                },
                "16": {
                    "verse_nr": "16",
                    "verse": "nga nagabayaw sang polong sang kabuhi, agud nga sa adlaw ni Cristo, magahimaya ako nga wala ako magdalagan sing walay pulus ukon magpangabudlay sing walay pulus."
                },
                "17": {
                    "verse_nr": "17",
                    "verse": "Bisan kon ako iula subong nga halad sa dolot sang inyo pagtoo nagakasadia ako kag nagakalipay kaupud ninyo tanan."
                },
                "18": {
                    "verse_nr": "18",
                    "verse": "Sa among bagay magkasadia man kamo kag magkalipay kaupud nakon."
                },
                "19": {
                    "verse_nr": "19",
                    "verse": "Nagalaum ako kay Ginoong Jesus sa pagpadala kay Timoteo sa inyo sa indi madugay, agud nga ako lipayon sang balita nahanungud sa inyo."
                },
                "20": {
                    "verse_nr": "20",
                    "verse": "Wala ako sing tawo nga kaangay sa iya, nga magakabalaka sing matuud gid sa inyo kahimtangan."
                },
                "21": {
                    "verse_nr": "21",
                    "verse": "Sila tanan nagapangita sang ila kaugalingon nga kaayohan, indi ang iya ni Jesu-Cristo."
                },
                "22": {
                    "verse_nr": "22",
                    "verse": "Apang kamo nakahibalo sang kapuslanan ni Timoteo, kon paano nga subong nga anak upud sa amay nag-alagad sia upud sa akon sa maayong balita."
                },
                "23": {
                    "verse_nr": "23",
                    "verse": "Busa ginalauman ko nga ipadala sia sa inyo sa gilayon nga mahibal-an ko kon paano ako"
                },
                "24": {
                    "verse_nr": "24",
                    "verse": "kag nagasalig ako sa Ginoo nga ako man magakara sing madali."
                },
                "25": {
                    "verse_nr": "25",
                    "verse": "Ginkabig ko nga kinahanglan ipadala sa inyo si Epafrodito nga akon utud kag masigkamanugpangabudlay kag masigkasoldado, kag inyo manugbalita kag manughikot sang akon kinahanglan"
                },
                "26": {
                    "verse_nr": "26",
                    "verse": "kay sia ginahidlaw sa inyo tanan, kag naligban sing daku bangud nga inyo nabatian nga nagmasakit sia."
                },
                "27": {
                    "verse_nr": "27",
                    "verse": "Matuud sia nagmasakit nga diotay lang mapatay. Apang ang Dios nalooy sa iya, kag indi lamang sa iya kondi sa akon man, agud nga indi magdasundasun ang akon kasubu."
                },
                "28": {
                    "verse_nr": "28",
                    "verse": "Busa ginakabalak-an ko nga ipadala gid sia, agud nga kon makita ninyo sia liwat magakalipay kamo, kag maghaganhagan ang kasubu ko."
                },
                "29": {
                    "verse_nr": "29",
                    "verse": "Gani batona ninyo sia sa Ginoo sa bug-os nga kalipay; kag padunggan ninyo ang mga subong sa iya"
                },
                "30": {
                    "verse_nr": "30",
                    "verse": "kay tungud sa buluhaton ni Cristo diotay lang sia mapatay, nga nagapasimpalad sang iya kabuhi sa paghimuno sang inyo pag-alagad sa akon."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa katapusan, mga kauturan, magkalipay sa Ginoo. Ang pagsulat sa inyo sang amo man nga mga butang indi makatalaka sa akon, kag kalig-onan sa inyo."
                },
                "2": {
                    "verse_nr": "2",
                    "verse": "Mag-andam sa mga ido, mag-andam sa malaut nga mga manugpangabudlay, mag-andam sa manugkimpol."
                },
                "3": {
                    "verse_nr": "3",
                    "verse": "Kay kita amo ang circuncision nga matuud, nga nagasimba sa Dios sa Espiritu, kag nagahimaya kay Cristo Jesus, kag walay pagsalig sa unud."
                },
                "4": {
                    "verse_nr": "4",
                    "verse": "Bisan ako akon may katarungan sa pagsalig sa unud. Kon bisan sin-o pa nga tawo nagahunahuna nga may katarungan sia sa pagsalig sa unud, ako may labi pa"
                },
                "5": {
                    "verse_nr": "5",
                    "verse": "gincircuncidar sa ikawalong adlaw, sa katawohan sang Israel, sa kabikahan ni Benjamin, Hebreo nga natawo sa mga Hebreo; nahanungud sa kasogoan Fariseo"
                },
                "6": {
                    "verse_nr": "6",
                    "verse": "nahanungud sa kakugi manughingabut sang iglesia, nahanungud sa pagkamatarung sa idalum sang kasogoan disalawayon."
                },
                "7": {
                    "verse_nr": "7",
                    "verse": "Apang ang bisan ano nga sa akon sadto daug, ginbilang ko nga kadulaan tungud kay Cristo."
                },
                "8": {
                    "verse_nr": "8",
                    "verse": "Sa pagkamatuud ginabilang ko ang tanan nga butang subong nga kadulaan bangud sang labaw gid nga kabilyanan sang pagkilala kay Cristo Jesus nga akon Ginoo. Tungud sa iya gin-antus ko ang kadulaan sang tanan nga butang, kag ginabilang sila nga mga sagbut, agud nga maagum ko si Cristo"
                },
                "9": {
                    "verse_nr": "9",
                    "verse": "kag makita ako sa iya, nga walay akon kaugalingon nga pagkamatarung nga gikan sa kasogoan, kondi ina nga paagi sa pagtoo kay Cristo, ang pagkamatarung nga gikan sa Dios paagi sa pagtoo"
                },
                "10": {
                    "verse_nr": "10",
                    "verse": "agud nga makilala ko sia kag ang gahum sang iya pagkabanhaw, kag makaambit sang iya mga pag-antus, nga manginkaangay niya sa iya kamatayon"
                },
                "11": {
                    "verse_nr": "11",
                    "verse": "agud nga kon mahimo madangat ko ang pagkabanhaw gikan sa minatay."
                },
                "12": {
                    "verse_nr": "12",
                    "verse": "Indi nga naagum ko na ini ukon nahimpit na ako; kondi nagapadayon ako agud ini mangin-akon, bangud nga ako nangin-iya ni Cristo Jesus."
                },
                "13": {
                    "verse_nr": "13",
                    "verse": "Mga kauturan, wala ako nagaisip nga ini akon na; apang isa ka butang ang akon ginahimo, sa ginakalimtan ko ang tinalikdan kag nagahimulat ayon sa naunhan"
                },
                "14": {
                    "verse_nr": "14",
                    "verse": "nagapadayon ako padolong sa lalambuton tungud sa padya sang mataas nga pagtawag sang Dios nga yara kay Cristo Jesus."
                },
                "15": {
                    "verse_nr": "15",
                    "verse": "Ang mga hamtong sa aton maghunahuna sing subong; kag kon sa bisan anong butang tuhay kamo sing panghunahuna, ina man ipahayag sang Dios sa inyo."
                },
                "16": {
                    "verse_nr": "16",
                    "verse": "Lamang maggawi kita sa nadangatan ta."
                },
                "17": {
                    "verse_nr": "17",
                    "verse": "Mga kauturan, magtingub kamo sa pag-ilog sa akon, kag pat-ini ninyo ang mga nagagawi sing subong sono sa huwaran ninyo sa amon."
                },
                "18": {
                    "verse_nr": "18",
                    "verse": "Kay madamu ang nagakabuhi subong nga mga kaaway sang cruz ni Cristo, nga nahanungud sa ila nagsugid ako sa inyo sing masunsun kag karon nagasugid sa inyo nga bisan may mga luha."
                },
                "19": {
                    "verse_nr": "19",
                    "verse": "Ang ila katapusan amo ang kalaglagan, ang ila dios amo ang tiyan, kag ang ila himaya yara sa ila kahuluy-an, nga nagatinguha sang mga butang nga dutan-on."
                },
                "20": {
                    "verse_nr": "20",
                    "verse": "Apang ang aton pagkabanwahanon yadto sa langit, kag gikan sini ginahulat naton ang Manluluwas, si Ginoong Jesu-Cristo"
                },
                "21": {
                    "verse_nr": "21",
                    "verse": "nga magabalhin sang aton kubus nga lawas nga manginsubong sa iya mahimayaon nga lawas, paagi sa gahum nga makapasarang sa iya bisan sa pagpasakup sa iya sang tanan nga butang."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Busa, mga kauturan ko, nga hinigugma kag nahidlawan, akon kalipay kag purungpurung, magpakalig-on kamo sing amo sa Ginoo, mga hinigugma."
                },
                "2": {
                    "verse_nr": "2",
                    "verse": "Nagapangabay ako kay Eudias kag nagapangabay ako kay Sintique nga maghisugut sila sa Ginoo."
                },
                "3": {
                    "verse_nr": "3",
                    "verse": "Kag ginapakilooy ko sa imo man, totoo nga masigkamanugpangabudlay, buligi ining mga babayi, kay nagpangabudlay sila upud sa akon sa maayong balita upud si Clemente kag ang iban nga mga masigkamanugpangabudlay nakon, nga ang ila mga ngalan yara sa tolon-an sang kabuhi."
                },
                "4": {
                    "verse_nr": "4",
                    "verse": "Magkalipay sa gihapon sa Ginoo; sa liwat magasiling ako, Magkalipay."
                },
                "5": {
                    "verse_nr": "5",
                    "verse": "Ang inyo kalolo ipakilala sa tanan nga tawo. Ang Ginoo malapit na."
                },
                "6": {
                    "verse_nr": "6",
                    "verse": "Dili kamo maghimud-os sa bisan ano, kondi sa tagsa ka butang sa pangamuyo kag pag-ampo nga may pagpasalamat ipakilala sa Dios ang inyo mga pangabay."
                },
                "7": {
                    "verse_nr": "7",
                    "verse": "Kag ang paghidait sang Dios, nga nagalabaw sa tanan nga paghangup, magatipig sang inyo mga tagiposoon kag inyo mga painoino sa kay Cristo Jesus."
                },
                "8": {
                    "verse_nr": "8",
                    "verse": "Sa katapusan, mga kauturan, ang bisan anong matuud, ang bisan anong halangdon, ang bisan anong matarung, ang bisan anong putli, ang bisan anong hiligugmaon, ang bisan anong dungganon, kon may diosnon nga gahum, kon may takus dayawon, painoinoha ining mga butang."
                },
                "9": {
                    "verse_nr": "9",
                    "verse": "Ang inyo naton-an kag nabaton kag nabatian kag nakita sa akon, ini buhata; kag ang Dios sang paghidait manginkaupud ninyo."
                },
                "10": {
                    "verse_nr": "10",
                    "verse": "Nagakalipay ako sing daku sa Ginoo nga karon sa tapus ang malawig nga tion nagbag-o ang inyo pagdumdum sa akon; matuud nagpanumdum kamo sa akon, apang kamo walay kahigayonan."
                },
                "11": {
                    "verse_nr": "11",
                    "verse": "Indi nga nagayamo ako nahanungud sa kinawad-on; kay naton-an ko ang pagkacontento sa bisan ano nga kahimtangan ako."
                },
                "12": {
                    "verse_nr": "12",
                    "verse": "Makahibalo ako magpakakubus, kag makahibalo man ako magpakabugana; sa bisan ano kag sa tanan nga kahimtangan naton-an ko ang tinago sang pagkabusug kag pagkagutum, sang kabuganaan kag kinawad-on."
                },
                "13": {
                    "verse_nr": "13",
                    "verse": "Makahimo ako sang tanan nga butang sa iya nga nagapabakud sa akon."
                },
                "14": {
                    "verse_nr": "14",
                    "verse": "Walay sapayan maloloy-on kamo sa pagpakigbahin sa akon kapiotan."
                },
                "15": {
                    "verse_nr": "15",
                    "verse": "Kag kamo gid nga taga-Filipos nakahibalo nga sa pagpamuno sang maayong balita, sang nagtaliwan ako sa Macedonia, walay iglesia nga nagpakigbahin sa akon sa paghatag kag pagbaton kondi kamo lamang"
                },
                "16": {
                    "verse_nr": "16",
                    "verse": "kay bisan sa Tesalonica ginpadalhan ninyo ako sing bulig sing labi pa sa makaisa."
                },
                "17": {
                    "verse_nr": "17",
                    "verse": "Indi nga nagapangita ako sing dolot; kondi nagapangita ako sang bunga nga nagadugang sa inyo kaayohan."
                },
                "18": {
                    "verse_nr": "18",
                    "verse": "Ako nakabaton sang bug-os nga bayad, kag labi pa; puno ako, nga nakabaton kay Epafrodito sang mga dolot nga gikan sa inyo, maamyon nga dolot, halad nga kalahamut-an kag nahamut-an sang Dios."
                },
                "19": {
                    "verse_nr": "19",
                    "verse": "Kag ang akon Dios magahimuno sang tagsa ka kinahanglan ninyo sono sa iya kamanggaran sa himaya kay Cristo Jesus."
                },
                "20": {
                    "verse_nr": "20",
                    "verse": "Sa aton Dios kag Amay ang himaya sa katuigan kag sa katuigan. Kabay pa."
                },
                "21": {
                    "verse_nr": "21",
                    "verse": "Abiabiha ninyo ang tagsa ka balaan kay Cristo Jesus. Ang mga kauturan nga kaupud nakon nagaabiabi sa inyo."
                },
                "22": {
                    "verse_nr": "22",
                    "verse": "Ang tanan nga balaan nagaabiabi sa inyo, labi na gid ang sa panimalay ni Cesar."
                },
                "23": {
                    "verse_nr": "23",
                    "verse": "Ang bugay sang aton Ginoong Jesu-Cristo manginkaupud sa inyo espiritu."
                }
            }
        }
    }
}