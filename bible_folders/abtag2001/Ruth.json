{
    "version": "abtag2001",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Si Elimelec at ang Kanyang Sambahayan sa Moab - At nangyari nang mga araw na ang mga hukom ang namumuno, nagkaroon ng taggutom sa lupain. Isang lalaking taga-Bethlehem sa Juda ang umalis upang manirahan sa lupain ng Moab, siya, ang kanyang asawa, at ang kanyang dalawang anak na lalaki."
                },
                "2": {
                    "verse_nr": "2",
                    "verse": "Ang pangalan ng lalaki ay Elimelec, ang kanyang asawa ay si Naomi, at ang pangalan ng kanyang dalawang anak ay Malon at Chilion. Sila ay mga Efrateo mula sa Bethlehem sa Juda. Sila&#39;y pumunta sa lupain ng Moab at nanatili roon."
                },
                "3": {
                    "verse_nr": "3",
                    "verse": "Ngunit si Elimelec na asawa ni Naomi ay namatay. Si Naomi ay naiwang kasama ang kanyang dalawang anak."
                },
                "4": {
                    "verse_nr": "4",
                    "verse": "Sila&#39;y nag-asawa ng mga babae mula sa Moab. Ang pangalan ng isa&#39;y Orfa, at ang ikalawa ay Ruth. Sila&#39;y nanirahan doon nang may sampung taon."
                },
                "5": {
                    "verse_nr": "5",
                    "verse": "Kapwa namatay sina Malon at Chilion, kaya&#39;t ang babae ay naiwan ng kanyang dalawang anak at ng kanyang asawa."
                },
                "6": {
                    "verse_nr": "6",
                    "verse": "Nang magkagayon, siya at ang kanyang dalawang manugang ay nagsimulang bumalik mula sa lupain ng Moab sapagkat kanyang nabalitaan sa lupain ng Moab kung paanong dinalaw ng PANGINOON ang kanyang bayan at binigyan sila ng pagkain."
                },
                "7": {
                    "verse_nr": "7",
                    "verse": "Kaya&#39;t siya&#39;y umalis sa dakong kanyang kinaroroonan, kasama ang kanyang dalawang manugang at sila&#39;y naglakbay pabalik sa lupain ng Juda."
                },
                "8": {
                    "verse_nr": "8",
                    "verse": "Subalit sinabi ni Naomi sa kanyang dalawang manugang, \u201cBawat isa sa inyo ay bumalik na sa bahay ng inyu-inyong ina. Gawan nawa kayo ng mabuti ng PANGINOON, na gaya ng inyong ginawa sa mga namatay at sa akin."
                },
                "9": {
                    "verse_nr": "9",
                    "verse": "Ipagkaloob nawa ng PANGINOON na kayo&#39;y makatagpo ng kapahingahan, bawat isa sa inyo sa bahay ng kanyang asawa.\u201d Pagkatapos ay kanyang hinagkan sila, at inilakas nila ang kanilang tinig at sila&#39;y nag-iyakan."
                },
                "10": {
                    "verse_nr": "10",
                    "verse": "Sinabi nila sa kanya, \u201cHindi, kami ay babalik na kasama mo sa iyong bayan.\u201d"
                },
                "11": {
                    "verse_nr": "11",
                    "verse": "Ngunit sinabi ni Naomi, \u201cKayo&#39;y bumalik na, mga anak ko. Bakit kayo sasama sa akin? May mga anak pa ba ako sa aking sinapupunan na magiging inyong mga asawa?"
                },
                "12": {
                    "verse_nr": "12",
                    "verse": "Kayo&#39;y bumalik na, mga anak ko, magpatuloy kayo sa inyong lakad sapagkat ako&#39;y napakatanda na upang magkaroon pa ng asawa. Kung aking sabihin, ako&#39;y may pag-asa, kahit pa ako&#39;y magkaasawa man ngayong gabi, at ako&#39;y magkaanak man,"
                },
                "13": {
                    "verse_nr": "13",
                    "verse": "maghihintay kaya kayo hanggang sa sila&#39;y lumaki? Nangangahulugan ba na hindi na muna kayo mag-aasawa? Huwag, mga anak ko! Magdaramdam akong mabuti dahil sa inyo, sapagkat ang kamay ng PANGINOON ay naging laban sa akin.\u201d"
                },
                "14": {
                    "verse_nr": "14",
                    "verse": "Kaya&#39;t inilakas nila ang kanilang tinig at muling nag-iyakan. Hinagkan ni Orfa ang kanyang biyenan; ngunit si Ruth ay yumakap sa kanya."
                },
                "15": {
                    "verse_nr": "15",
                    "verse": "Sina Naomi at Ruth ay Bumalik sa Juda - Sinabi niya, \u201cTingnan mo, ang iyong bilas ay bumalik na sa kanyang mga kababayan, at sa kanyang mga diyos; sumunod ka na sa iyong bilas.\u201d"
                },
                "16": {
                    "verse_nr": "16",
                    "verse": "Ngunit sinabi ni Ruth, \u201cHuwag mo akong pakiusapan na kita&#39;y iwan, o talikuran ko na ang pagsunod sa iyo! Kung saan ka pupunta ay doon ako pupunta; kung saan ka nakatira ay doon ako maninirahan; ang iyong bayan ay magiging aking bayan, at ang iyong Diyos ay aking Diyos."
                },
                "17": {
                    "verse_nr": "17",
                    "verse": "Kung saan ka mamatay ay doon ako mamamatay, at doon ako ililibing. Gayon nawa ang gawin ng PANGINOON sa akin at higit pa, kahit na ihiwalay ako ng kamatayan sa iyo.\u201d"
                },
                "18": {
                    "verse_nr": "18",
                    "verse": "Nang makita ni Naomi na nakapagpasiya na siyang sumama sa kanya, wala na siyang sinabi."
                },
                "19": {
                    "verse_nr": "19",
                    "verse": "Sa gayo&#39;y nagpatuloy silang dalawa hanggang sa sila&#39;y makarating sa Bethlehem. Nang sila&#39;y makarating sa Bethlehem, ang buong bayan ay nagkagulo dahil sa kanila; at sinabi ng mga babae, \u201cIto ba si Naomi?\u201d"
                },
                "20": {
                    "verse_nr": "20",
                    "verse": "Sinabi niya sa kanila, \u201cHuwag na ninyo akong tawaging Naomi. Tawagin ninyo akong Mara, sapagkat pinakitunguhan ako nang may kapaitan ng Makapangyarihan sa lahat."
                },
                "21": {
                    "verse_nr": "21",
                    "verse": "Ako&#39;y umalis na pun\u00f3, ngunit ako&#39;y pinauwi ng PANGINOON na walang dala. Bakit ninyo ako tinatawag na Naomi, gayong ang PANGINOON ay nakitungo ng marahas sa akin, at pinagdalamhati ako ng Makapangyarihan sa lahat?\u201d"
                },
                "22": {
                    "verse_nr": "22",
                    "verse": "Sa gayo&#39;y nagbalik si Naomi at Ruth na Moabita, na kanyang manugang na kasama niya, mula sa lupain ng Moab. Sila&#39;y dumating sa Bethlehem sa pasimula ng pag-aani ng sebada."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Si Ruth ay Namulot sa Bukid ni Boaz - Si Naomi ay may kamag-anak sa panig ng kanyang asawa, isang lalaking mayaman mula sa angkan ni Elimelec na ang pangalan ay Boaz."
                },
                "2": {
                    "verse_nr": "2",
                    "verse": "Sinabi ni Ruth na Moabita kay Naomi, \u201cHayaan mo ako ngayong pumunta sa bukid, at mamulot ng mga uhay sa hulihan ng taong magpapahintulot sa akin\u201d. Sinabi niya sa kanya, \u201cHumayo ka, anak ko.\u201d"
                },
                "3": {
                    "verse_nr": "3",
                    "verse": "Kaya&#39;t siya&#39;y umalis. Siya&#39;y dumating, at namulot sa bukid sa likuran ng mga nag-aani. Nagkataong nakarating siya sa bahagi ng lupa na pag-aari ni Boaz, na kabilang sa angkan ni Elimelec."
                },
                "4": {
                    "verse_nr": "4",
                    "verse": "At narito, si Boaz ay nakarating mula sa Bethlehem, at sinabi niya sa mga nag-aani, \u201cAng PANGINOON ay sumainyo!\u201d At sila&#39;y sumagot, \u201cPagpalain ka nawa ng PANGINOON.\u201d"
                },
                "5": {
                    "verse_nr": "5",
                    "verse": "Pagkatapos ay sinabi ni Boaz sa kanyang lingkod na kanyang tagapamahala sa mga nag-aani, \u201cKaninong dalaga ito?\u201d"
                },
                "6": {
                    "verse_nr": "6",
                    "verse": "Ang lingkod na tagapamahala sa mga nag-aani ay sumagot, \u201cSiya&#39;y babaing Moabita na bumalik na kasama ni Naomi mula sa lupain ng Moab."
                },
                "7": {
                    "verse_nr": "7",
                    "verse": "Kanyang sinabi, \u2018Ipinapakiusap ko na pamulutin at pagtipunin mo ako sa gitna ng mga bigkis sa likuran ng mga nag-aani.\u2019 Sa gayo&#39;y pumaroon siya at nagpatuloy, mula sa umaga hanggang ngayon, na hindi nagpapahinga kahit na sandali.\u201d"
                },
                "8": {
                    "verse_nr": "8",
                    "verse": "Si Boaz ay Naging Mabuti kay Ruth - Nang magkagayo&#39;y sinabi ni Boaz kay Ruth, \u201cMakinig kang mabuti, anak ko. Huwag kang mamulot sa ibang bukid, o umalis dito, kundi manatili kang malapit sa aking mga alilang babae."
                },
                "9": {
                    "verse_nr": "9",
                    "verse": "Itanaw mo ang iyong paningin sa bukid na kanilang inaanihan, at sumunod ka sa kanila. Inutusan ko na ang mga kabataang lalaki na huwag ka nilang gagambalain. At kapag ikaw ay nauuhaw, pumunta ka sa mga banga, at uminom ka sa inigib ng mga kabataang lalaki.\u201d"
                },
                "10": {
                    "verse_nr": "10",
                    "verse": "Nang magkagayo&#39;y nagpatirapa si Ruth at yumukod sa lupa, at nagsabi sa kanya, \u201cBakit ako nakatagpo ng biyaya sa iyong paningin upang ako&#39;y iyong pansinin, gayong ako&#39;y isang dayuhan?\u201d"
                },
                "11": {
                    "verse_nr": "11",
                    "verse": "Ngunit sinabi ni Boaz sa kanya, \u201cIpinaalam sa akin ang lahat ng ginawa mo sa iyong biyenan mula sa pagkamatay ng iyong asawa, at kung paanong iyong iniwan ang iyong ama at iyong ina, at ang lupang sinilangan mo, at ikaw ay pumarito sa bayan na hindi mo nalalaman noon."
                },
                "12": {
                    "verse_nr": "12",
                    "verse": "Gantihan nawa ng PANGINOON ang iyong ginawa, at bigyan ka nawa ng lubos na gantimpala ng PANGINOON, ang Diyos ng Israel, na sa ilalim ng kanyang mga pakpak ikaw ay nanganlong.\u201d"
                },
                "13": {
                    "verse_nr": "13",
                    "verse": "Nang magkagayo&#39;y kanyang sinabi, \u201cMakatagpo nawa ako ng biyaya sa iyong paningin, panginoon ko; sapagkat ako&#39;y iyong inaliw at may kabaitang pinagsalitaan mo ang iyong lingkod, bagaman ako&#39;y hindi isa sa iyong mga alila.\u201d"
                },
                "14": {
                    "verse_nr": "14",
                    "verse": "Sa oras ng pagkain ay sinabi ni Boaz sa kanya, \u201cHalika, at kumain ka ng tinapay. Isawsaw mo sa suka ang iyong tinapay.\u201d Siya nga&#39;y umupo sa tabi ng mga nag-aani at iniabot niya sa kanya ang sinangag na trigo, siya&#39;y kumain, nabusog, at mayroon pa siyang hindi naubos."
                },
                "15": {
                    "verse_nr": "15",
                    "verse": "Nang siya&#39;y tumindig upang mamulot ng inani, iniutos ni Boaz sa kanyang mga lingkod, \u201cPamulutin ninyo siya hanggang sa gitna ng mga bigkis, at huwag ninyo siyang pagbawalan."
                },
                "16": {
                    "verse_nr": "16",
                    "verse": "Ihugot din ninyo siya ng ilan sa mga bigkis, at iwan ninyo upang kanyang pulutin, at huwag ninyo siyang sawayin.\u201d"
                },
                "17": {
                    "verse_nr": "17",
                    "verse": "Sa gayo&#39;y namulot siya sa bukid hanggang sa paglubog ng araw. Nang kanyang giikin ang kanyang mga napulot, iyon ay halos isang efa ng sebada."
                },
                "18": {
                    "verse_nr": "18",
                    "verse": "Kanyang dinala ito at siya&#39;y pumunta sa lunsod; at nakita ng kanyang biyenan ang kanyang mga pinulot. Inilabas rin niya at ibinigay sa kanyang biyenan ang pagkaing lumabis sa kanya pagkatapos na siya&#39;y nabusog."
                },
                "19": {
                    "verse_nr": "19",
                    "verse": "Sinabi ng kanyang biyenan sa kanya, \u201cSaan ka namulot ngayon? At saan ka nagtrabaho? Pagpalain nawa ang taong nagmagandang-loob sa iyo.\u201d Kaya&#39;t sinabi niya sa kanyang biyenan kung kanino siya nagtrabaho, \u201cAng pangalan ng taong pinagtrabahuhan ko ngayon ay Boaz.\u201d"
                },
                "20": {
                    "verse_nr": "20",
                    "verse": "Sinabi ni Naomi sa kanyang manugang, \u201cPagpalain nawa siya ng PANGINOON, na hindi ipinagkait ang kanyang kagandahang-loob sa mga buh\u00e1y at sa mga patay.\u201d At sinabi sa kanya ni Naomi, \u201cAng lalaking iyon ay isa nating kamag-anak, isa sa pinakamalapit nating kamag-anak.\u201d"
                },
                "21": {
                    "verse_nr": "21",
                    "verse": "Sinabi ni Ruth na Moabita, \u201cBukod pa rito sinabi niya sa akin, \u2018Ikaw ay manatiling malapit sa aking mga lingkod hanggang sa kanilang matapos ang aking ani.\u2019\u201d"
                },
                "22": {
                    "verse_nr": "22",
                    "verse": "Sinabi ni Naomi kay Ruth na kanyang manugang, \u201cMabuti, anak ko, na ikaw ay lumabas na kasama ng kanyang mga alilang babae. Baka gawan ka ng hindi mabuti sa ibang bukid.\u201d"
                },
                "23": {
                    "verse_nr": "23",
                    "verse": "Sa gayo&#39;y nanatili siyang malapit sa mga alilang babae ni Boaz, upang mamulot hanggang sa katapusan ng pag-aani ng sebada at pag-aani ng trigo; at siya&#39;y nanirahang kasama ng kanyang biyenan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pinuntahan ni Ruth si Boaz - Pagkatapos, sinabi sa kanya ni Naomi na kanyang biyenan, \u201cAnak ko, hindi ba kita ihahanap ng tahanan para sa ikabubuti mo?"
                },
                "2": {
                    "verse_nr": "2",
                    "verse": "Ngayon, hindi ba si Boaz ay ating kamag-anak, na ang kanyang mga katulong ay siya mong nakasama? Narito, siya&#39;y gigiik ng sebada ngayong gabi sa giikan."
                },
                "3": {
                    "verse_nr": "3",
                    "verse": "Kaya&#39;t maligo ka at magpabango. Magbihis ka at bumaba sa giikan. Ngunit huwag mong ipaalam sa lalaki na naroon ka, hanggang siya&#39;y makakain at makainom."
                },
                "4": {
                    "verse_nr": "4",
                    "verse": "At mangyayari kapag humiga na siya, iyong tandaan ang dakong kanyang hihigaan. Pagkatapos, pumaroon ka at iyong alisan ng takip ang kanyang mga paa, at mahiga ka. Sasabihin niya sa iyo kung ano ang iyong gagawin.\u201d"
                },
                "5": {
                    "verse_nr": "5",
                    "verse": "Sinabi niya sa kanya, \u201cLahat ng iyong sinasabi sa akin ay aking gagawin.\u201d"
                },
                "6": {
                    "verse_nr": "6",
                    "verse": "Siya&#39;y bumaba sa giikan at ginawa niya ang ayon sa lahat ng iniutos sa kanya ng kanyang biyenan."
                },
                "7": {
                    "verse_nr": "7",
                    "verse": "Nang si Boaz ay makakain at makainom, at ang kanyang puso&#39;y masaya na, siya&#39;y pumunta upang humiga sa dulo ng bunton ng trigo. Pagkatapos, si Ruth ay dahan-dahang dumating, inalisan ng takip ang kanyang mga paa, at siya&#39;y nahiga."
                },
                "8": {
                    "verse_nr": "8",
                    "verse": "At nangyari sa hatinggabi, na ang lalaki ay nagulat at bumaling. Nakita niya na may isang babaing nakahiga sa kanyang paanan!"
                },
                "9": {
                    "verse_nr": "9",
                    "verse": "Sinabi niya, \u201cSino ka?\u201d At siya&#39;y sumagot, \u201cAko si Ruth, na iyong lingkod. Iladlad mo ang iyong balabal sa iyong lingkod sapagkat ikaw ay malapit na kamag-anak.\u201d"
                },
                "10": {
                    "verse_nr": "10",
                    "verse": "Kanyang sinabi, \u201cPagpalain ka nawa ng PANGINOON, anak ko. Ginawa mong higit ang huling kagandahang-loob na ito kaysa sa una, na hindi ka naghanap ng kabataang lalaki maging dukha o mayaman."
                },
                "11": {
                    "verse_nr": "11",
                    "verse": "Ngayon, anak ko, huwag kang matakot. Gagawin ko sa iyo ang lahat na iyong sinasabi sapagkat alam ng aking buong bayan na ikaw ay isang babaing karapat-dapat."
                },
                "12": {
                    "verse_nr": "12",
                    "verse": "Tunay nga na ako&#39;y malapit na kamag-anak, gayunman ay may mas malapit na kamag-anak pa kaysa akin."
                },
                "13": {
                    "verse_nr": "13",
                    "verse": "Maghintay ka ngayong gabi at sa kinaumagahan, kung kanyang tutuparin sa iyo ang bahagi ng malapit na kamag-anak ay mabuti; hayaan mong gawin niya. Ngunit kung ayaw niyang gawin sa iyo ang bahagi ng malapit na kamag-anak ay gagawin ko para sa iyo ang bahagi ng malapit na kamag-anak, habang ang PANGINOON ay nabubuhay. Mahiga ka hanggang umaga.\u201d"
                },
                "14": {
                    "verse_nr": "14",
                    "verse": "Siya nga&#39;y nahiga sa kanyang paanan hanggang umaga, ngunit siya&#39;y bumangon bago pa magkakilala ang isa&#39;t isa. Kanyang sinabi, \u201cHuwag nawang malaman na ang babae ay pumunta sa giikan.\u201d"
                },
                "15": {
                    "verse_nr": "15",
                    "verse": "Kanyang sinabi, \u201cDalhin mo rito ang balabal na iyong suot at hawakan mo.\u201d Hinawakan niya ito, at siya&#39;y tumakal ng anim na takal na sebada. Isinunong ito sa kanya at siya&#39;y pumasok sa lunsod."
                },
                "16": {
                    "verse_nr": "16",
                    "verse": "Nang siya&#39;y dumating sa kanyang biyenan ay sinabi niya, \u201cAnong nangyari, anak ko?\u201d Isinalaysay niya sa kanya ang lahat ng ginawa ng lalaki para sa kanya."
                },
                "17": {
                    "verse_nr": "17",
                    "verse": "Sinabi niya, \u201cAng anim na takal na sebadang ito ay ibinigay niya sa akin sapagkat kanyang sinabi, \u2018Huwag kang pupunta sa iyong biyenan nang walang dala.\u2019\u201d"
                },
                "18": {
                    "verse_nr": "18",
                    "verse": "Nang magkagayo&#39;y sinabi niya, \u201cMaghintay ka, anak ko, hanggang sa iyong malaman kung ano ang mangyayari, sapagkat ang lalaking iyon ay hindi hihinto, hanggang sa matapos niya ang bagay sa araw na ito.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Tinubos ni Boaz ang Mana ni Elimelec - Si Boaz ay nagtungo sa pintuang-bayan at naupo roon. Hindi nagtagal, ang malapit na kamag-anak na sinabi ni Boaz ay dumaan. Sinabi niya sa lalaking iyon \u201cHalika, kaibigan. Maupo ka rito.\u201d Siya&#39;y lumapit at naupo."
                },
                "2": {
                    "verse_nr": "2",
                    "verse": "Siya&#39;y kumuha ng sampung lalaki sa matatanda ng bayan, at sinabi, \u201cMaupo kayo rito.\u201d Kaya&#39;t sila&#39;y naupo."
                },
                "3": {
                    "verse_nr": "3",
                    "verse": "Pagkatapos ay sinabi niya sa malapit na kamag-anak, \u201cSi Naomi na bumalik na galing sa lupain ng Moab ay ipinagbibili ang bahagi ng lupa, na pag-aari ng ating kamag-anak na si Elimelec."
                },
                "4": {
                    "verse_nr": "4",
                    "verse": "Kaya&#39;t aking inisip na sabihin sa iyo na, \u201cBilhin mo sa harap ng mga nakaupo rito, at sa harap ng matatanda ng aking bayan. Kung iyong tutubusin ay tubusin mo; ngunit kung hindi mo tutubusin ay sabihin mo, upang malaman ko. Sapagkat wala ng iba pang tutubos liban sa iyo, at ako ang sumusunod sa iyo.\u201d At sinabi niya, \u201cAking tutubusin.\u201d"
                },
                "5": {
                    "verse_nr": "5",
                    "verse": "Nang magkagayo&#39;y sinabi ni Boaz, \u201cSa araw na iyong bilhin ang bukid sa kamay ni Naomi, iyo ring binibili si Ruth na Moabita, na asawa ng namatay, upang ibangon ang pangalan ng namatay sa kanyang mana.\u201d"
                },
                "6": {
                    "verse_nr": "6",
                    "verse": "At sinabi ng malapit na kamag-anak, \u201cHindi ko ito matutubos para sa aking sarili, baka masira ang aking sariling mana. Iyo na ang aking karapatan ng pagtubos, sapagkat hindi ko ito matutubos.\u201d"
                },
                "7": {
                    "verse_nr": "7",
                    "verse": "Ito ang kaugalian nang unang panahon sa Israel tungkol sa pagtubos at tungkol sa pagpapalitan upang pagtibayin ang lahat ng mga bagay. Hinuhubad ng isa ang kanyang panyapak at ibinibigay sa kanyang kapwa; at ito ang paraan ng pagpapatotoo sa Israel."
                },
                "8": {
                    "verse_nr": "8",
                    "verse": "Kaya&#39;t nang sabihin ng malapit na kamag-anak kay Boaz, \u201cBilhin mo para sa iyo,\u201d ay hinubad niya ang kanyang panyapak."
                },
                "9": {
                    "verse_nr": "9",
                    "verse": "Sinabi ni Boaz sa matatanda at sa buong bayan, \u201cKayo&#39;y mga saksi sa araw na ito, na aking binili ang lahat ng kay Elimelec, lahat ng kay Chilion at kay Malon, mula sa kamay ni Naomi."
                },
                "10": {
                    "verse_nr": "10",
                    "verse": "Bukod dito&#39;y si Ruth na Moabita na asawa ni Malon, ay aking binili upang aking maging asawa, upang ibangon ang pangalan ng namatay sa kanyang mana, upang ang pangalan ng namatay ay huwag matanggal sa gitna ng kanyang mga kapatid, at sa pintuang-bayan ng kanyang sinilangan. Kayo&#39;y mga saksi sa araw na ito.\u201d"
                },
                "11": {
                    "verse_nr": "11",
                    "verse": "Pagkatapos, ang buong bayan na nasa pintuang-bayan at ang matatanda ay nagsabi, \u201cKami ay mga saksi. Gawin nawa ng PANGINOON na ang babaing papasok sa iyong bahay na maging gaya nina Raquel at Lea na sila ang nagtatag ng sambahayan ni Israel. Maging makapangyarihan ka nawa sa Efrata at maging bantog sa Bethlehem."
                },
                "12": {
                    "verse_nr": "12",
                    "verse": "Ang iyong sambahayan ay maging gaya ng sambahayan ni Perez na ipinanganak ni Tamar kay Juda, dahil sa mga anak na ibibigay ng PANGINOON sa iyo sa pamamagitan ng kabataang babaing ito.\u201d"
                },
                "13": {
                    "verse_nr": "13",
                    "verse": "Si Ruth ay Naging Asawa ni Boaz - Kaya&#39;t kinuha ni Boaz si Ruth. Siya&#39;y naging kanyang asawa; at siya&#39;y sumiping sa kanya, pinagdalang-tao siya ng PANGINOON, at siya&#39;y nanganak ng isang lalaki."
                },
                "14": {
                    "verse_nr": "14",
                    "verse": "Sinabi ng mga babae kay Naomi, \u201cPurihin ang PANGINOON na hindi ka pinabayaan sa araw na ito na mawalan ng isang malapit na kamag-anak. Maging bantog nawa ang kanyang pangalan sa Israel."
                },
                "15": {
                    "verse_nr": "15",
                    "verse": "Siya sa iyo&#39;y magiging tagapagpanumbalik ng buhay, at tagapag-alaga sa iyong katandaan; sapagkat ang iyong manugang na babae na nagmamahal sa iyo, na para sa iyo ay higit pa kaysa pitong anak na lalaki, ay nagsilang sa kanya.\u201d"
                },
                "16": {
                    "verse_nr": "16",
                    "verse": "Kinuha ni Naomi ang bata, inihilig sa kanyang kandungan, at siya&#39;y naging tagapag-alaga nito."
                },
                "17": {
                    "verse_nr": "17",
                    "verse": "Binigyan ng pangalan ang bata ng mga babaing kanyang kapitbahay, na sinasabi, \u201cMay isang lalaki na ipinanganak kay Naomi.\u201d At tinawag nila ang pangalan niya na Obed. Siya ang ama ni Jesse na ama ni David.\u201d"
                },
                "18": {
                    "verse_nr": "18",
                    "verse": "Ito ang mga salinlahi ni Perez: naging anak ni Perez si Hesron;"
                },
                "19": {
                    "verse_nr": "19",
                    "verse": "naging anak ni Hesron si Ram, naging anak ni Ram si Aminadab;"
                },
                "20": {
                    "verse_nr": "20",
                    "verse": "naging anak ni Aminadab si Naashon, naging anak ni Naashon si Salmon:"
                },
                "21": {
                    "verse_nr": "21",
                    "verse": "naging anak ni Salmon si Boaz, naging anak ni Boaz si Obed;"
                },
                "22": {
                    "verse_nr": "22",
                    "verse": "naging anak ni Obed si Jesse, at naging anak ni Jesse si David."
                }
            }
        }
    }
}