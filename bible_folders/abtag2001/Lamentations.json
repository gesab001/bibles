{
    "version": "abtag2001",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mga Kapanglawan ng Jerusalem - Kaylungkot na nakaupong nag-iisa ang lunsod na dating pun\u00f4 ng mga tao! Siya&#39;y naging parang isang balo, siya na dating dakila sa gitna ng mga bansa! Siya na dating prinsesa ng mga lalawigan ay naging alipin!"
                },
                "2": {
                    "verse_nr": "2",
                    "verse": "Siya&#39;y umiiyak nang mapait sa gabi, may mga luha sa kanyang mga pisngi; sa lahat ng kanyang mangingibig ay wala ni isa mang sa kanya&#39;y umaliw, lahat ng kanyang mga kaibigan sa kanya ay nagtaksil, sila&#39;y naging mga kaaway niya."
                },
                "3": {
                    "verse_nr": "3",
                    "verse": "Ang Juda ay dinalang-bihag sa ilalim ng pagdadalamhati at mabigat na paglilingkod. Siya&#39;y naninirahan sa gitna ng mga bansa, ngunit walang natagpuan na mapagpapahingahan, inabutan siya ng lahat ng humahabol sa kanya sa gitna ng pagkabalisa."
                },
                "4": {
                    "verse_nr": "4",
                    "verse": "Ang mga daan patungo sa Zion ay nagluluksa, sapagkat walang dumarating sa kapistahang itinakda. Lahat ng kanyang pintuan ay giba, ang mga pari niya&#39;y dumaraing; ang kanyang mga dalaga ay pinahihirapan, at siya&#39;y mapait na nagdurusa."
                },
                "5": {
                    "verse_nr": "5",
                    "verse": "Ang kanyang mga kalaban ay naging kanyang mga pinuno, ang kanyang mga kaaway ay nagtatagumpay, sapagkat pinagdusa siya ng PANGINOON dahil sa dami ng kanyang mga pagsuway; ang kanyang mga munting anak ay umalis bilang bihag sa harapan ng kaaway."
                },
                "6": {
                    "verse_nr": "6",
                    "verse": "Mula sa anak na babae ng Zion ay naglaho ang lahat niyang karilagan. Ang kanyang mga pinuno ay naging parang mga usa na hindi makatagpo ng pastulan; sila&#39;y tumakbong walang lakas sa harapan ng humahabol."
                },
                "7": {
                    "verse_nr": "7",
                    "verse": "Naaalala ng Jerusalem sa mga araw ng kanyang paghihirap at kapaitan ang lahat ng kanyang mahahalagang bagay noong una. Nang ang kanyang bayan ay mahulog sa kamay ng kalaban, ay walang sumaklolo sa kanya, tiningnan siya na may kasiyahan ng kanyang mga kalaban, na tinutuya ang kanyang pagbagsak."
                },
                "8": {
                    "verse_nr": "8",
                    "verse": "Ang Jerusalem ay nagkasala nang mabigat, kaya&#39;t siya&#39;y naging isang maruming bagay; lahat ng nagparangal sa kanya ay humahamak sa kanya, sapagkat kanilang nakita ang kanyang kahubaran. Oo, siya&#39;y dumaraing at tumatalikod."
                },
                "9": {
                    "verse_nr": "9",
                    "verse": "Ang kanyang karumihan ay nasa kanyang mga damit; hindi niya inalintana ang kanyang wakas; kaya&#39;t ang kanyang pagbagsak ay malagim, siya&#39;y walang mang-aaliw. \u201cO PANGINOON, masdan mo ang aking pagdadalamhati; sapagkat ang kaaway ay nagmamalaki!\u201d"
                },
                "10": {
                    "verse_nr": "10",
                    "verse": "Iniunat ng kaaway ang kanyang kamay sa lahat ng kanyang mahahalagang bagay. Oo, nakita niyang sinakop ng mga bansa ang kanyang santuwaryo, yaong mga pinagbawalan mong pumasok sa iyong kapulungan."
                },
                "11": {
                    "verse_nr": "11",
                    "verse": "Ang buong bayan niya ay dumaraing habang sila&#39;y naghahanap ng tinapay; ipinagpalit nila ng pagkain ang kanilang mga kayamanan upang ibalik ang kanilang lakas. \u201cTingnan mo, O PANGINOON, at masdan mo; sapagkat ako&#39;y naging hamak.\u201d"
                },
                "12": {
                    "verse_nr": "12",
                    "verse": "\u201cWala bang anuman sa inyo, kayong lahat na nagdaraan? Inyong masdan at tingnan kung may anumang kapanglawan na gaya ng aking kapanglawan, na ibinigay sa akin, na ipinabata sa akin ng PANGINOON sa araw ng kanyang mabangis na galit."
                },
                "13": {
                    "verse_nr": "13",
                    "verse": "\u201cMula sa itaas ay nagsugo siya ng apoy; sa aking mga buto ay pinababa niya ito; nagladlad siya ng lambat para sa aking mga paa, pinabalik niya ako; iniwan niya akong natitigilan at nanghihina sa buong araw."
                },
                "14": {
                    "verse_nr": "14",
                    "verse": "\u201cIginapos sa isang pamatok ang aking mga pagsuway, binigkis niya itong sama-sama ng kanyang kamay; ang mga ito ay inilagay sa leeg ko, pinapanghina niya ang lakas ko; ibinigay ako ng Panginoon sa mga kamay ng mga taong hindi ko matagalan."
                },
                "15": {
                    "verse_nr": "15",
                    "verse": "\u201cTinawanan ng Panginoon ang lahat ng aking mga magigiting na lalaki sa gitna ko; siya&#39;y nagpatawag ng pagtitipon laban sa akin upang durugin ang aking mga binata; niyapakan ng Panginoon na parang pisaan ng ubas ang anak na dalaga ng Juda."
                },
                "16": {
                    "verse_nr": "16",
                    "verse": "\u201cDahil sa mga bagay na ito ay umiiyak ako; ang mga mata ko ay dinadaluyan ng luha; sapagkat ang mang-aaliw na dapat magpanumbalik ng aking katapangan ay malayo sa akin. Ang mga anak ko ay mapanglaw, sapagkat nagwagi ang kaaway.\u201d"
                },
                "17": {
                    "verse_nr": "17",
                    "verse": "Iniunat ng Zion ang kanyang mga kamay; ngunit walang umaliw sa kanya. Nag-utos ang PANGINOON laban sa Jacob, na ang kanyang mga kalapit ang dapat maging mga kalaban niya; ang Jerusalem ay naging maruming bagay sa gitna nila."
                },
                "18": {
                    "verse_nr": "18",
                    "verse": "\u201cAng PANGINOON ay matuwid; sapagkat ako&#39;y naghimagsik laban sa kanyang salita; ngunit inyong pakinggan, ninyong lahat ng bayan, ang aking paghihirap ay inyong masdan, ang aking mga dalaga at mga binata ay nasa pagkabihag."
                },
                "19": {
                    "verse_nr": "19",
                    "verse": "\u201cTinawagan ko ang aking mga mangingibig, ngunit dinaya nila ako; ang aking mga pari at matatanda ay napahamak sa lunsod, habang nagsisihanap sila ng pagkain upang ang lakas nila&#39;y panumbalikin."
                },
                "20": {
                    "verse_nr": "20",
                    "verse": "\u201cMasdan mo, O PANGINOON; sapagkat ako&#39;y nahahapis, ang aking kaluluwa ay naguguluhan, ang aking puso ay nagugulumihanan; sapagkat ako&#39;y lubhang naghimagsik. Sa lansangan ang tabak ay pumapatay; ito&#39;y gaya ng kamatayan sa bahay."
                },
                "21": {
                    "verse_nr": "21",
                    "verse": "\u201cNabalitaan nila na ako&#39;y dumaraing; walang sinumang umaliw sa akin; narinig ng lahat ng aking mga kaaway ang aking kabagabagan; sila&#39;y natutuwa na iyong ginawa iyon. Paratingin mo ang araw na iyong ipinahayag, at sila&#39;y magiging gaya ko."
                },
                "22": {
                    "verse_nr": "22",
                    "verse": "\u201cDumating nawa ang lahat nilang kasamaan sa harapan mo; at gawin mo sa kanila ang gaya ng sa akin ay ginawa mo, dahil sa lahat kong mga pagsuway; sapagkat marami ang mga daing ko, at nanghihina ang puso ko.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Pagpaparusa ng Panginoon sa Jerusalem - Tingnan mo kung paanong sa kanyang galit ay tinakpan ng Panginoon ng ulap ang anak na babae ng Zion! Kanyang inihagis sa lupa mula sa langit ang karilagan ng Israel, hindi niya inalala ang kanyang tuntungan ng paa sa araw ng galit niya."
                },
                "2": {
                    "verse_nr": "2",
                    "verse": "Nilamon ng Panginoon, hindi siya nagpatawad sa lahat ng tahanan ng Jacob. Sa kanyang poot ay ibinagsak niya ang mga muog ng anak na babae ng Juda; kanyang inilugmok sa lupa na walang karangalan ang kanyang kaharian at ang mga prinsipe nito."
                },
                "3": {
                    "verse_nr": "3",
                    "verse": "Kanyang pinutol sa matinding galit ang lahat ng kapangyarihan ng Israel; iniurong niya sa kanila ang kanyang kanang kamay sa harapan ng kaaway; siya&#39;y nag-alab na gaya ng nag-aalab na apoy sa Jacob, na tumutupok sa buong paligid."
                },
                "4": {
                    "verse_nr": "4",
                    "verse": "Iniakma niya ang kanyang pana na parang kaaway, na ang kanyang kanang kamay ay nakaakma na parang kalaban, at pinatay ang lahat ng kaaya-aya sa mata; sa tolda ng anak na babae ng Zion; ibinuhos niya ang kanyang matinding galit na parang apoy."
                },
                "5": {
                    "verse_nr": "5",
                    "verse": "Ang Panginoon ay naging parang kaaway, kanyang nilamon ang Israel; nilamon niya ang lahat nitong mga palasyo, kanyang giniba ang mga muog nito. At kanyang pinarami sa anak na babae ng Juda ang panangis at panaghoy."
                },
                "6": {
                    "verse_nr": "6",
                    "verse": "Ginawan niya ng karahasan ang kanyang tabernakulo na gaya ng isang halamanan; kanyang sinira ang kanyang takdang pulungang lugar; ipinalimot ng PANGINOON sa Zion ang takdang kapistahan at Sabbath, at sa kanyang matinding galit ay itinakuwil ang hari at ang pari."
                },
                "7": {
                    "verse_nr": "7",
                    "verse": "Itinakuwil ng Panginoon ang kanyang dambana, kanyang iniwan ang kanyang santuwaryo. Kanyang ibinigay sa kamay ng kaaway ang mga pader ng kanyang mga palasyo; isang sigawan ang naganap sa bahay ng PANGINOON, na gaya nang sa araw ng takdang kapistahan."
                },
                "8": {
                    "verse_nr": "8",
                    "verse": "Ipinasiya ng PANGINOON na gibain ang pader ng anak na babae ng Zion; tinandaan niya ito ng guhit, hindi niya iniurong ang kanyang kamay sa paggiba: kanyang pinapanaghoy ang muog at ang kuta; sila&#39;y sama-samang manghihina."
                },
                "9": {
                    "verse_nr": "9",
                    "verse": "Ang kanyang mga pintuan ay bumaon sa lupa; kanyang giniba at sinira ang kanyang mga halang; ang kanyang hari at mga prinsipe ay kasama ng mga bansa; wala nang kautusan, at ang kanyang mga propeta ay hindi na tumatanggap ng pangitain mula sa PANGINOON."
                },
                "10": {
                    "verse_nr": "10",
                    "verse": "Ang matatanda ng anak na babae ng Zion ay tahimik na nakaupo sa lupa. Sila&#39;y nagsabog ng alabok sa kanilang mga ulo; at nagsuot ng damit-sako; itinungo ng mga dalaga sa Jerusalem ang kanilang mga ulo sa lupa."
                },
                "11": {
                    "verse_nr": "11",
                    "verse": "Ang aking mga mata ay namumugto sa kaiiyak; ang aking kaluluwa ay naguguluhan; ang aking puso ay ibinuhos sa lupa dahil sa pagkapahamak ng anak na babae ng aking bayan, sapagkat ang mga bata at mga pasusuhin ay nanghihina sa mga lansangan ng lunsod."
                },
                "12": {
                    "verse_nr": "12",
                    "verse": "Sila&#39;y nag-iiyakan sa kanilang mga ina, \u201cNasaan ang tinapay at alak?\u201d habang sila&#39;y nanghihina na gaya ng taong sugatan sa mga lansangan ng bayan, habang ang kanilang buhay ay ibinubuhos sa kandungan ng kanilang mga ina."
                },
                "13": {
                    "verse_nr": "13",
                    "verse": "Ano ang aking maipapangaral sa iyo? sa ano kita ihahambing, O anak na babae ng Jerusalem? Sa ano kita itutulad, upang kita&#39;y maaliw? O anak na dalaga ng Zion? Sapagkat kasinlawak ng dagat ang iyong pagkagiba; sinong makapagpapagaling sa iyo?"
                },
                "14": {
                    "verse_nr": "14",
                    "verse": "Ang iyong mga propeta ay nakakita para sa iyo ng mga huwad at mapandayang pangitain; hindi nila inilitaw ang iyong kasamaan upang ibalik ka mula sa pagkabihag, kundi nakakita para sa iyo ng mga hulang huwad at nakaliligaw."
                },
                "15": {
                    "verse_nr": "15",
                    "verse": "Lahat ng nagdaraan ay ipinapalakpak ang kanilang kamay sa iyo; sila&#39;y nanunuya at iniiling ang kanilang ulo sa anak na babae ng Jerusalem; \u201cIto ba ang lunsod na tinatawag na kasakdalan ng kagandahan, ang kagalakan ng buong lupa?\u201d"
                },
                "16": {
                    "verse_nr": "16",
                    "verse": "Maluwang na ibinuka ng lahat mong mga kaaway ang kanilang bibig: sila&#39;y nanunuya at nagngangalit ang ngipin; kanilang sinasabi, \u201cNilamon na namin siya! Tunay na ito ang araw na aming hinihintay; ngayo&#39;y natamo na namin ito; nakita na namin.\u201d"
                },
                "17": {
                    "verse_nr": "17",
                    "verse": "Ginawa ng PANGINOON ang kanyang ipinasiya; na isinagawa ang kanyang banta na kanyang iniutos nang una; kanyang ibinagsak, at hindi naawa: hinayaan niyang pagkatuwaan ka ng iyong mga kaaway, at itinaas ang kapangyarihan ng iyong mga kalaban."
                },
                "18": {
                    "verse_nr": "18",
                    "verse": "Ang kanilang puso ay dumaraing sa Panginoon! O pader ng anak na babae ng Zion! Padaluyin mo ang mga luha na parang ilog araw at gabi! Huwag kang magpahinga; huwag papagpahingahin ang iyong mga mata."
                },
                "19": {
                    "verse_nr": "19",
                    "verse": "Bumangon ka, sumigaw ka sa gabi, sa pasimula ng mga pagbabantay! Ibuhos mo ang iyong puso na parang tubig sa harapan ng mukha ng Panginoon! Itaas mo ang iyong mga kamay sa kanya dahil sa buhay ng iyong mga anak na nanghihina sa gutom sa dulo ng bawat lansangan."
                },
                "20": {
                    "verse_nr": "20",
                    "verse": "Tingnan mo, O PANGINOON, at masdan mo! Kanino mo ginawa ang ganito! Kakainin ba ng mga babae ang kanilang anak, ang mga batang ipinanganak na malusog? Papatayin ba ang pari at propeta sa santuwaryo ng Panginoon?"
                },
                "21": {
                    "verse_nr": "21",
                    "verse": "Ang bata at ang matanda ay nakahiga sa alabok ng mga lansangan. Ang aking mga dalaga at mga binata ay nabuwal sa pamamagitan ng tabak; pinatay mo sila sa araw ng iyong galit; pinatay mo nang walang awa."
                },
                "22": {
                    "verse_nr": "22",
                    "verse": "Nag-anyaya ka na gaya ng sa araw ng takdang kapistahan, ang aking mga kakilabutan ay nasa bawat panig; at sa araw ng galit ng PANGINOON ay walang nakatakas o nakaligtas; yaong aking mga kinalong at pinalaki ay nilipol ng aking kaaway."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Parusa, Pagsisisi at Pag-asa - Ako ang taong nakakita ng pagdadalamhati dahil sa pamalo ng kanyang poot."
                },
                "2": {
                    "verse_nr": "2",
                    "verse": "Itinaboy niya ako at dinala sa kadiliman, at hindi sa liwanag;"
                },
                "3": {
                    "verse_nr": "3",
                    "verse": "tunay na laban sa akin ay kanyang paulit-ulit na ipinihit ang kanyang kamay sa buong maghapon."
                },
                "4": {
                    "verse_nr": "4",
                    "verse": "Pinapanghina niya ang aking laman at aking balat, at binali niya ang aking mga buto."
                },
                "5": {
                    "verse_nr": "5",
                    "verse": "Sinakop at kinulong niya ako sa kalungkutan at paghihirap."
                },
                "6": {
                    "verse_nr": "6",
                    "verse": "Pinatira niya ako sa kadiliman, gaya ng mga matagal nang patay."
                },
                "7": {
                    "verse_nr": "7",
                    "verse": "Binakuran niya ako upang ako&#39;y hindi makatakas; pinabigat niya ang aking tanikala."
                },
                "8": {
                    "verse_nr": "8",
                    "verse": "Bagaman ako&#39;y dumaraing at humihingi ng tulong, kanyang pinagsasarhan ang aking panalangin;"
                },
                "9": {
                    "verse_nr": "9",
                    "verse": "kanyang hinarangan ang aking mga daan ng tinabas na bato, kanyang iniliko ang mga landas ko."
                },
                "10": {
                    "verse_nr": "10",
                    "verse": "Para sa akin ay gaya siya ng oso na nag-aabang, parang leon na nasa kubling dako."
                },
                "11": {
                    "verse_nr": "11",
                    "verse": "Iniligaw niya ang aking mga lakad, at ako&#39;y pinagputul-putol; ginawa niya akong wasak."
                },
                "12": {
                    "verse_nr": "12",
                    "verse": "Binanat niya ang kanyang busog at ginawa akong tudlaan para sa kanyang pana."
                },
                "13": {
                    "verse_nr": "13",
                    "verse": "Pinatusok niya sa aking puso ang mga palaso mula sa kanyang lalagyan."
                },
                "14": {
                    "verse_nr": "14",
                    "verse": "Ako&#39;y naging katatawanan sa lahat ng aking kababayan, ang pasanin ng kanilang awit sa buong maghapon."
                },
                "15": {
                    "verse_nr": "15",
                    "verse": "Pinuno niya ako ng kapanglawan, kanyang pinapagsawa ako ng katas ng mapait na halaman."
                },
                "16": {
                    "verse_nr": "16",
                    "verse": "Dinurog niya ng mga bato ang ngipin ko, at pinamaluktot ako sa mga abo."
                },
                "17": {
                    "verse_nr": "17",
                    "verse": "Ang aking kaluluwa ay inilayo sa kapayapaan; nalimutan ko na kung ano ang kaligayahan."
                },
                "18": {
                    "verse_nr": "18",
                    "verse": "Kaya&#39;t aking sinabi, \u201cWala na ang aking kaluwalhatian, at ang aking pag-asa sa PANGINOON.\u201d"
                },
                "19": {
                    "verse_nr": "19",
                    "verse": "Alalahanin mo ang aking paghihirap at ang aking kapaitan, ang katas ng mapait na halaman at ng apdo."
                },
                "20": {
                    "verse_nr": "20",
                    "verse": "Patuloy itong naaalala ng aking kaluluwa at yumuyuko sa loob ko."
                },
                "21": {
                    "verse_nr": "21",
                    "verse": "Ngunit ito&#39;y naaalala ko, kaya&#39;t mayroon akong pag-asa:"
                },
                "22": {
                    "verse_nr": "22",
                    "verse": "Ang tapat na pag-ibig ng PANGINOON ay hindi nagmamaliw, ang kanyang mga habag ay hindi natatapos;"
                },
                "23": {
                    "verse_nr": "23",
                    "verse": "sariwa ang mga iyon tuwing umaga, dakila ang iyong katapatan."
                },
                "24": {
                    "verse_nr": "24",
                    "verse": "\u201cAng PANGINOON ay aking bahagi,\u201d sabi ng aking kaluluwa; \u201ckaya&#39;t ako&#39;y aasa sa kanya.\u201d"
                },
                "25": {
                    "verse_nr": "25",
                    "verse": "Ang PANGINOON ay mabuti sa kanila na naghihintay sa kanya, sa kaluluwa na humahanap sa kanya."
                },
                "26": {
                    "verse_nr": "26",
                    "verse": "Mabuti nga na ang tao ay tahimik na maghintay para sa pagliligtas ng PANGINOON."
                },
                "27": {
                    "verse_nr": "27",
                    "verse": "Mabuti nga sa tao na pasanin ang pamatok sa kanyang kabataan."
                },
                "28": {
                    "verse_nr": "28",
                    "verse": "Maupo siyang mag-isa sa katahimikan kapag kanyang iniatang sa kanya;"
                },
                "29": {
                    "verse_nr": "29",
                    "verse": "ilagay niya ang kanyang bibig sa alabok\u2014 baka mayroon pang pag-asa;"
                },
                "30": {
                    "verse_nr": "30",
                    "verse": "ibigay niya ang kanyang pisngi sa mananampal, at mapuno siya ng pagkutya."
                },
                "31": {
                    "verse_nr": "31",
                    "verse": "Sapagkat ang Panginoon ay hindi magtatakuwil nang walang hanggan."
                },
                "32": {
                    "verse_nr": "32",
                    "verse": "Ngunit bagaman siya&#39;y sanhi ng kalungkutan, siya&#39;y mahahabag ayon sa kasaganaan ng kanyang tapat na pagmamahal;"
                },
                "33": {
                    "verse_nr": "33",
                    "verse": "sapagkat hindi niya kusang pinahihirapan o ang mga anak ng mga tao ay sinasaktan man."
                },
                "34": {
                    "verse_nr": "34",
                    "verse": "Upang durugin sa ilalim ng paa ang lahat ng bihag sa lupa,"
                },
                "35": {
                    "verse_nr": "35",
                    "verse": "upang sikilin ang karapatan ng tao sa harapan ng Kataas-taasan,"
                },
                "36": {
                    "verse_nr": "36",
                    "verse": "upang ibagsak ang tao sa kanyang usapin, na hindi ito sinasang-ayunan ng Panginoon."
                },
                "37": {
                    "verse_nr": "37",
                    "verse": "Sino ang nagsasalita at ito ay nangyayari, malibang ito ay iniutos ng PANGINOON?"
                },
                "38": {
                    "verse_nr": "38",
                    "verse": "Hindi ba sa bibig ng Kataas-taasan nagmumula ang masama at mabuti?"
                },
                "39": {
                    "verse_nr": "39",
                    "verse": "Bakit magrereklamo ang taong may buhay, ang tao, tungkol sa parusa sa kanyang mga kasalanan?"
                },
                "40": {
                    "verse_nr": "40",
                    "verse": "Ating subukin at suriin ang ating mga lakad, at manumbalik tayo sa PANGINOON!"
                },
                "41": {
                    "verse_nr": "41",
                    "verse": "Itaas natin ang ating mga puso at mga kamay sa Diyos sa langit:"
                },
                "42": {
                    "verse_nr": "42",
                    "verse": "\u201cKami ay sumuway at naghimagsik, at hindi ka nagpatawad."
                },
                "43": {
                    "verse_nr": "43",
                    "verse": "\u201cBinalot mo ng galit ang iyong sarili at hinabol mo kami; na pumapatay ka nang walang awa."
                },
                "44": {
                    "verse_nr": "44",
                    "verse": "Binalot mo ng ulap ang iyong sarili upang walang panalanging makatagos."
                },
                "45": {
                    "verse_nr": "45",
                    "verse": "Ginawa mo kaming patapon at basura sa gitna ng mga bayan."
                },
                "46": {
                    "verse_nr": "46",
                    "verse": "\u201cIbinuka ng lahat naming mga kaaway ang kanilang bibig laban sa amin."
                },
                "47": {
                    "verse_nr": "47",
                    "verse": "Dumating sa amin ang takot at pagkahulog, pagkasira at pagkawasak."
                },
                "48": {
                    "verse_nr": "48",
                    "verse": "Ang mata ko&#39;y dinadaluyan ng maraming luha dahil sa pagkawasak ng anak na babae ng aking bayan."
                },
                "49": {
                    "verse_nr": "49",
                    "verse": "\u201cAng mata ko&#39;y dadaluyan nang walang hinto, walang pahinga,"
                },
                "50": {
                    "verse_nr": "50",
                    "verse": "hanggang sa ang PANGINOON ay tumungo at tumingin mula sa langit."
                },
                "51": {
                    "verse_nr": "51",
                    "verse": "Pinahihirapan ng aking mga mata ang aking kaluluwa, dahil sa lahat na anak na babae ng aking lunsod."
                },
                "52": {
                    "verse_nr": "52",
                    "verse": "\u201cAko&#39;y tinugis na parang ibon, ng aking mga naging kaaway nang walang kadahilanan."
                },
                "53": {
                    "verse_nr": "53",
                    "verse": "Pinatahimik nila ako sa hukay at nilagyan ng bato sa ibabaw ko."
                },
                "54": {
                    "verse_nr": "54",
                    "verse": "Ang tubig ay lumampas sa aking ulo; aking sinabi, \u2018Ako&#39;y wala na.\u2019"
                },
                "55": {
                    "verse_nr": "55",
                    "verse": "\u201cAko&#39;y tumawag sa iyong pangalan, O PANGINOON, mula sa kalaliman ng hukay;"
                },
                "56": {
                    "verse_nr": "56",
                    "verse": "pinakinggan mo ang aking pakiusap! \u2018Huwag mong itago ang iyong pandinig sa saklolo, mula sa paghingi ko ng tulong!\u2019"
                },
                "57": {
                    "verse_nr": "57",
                    "verse": "Ikaw ay lumapit nang ako&#39;y tumawag sa iyo; iyong sinabi, \u2018Huwag kang matakot.\u2019"
                },
                "58": {
                    "verse_nr": "58",
                    "verse": "\u201cIpinagtanggol mo ang aking usapin, O PANGINOON, tinubos mo ang aking buhay."
                },
                "59": {
                    "verse_nr": "59",
                    "verse": "Nakita mo ang pagkakamaling ginawa sa akin, O PANGINOON hatulan mo ang aking usapin."
                },
                "60": {
                    "verse_nr": "60",
                    "verse": "Nakita mo ang lahat nilang paghihiganti, at ang lahat nilang pakana laban sa akin."
                },
                "61": {
                    "verse_nr": "61",
                    "verse": "\u201cNarinig mo ang kanilang pagtuya, O PANGINOON, at lahat nilang pakana laban sa akin."
                },
                "62": {
                    "verse_nr": "62",
                    "verse": "Ang mga labi at pag-iisip ng mga tumutugis sa akin ay laban sa akin sa buong maghapon."
                },
                "63": {
                    "verse_nr": "63",
                    "verse": "Masdan mo ang kanilang pag-upo at ang kanilang pagtayo, ako ang pinatutungkulan ng kanilang mga awit."
                },
                "64": {
                    "verse_nr": "64",
                    "verse": "\u201cPagbabayarin mo sila, O PANGINOON, ayon sa gawa ng kanilang mga kamay."
                },
                "65": {
                    "verse_nr": "65",
                    "verse": "Papagmamatigasin mo ang kanilang puso, ang iyong sumpa ay darating sa kanila."
                },
                "66": {
                    "verse_nr": "66",
                    "verse": "Hahabulin mo sila sa galit at iyong lilipulin sila, mula sa silong ng mga langit, O PANGINOON.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Parusa sa Zion - Malabo na ang ginto, nabago na ang dalisay na ginto! Ang mga banal na bato ay nakakalat sa dulo ng bawat lansangan."
                },
                "2": {
                    "verse_nr": "2",
                    "verse": "Ang mahahalagang anak ng Zion, na kasimbigat ng dalisay na ginto, ano&#39;t pinapahalagahan na waring mga sisidlang lupa, na gawa ng mga kamay ng magpapalayok!"
                },
                "3": {
                    "verse_nr": "3",
                    "verse": "Maging ang mga asong-gubat ay naglalabas ng dibdib at nagpapasuso sa kanilang mga anak, ngunit ang anak na babae ng aking bayan ay naging malupit, parang mga avestruz sa ilang."
                },
                "4": {
                    "verse_nr": "4",
                    "verse": "Ang dila ng sumususong bata ay dumidikit sa ngalangala ng kanyang bibig dahil sa uhaw. Ang mga bata ay humihingi ng tinapay, ngunit walang taong nagpuputol nito sa kanila."
                },
                "5": {
                    "verse_nr": "5",
                    "verse": "Silang nagpapakasawa sa pagkain ay namamatay sa mga lansangan. Silang pinalaki sa kulay-ube ay nagsisihiga sa mga tapunan ng dumi."
                },
                "6": {
                    "verse_nr": "6",
                    "verse": "Sapagkat ang kasamaan ng anak na babae ng aking bayan ay higit na mabigat kaysa parusa sa Sodoma, na nagapi sa isang sandali, at walang mga kamay na humawak sa kanya."
                },
                "7": {
                    "verse_nr": "7",
                    "verse": "Ang kanyang mga pangunahing tao ay higit na dalisay kaysa niyebe, higit na maputi kaysa gatas; ang kanilang katawan ay higit na matipuno kaysa coral, ang ganda ng kanilang anyo ay parang zafiro."
                },
                "8": {
                    "verse_nr": "8",
                    "verse": "Ang kanilang anyo ngayon ay higit na maitim kaysa uling; sila&#39;y hindi makilala sa mga lansangan. Ang kanilang balat ay naninikit sa kanilang mga buto; ito&#39;y naging gaya ng tuyong kahoy."
                },
                "9": {
                    "verse_nr": "9",
                    "verse": "Mabuti pa ang mga pinatay sa tabak kaysa sa mga pinatay sa gutom, sapagkat ang mga ito ay nanghihina at nagkakasakit dahil sa kawalan ng mga bunga ng lupain."
                },
                "10": {
                    "verse_nr": "10",
                    "verse": "Niluto ng mga kamay ng mga mahabaging babae ang kanilang sariling mga anak; sila&#39;y naging mga pagkain nila, dahil sa pagkawasak ng anak na babae ng aking bayan."
                },
                "11": {
                    "verse_nr": "11",
                    "verse": "Nilubos ng PANGINOON ang kanyang poot, ibinuhos niya ang kanyang matinding galit. At siya&#39;y nagpaningas ng apoy sa Zion, na tumupok sa mga pundasyon nito."
                },
                "12": {
                    "verse_nr": "12",
                    "verse": "Ang mga hari sa lupa ay hindi naniwala, o sinuman sa mga naninirahan sa sanlibutan, na ang kaaway at ang kalaban ay makakapasok sa mga pintuan ng Jerusalem."
                },
                "13": {
                    "verse_nr": "13",
                    "verse": "Ito&#39;y dahil sa mga kasalanan ng kanyang mga propeta, at sa mga kasamaan ng kanyang mga pari, na nagpadanak sa gitna niya ng dugo ng mga matuwid."
                },
                "14": {
                    "verse_nr": "14",
                    "verse": "Sila&#39;y nagpagala-gala na mga bulag sa mga lansangan, na lubhang nadungisan ng dugo kaya&#39;t walang makahawak sa kanilang kasuotan."
                },
                "15": {
                    "verse_nr": "15",
                    "verse": "\u201cLumayo kayo, Marurumi!\u201d ang sigaw ng mga tao sa kanila; \u201cLumayo kayo! Lumayo kayo! Huwag ninyo kaming hahawakan!\u201d Kaya&#39;t sila&#39;y naging mga takas at pagala-gala; sinabi ng mga tao sa gitna ng mga bansa, \u201cHindi na sila mamamalaging kasama natin.\u201d"
                },
                "16": {
                    "verse_nr": "16",
                    "verse": "Pinangalat sila ng PANGINOON, sila ay hindi na niya pahahalagahan Hindi nila iginalang ang mga pari hindi nila nilingap ang matatanda."
                },
                "17": {
                    "verse_nr": "17",
                    "verse": "Nanlabo na ang aming mga mata sa paghihintay ng tulong na hindi naman dumating, sa aming pagbabantay ay naghihintay kami sa isang bansang hindi makapagliligtas."
                },
                "18": {
                    "verse_nr": "18",
                    "verse": "Inaabangan nila ang aming mga hakbang, upang huwag kaming makalakad sa aming mga lansangan, malapit na ang aming wakas, tapos na ang aming mga araw; sapagkat dumating na ang aming wakas."
                },
                "19": {
                    "verse_nr": "19",
                    "verse": "Ang mga humahabol sa amin ay higit na mabibilis kaysa mga buwitre sa himpapawid: hinabol nila kami sa mga bundok, inabangan nila kami sa ilang."
                },
                "20": {
                    "verse_nr": "20",
                    "verse": "Ang hininga ng mga butas ng aming ilong, ang pinahiran ng PANGINOON ay kinuha sa kanilang mga hukay; na tungkol sa kanya ay aming sinasabi, \u201cSa kanyang mga lilim ay mabubuhay kami na kasama ng mga bansa.\u201d"
                },
                "21": {
                    "verse_nr": "21",
                    "verse": "Magalak at matuwa ka, O anak na babae ng Edom, na naninirahan sa lupain ng Uz. Ngunit ang kopa ay darating din sa iyo; ikaw ay malalasing at maghuhubad."
                },
                "22": {
                    "verse_nr": "22",
                    "verse": "Ang parusa sa iyong kasamaan ay naganap na, O anak na babae ng Zion, hindi ka na niya pananatilihin pa sa pagkabihag. Ngunit ang iyong kasamaan, O anak na babae ng Edom; ay kanyang parurusahan, ilalantad niya ang iyong mga kasalanan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Paghingi ng Awa - Alalahanin mo, O PANGINOON, kung ano ang nangyari sa amin. Iyong masdan, at tingnan ang aming kahihiyan!"
                },
                "2": {
                    "verse_nr": "2",
                    "verse": "Ang aming mana ay ibinigay sa mga dayuhan, ang aming mga bahay ay sa mga taga-ibang bayan."
                },
                "3": {
                    "verse_nr": "3",
                    "verse": "Kami ay naging mga ulila at walang ama; gaya ng mga balo ang aming mga ina."
                },
                "4": {
                    "verse_nr": "4",
                    "verse": "Dapat kaming magbayad sa tubig na aming iniinom, dapat naming bilhin ang kinukuha naming kahoy."
                },
                "5": {
                    "verse_nr": "5",
                    "verse": "Ang mga humahabol sa amin ay nasa aming leeg; kami ay pagod na, wala kaming kapahingahan."
                },
                "6": {
                    "verse_nr": "6",
                    "verse": "Sa mga taga-Ehipto, kami ay nakipagkamay, at sa mga taga-Asiria upang makakuha ng sapat na tinapay."
                },
                "7": {
                    "verse_nr": "7",
                    "verse": "Ang aming mga ninuno ay nagkasala at wala na; at kami ay nagpapasan ng mga kasamaan nila."
                },
                "8": {
                    "verse_nr": "8",
                    "verse": "Mga alipin ang namumuno sa amin, walang magliligtas sa amin sa kanilang kamay."
                },
                "9": {
                    "verse_nr": "9",
                    "verse": "Nalalagay sa panganib ang aming buhay upang makakuha ng tinapay, dahil sa tabak sa ilang."
                },
                "10": {
                    "verse_nr": "10",
                    "verse": "Ang aming balat ay kasing-init ng pugon, dahil sa nagniningas na init ng taggutom."
                },
                "11": {
                    "verse_nr": "11",
                    "verse": "Ang mga babae sa Zion ay ginahasa nila, ang mga dalaga sa mga bayan ng Juda."
                },
                "12": {
                    "verse_nr": "12",
                    "verse": "Ang mga pinuno ay ibinitin sa kamay nila, hindi iginagalang ang matatanda."
                },
                "13": {
                    "verse_nr": "13",
                    "verse": "Ang mga binata ay pinagtrabaho sa gilingan, at sa bigat ng kahoy ang mga bata ay nagpasuray-suray."
                },
                "14": {
                    "verse_nr": "14",
                    "verse": "Iniwan na ng matatanda ang pintuang-bayan, at ng mga binata ang kanilang mga tugtugan."
                },
                "15": {
                    "verse_nr": "15",
                    "verse": "Ang kagalakan ng aming puso ay huminto na, ang aming pagsasayaw ay napalitan ng pagluluksa."
                },
                "16": {
                    "verse_nr": "16",
                    "verse": "Nahulog mula sa aming ulo ang korona; kahabag-habag kami, sapagkat kami&#39;y nagkasala!"
                },
                "17": {
                    "verse_nr": "17",
                    "verse": "Dahil dito ay nagkasakit ang aming puso, dahil sa mga bagay na ito ang mga mata nami&#39;y lumabo;"
                },
                "18": {
                    "verse_nr": "18",
                    "verse": "dahil sa bundok ng Zion na nawasak, ang mga asong-gubat ay pagala-gala roon."
                },
                "19": {
                    "verse_nr": "19",
                    "verse": "Ikaw, O PANGINOON, magpakailanman ay naghahari, ang iyong trono ay nananatili sa lahat ng salinlahi."
                },
                "20": {
                    "verse_nr": "20",
                    "verse": "Bakit mo kami nililimot magpakailanman, bakit mo kami pinababayaan nang kaytagal?"
                },
                "21": {
                    "verse_nr": "21",
                    "verse": "Ibalik mo kami sa iyo, O PANGINOON, upang kami ay makapanumbalik! Ibalik mo ang aming mga araw na gaya nang una."
                },
                "22": {
                    "verse_nr": "22",
                    "verse": "Talaga bang kami&#39;y iyo nang itinakuwil? Ikaw ba ay lubhang galit na galit sa amin?"
                }
            }
        }
    }
}