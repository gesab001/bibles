{
    "version": "abtag2001",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pagbati at Pasasalamat - Si Pablo, at sina Silvano at Timoteo, sa iglesya ng mga taga-Tesalonica na sa Diyos Ama at sa Panginoong Jesu-Cristo: Sumainyo nawa ang biyaya at kapayapaan."
                },
                "2": {
                    "verse_nr": "2",
                    "verse": "Nagpapasalamat kaming lagi sa Diyos dahil sa inyong lahat na tuwina&#39;y binabanggit namin kayo sa aming mga panalangin."
                },
                "3": {
                    "verse_nr": "3",
                    "verse": "Aming inaalala sa harapan ng ating Diyos at Ama ang inyong gawang mula sa pananampalataya, pagpapagal sa pag-ibig at katatagan ng pag-asa sa ating Panginoong Jesu-Cristo;"
                },
                "4": {
                    "verse_nr": "4",
                    "verse": "yamang aming nalalaman, mga kapatid na minamahal ng Diyos, ang pagkahirang sa inyo."
                },
                "5": {
                    "verse_nr": "5",
                    "verse": "Ang Halimbawa ng mga Taga-Tesalonica - Sapagkat ang aming ebanghelyo ay hindi dumating sa inyo sa salita lamang, kundi sa kapangyarihan din at sa Espiritu Santo at sa lubos na pagtitiwala, kung paanong nalalaman ninyo kung anong pagkatao ang aming pinatunayan sa inyo alang-alang sa inyo."
                },
                "6": {
                    "verse_nr": "6",
                    "verse": "At kayo&#39;y naging taga-tulad sa amin at sa Panginoon, na inyong tinanggap ang salita sa matinding kapighatian, na may kagalakan ng Espiritu Santo,"
                },
                "7": {
                    "verse_nr": "7",
                    "verse": "anupa&#39;t kayo&#39;y naging halimbawa sa lahat ng mananampalatayang nasa Macedonia at nasa Acaia."
                },
                "8": {
                    "verse_nr": "8",
                    "verse": "Sapagkat mula sa inyo&#39;y umalingawngaw ang salita ng Panginoon, hindi lamang sa Macedonia at Acaia, kundi sa lahat ng dako ay napabalita ang inyong pananampalataya sa Diyos; kaya&#39;t kami ay hindi na kailangang magsalita pa ng anuman."
                },
                "9": {
                    "verse_nr": "9",
                    "verse": "Sapagkat sila ang nagbalita tungkol sa amin, kung paano ninyo kami tinanggap at kung paanong bumaling kayo sa Diyos mula sa mga diyus-diyosan, upang maglingkod sa buh\u00e1y at tunay na Diyos,"
                },
                "10": {
                    "verse_nr": "10",
                    "verse": "at upang hintayin ang kanyang Anak mula sa langit, na kanyang binuhay mula sa mga patay, si Jesus na nagliligtas sa atin mula sa poot na darating."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Pangangaral ni Pablo sa Tesalonica - Kayo mismo ang nakakaalam, mga kapatid, na ang aming pagdating sa inyo ay hindi nawalan ng kabuluhan."
                },
                "2": {
                    "verse_nr": "2",
                    "verse": "Bagaman nagdusa na kami at inalipusta sa Filipos, tulad ng inyong nalalaman, ay naglakas loob kami sa ating Diyos upang ipahayag sa inyo ang ebanghelyo ng Diyos sa gitna ng napakalaking pagsalungat."
                },
                "3": {
                    "verse_nr": "3",
                    "verse": "Sapagkat ang aming pangaral ay hindi mula sa pandaraya, ni sa karumihan, ni sa panlilinlang,"
                },
                "4": {
                    "verse_nr": "4",
                    "verse": "kundi kung paanong kami&#39;y minarapat ng Diyos na pagkatiwalaan ng ebanghelyo ay gayon kami nagsasalita, hindi upang bigyang-lugod ang mga tao, kundi ang Diyos na sumusuri sa aming mga puso."
                },
                "5": {
                    "verse_nr": "5",
                    "verse": "Sapagkat hindi kami natagpuang gumamit kailanman ng mga salitang paimbabaw, gaya ng nalalaman ninyo, ni ng balabal ng kasakiman, saksi namin ang Diyos;"
                },
                "6": {
                    "verse_nr": "6",
                    "verse": "ni nagsihanap man sa mga tao ng kapurihan, ni sa inyo o sa iba man, bagaman may karapatan kaming humingi bilang mga apostol ni Cristo."
                },
                "7": {
                    "verse_nr": "7",
                    "verse": "Kundi kami ay naging malumanay sa gitna ninyo, gaya ng isang ina na nag-aaruga sa kanyang mga anak."
                },
                "8": {
                    "verse_nr": "8",
                    "verse": "Palibhasa&#39;y nagmamalasakit kami sa inyo, ipinasiya naming kayo&#39;y bahaginan, hindi lamang ng ebanghelyo ng Diyos, kundi pati ng aming mga sariling kaluluwa, sapagkat kayo&#39;y napamahal na sa amin."
                },
                "9": {
                    "verse_nr": "9",
                    "verse": "Natatandaan ninyo, mga kapatid, ang aming pagpapagal at paghihirap. Gumagawa kami araw at gabi upang huwag kaming maging pasanin sa kaninuman sa inyo. Ipinahayag namin sa inyo ang ebanghelyo ng Diyos."
                },
                "10": {
                    "verse_nr": "10",
                    "verse": "Kayo&#39;y mga saksi, at pati ang Diyos, kung gaano kadalisay, matuwid at walang kapintasan ang inasal namin sa inyo na mga mananampalataya."
                },
                "11": {
                    "verse_nr": "11",
                    "verse": "Gaya ng inyong nalalaman, pinakitunguhan namin kayong tulad ng isang ama sa kanyang mga anak,"
                },
                "12": {
                    "verse_nr": "12",
                    "verse": "na kayo&#39;y pinangaralan at pinalakas ang loob ninyo, at nagpatotoo, upang kayo&#39;y lumakad nang nararapat sa Diyos, na siyang tumawag sa inyo sa kanyang sariling kaharian at kaluwalhatian."
                },
                "13": {
                    "verse_nr": "13",
                    "verse": "At kami ay patuloy na nagpapasalamat sa Diyos, na nang inyong tanggapin ang salita ng Diyos na inyong narinig sa amin ay inyong tinanggap iyon hindi bilang salita ng mga tao, kundi, ayon sa katotohanan, ay bilang salita ng Diyos, na gumagawa naman sa inyo na sumasampalataya."
                },
                "14": {
                    "verse_nr": "14",
                    "verse": "Sapagkat kayo, mga kapatid, ay naging taga-tulad sa mga iglesya ng Diyos kay Cristo Jesus na nasa Judea, sapagkat nagdusa din naman kayo ng mga gayong bagay mula sa inyong sariling mga kababayan, gaya naman nila sa mga Judio."
                },
                "15": {
                    "verse_nr": "15",
                    "verse": "Sila ang pumatay sa Panginoong Jesus at sa mga propeta, at kami ay kanilang pinalayas. Sila&#39;y hindi nagbigay-lugod sa Diyos at sinalungat ang lahat ng mga tao,"
                },
                "16": {
                    "verse_nr": "16",
                    "verse": "at pinagbawalan kaming magsalita sa mga Hentil upang maligtas ang mga ito. Kaya&#39;t kanilang pinupunong lagi ang kanilang mga kasalanan; ngunit dumating sa kanila ang poot ng Diyos hanggang sa katapusan."
                },
                "17": {
                    "verse_nr": "17",
                    "verse": "Nais ni Pablo na Muli Silang Dalawin - Ngunit kami, mga kapatid, na nahiwalay sa inyo ng maikling panahon, sa katawan hindi sa puso, ay lalong higit na nananabik na makita kayo nang mukhaan."
                },
                "18": {
                    "verse_nr": "18",
                    "verse": "Sapagkat nais naming pumunta sa inyo\u2014lalo na akong si Pablo na paulit-ulit na nais makabalik\u2014ngunit hinadlangan kami ni Satanas."
                },
                "19": {
                    "verse_nr": "19",
                    "verse": "Sapagkat ano ang aming pag-asa, o kagalakan, o putong ng kapurihan sa harapan ng ating Panginoong Jesus sa kanyang pagdating? Hindi ba kayo?"
                },
                "20": {
                    "verse_nr": "20",
                    "verse": "Sapagkat kayo ang aming kaluwalhatian at kagalakan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kaya&#39;t nang hindi na kami makatiis ay minabuti naming maiwang walang kasama sa Atenas;"
                },
                "2": {
                    "verse_nr": "2",
                    "verse": "at aming isinugo si Timoteo, na aming kapatid at kamanggagawa ng Diyos sa ebanghelyo ni Cristo, upang kayo&#39;y kanyang patibayin at pasiglahin tungkol sa inyong pananampalataya;"
                },
                "3": {
                    "verse_nr": "3",
                    "verse": "upang ang sinuma&#39;y huwag mabagabag ng mga kapighatiang ito. Sa katunayan kayo rin ang nakakaalam na itinalaga kami sa bagay na ito."
                },
                "4": {
                    "verse_nr": "4",
                    "verse": "Sapagkat sa katotohanan, nang kami ay kasama ninyo ay aming sinabi noon pa mang una na kami ay makakaranas ng kapighatian; gaya nga ng nangyari, at nalalaman ninyo."
                },
                "5": {
                    "verse_nr": "5",
                    "verse": "Ang Mabuting Ulat ni Timoteo - Dahil dito, nang hindi ko na matiis pa, ako&#39;y nagsugo upang mabatid ko ang inyong pananampalataya, sa takot na baka sa anumang paraan kayo&#39;y natukso na ng manunukso, at ang aming pagpapagal ay mawalan ng kabuluhan."
                },
                "6": {
                    "verse_nr": "6",
                    "verse": "Ngunit si Timoteo ay dumating na sa amin mula sa inyo, at nagdala sa amin ng magandang balita tungkol sa inyong pananampalataya at pag-ibig. Sinabi rin niya sa amin na lagi ninyo kaming naaalala at nananabik na makita kami na gaya naman namin na nananabik na makita kayo."
                },
                "7": {
                    "verse_nr": "7",
                    "verse": "Dahil dito&#39;y naaliw kami, mga kapatid, sa lahat ng aming kalungkutan at paghihirap sa pamamagitan ng inyong pananampalataya."
                },
                "8": {
                    "verse_nr": "8",
                    "verse": "Sapagkat ngayon ay nabubuhay kami, kung kayo&#39;y maninindigang matibay sa Panginoon."
                },
                "9": {
                    "verse_nr": "9",
                    "verse": "Sapagkat ano ngang pasasalamat ang aming maisasauli sa Diyos dahil sa inyo, dahil sa lahat ng kagalakan na aming nadarama dahil sa inyo sa harapan ng aming Diyos?"
                },
                "10": {
                    "verse_nr": "10",
                    "verse": "Gabi&#39;t araw ay masikap naming idinadalangin na makita namin kayo nang mukhaan at aming maibalik ang anumang kulang sa inyong pananampalataya."
                },
                "11": {
                    "verse_nr": "11",
                    "verse": "Ngayo&#39;y patnubayan nawa ng ating Diyos at Ama at ng ating Panginoong Jesus ang aming paglalakbay patungo sa inyo."
                },
                "12": {
                    "verse_nr": "12",
                    "verse": "At nawa&#39;y palaguin at pasaganain kayo ng Panginoon sa pag-ibig sa isa&#39;t isa at sa lahat ng tao, gaya naman namin sa inyo."
                },
                "13": {
                    "verse_nr": "13",
                    "verse": "Patibayin nawa niya ang inyong mga puso sa kabanalan upang maging walang kapintasan sa harapan ng ating Diyos at Ama, sa pagdating ng ating Panginoong Jesus na kasama ang lahat ng kanyang mga banal."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Buhay na Kalugud-lugod sa Diyos - Katapus-tapusan, mga kapatid, hinihiling namin sa inyo at nakikiusap kami sa Panginoong Jesus, yamang natutunan ninyo sa amin kung paano kayo dapat lumakad at magbigay-lugod sa Diyos, na tulad ng inyong ginagawa, ay gayon ang dapat ninyong gawin at higit pa."
                },
                "2": {
                    "verse_nr": "2",
                    "verse": "Sapagkat batid ninyo kung anong mga tagubilin ang ibinigay namin sa inyo sa pamamagitan ng Panginoong Jesus."
                },
                "3": {
                    "verse_nr": "3",
                    "verse": "Sapagkat ito ang kalooban ng Diyos, ang inyong pagpapakabanal: na kayo&#39;y umiiwas sa pakikiapid;"
                },
                "4": {
                    "verse_nr": "4",
                    "verse": "na ang bawat isa sa inyo&#39;y matutong maging mapagpigil sa kanyang sariling katawan sa pagpapakabanal at karangalan,"
                },
                "5": {
                    "verse_nr": "5",
                    "verse": "hindi sa pita ng kahalayan, na gaya ng mga Hentil na hindi nakakakilala sa Diyos;"
                },
                "6": {
                    "verse_nr": "6",
                    "verse": "na sinuma&#39;y huwag magkasala o manlamang sa kanyang kapatid sa bagay na ito, sapagkat ang Panginoon ay tagapaghiganti sa lahat ng mga bagay na ito, gaya ng aming sinabi noong una at ibinabala sa inyo."
                },
                "7": {
                    "verse_nr": "7",
                    "verse": "Sapagkat hindi tayo tinawag ng Diyos para sa karumihan kundi sa kabanalan."
                },
                "8": {
                    "verse_nr": "8",
                    "verse": "Kaya&#39;t ang tumanggi dito ay hindi tao ang tinatanggihan, kundi ang Diyos na nagbibigay sa amin ng kanyang Espiritu Santo."
                },
                "9": {
                    "verse_nr": "9",
                    "verse": "Ngunit tungkol sa pag-iibigan ng magkakapatid ay hindi ninyo kailangan na kayo&#39;y sulatan ng sinuman, sapagkat kayo man ay tinuruan ng Diyos na mag-ibigan sa isa&#39;t isa."
                },
                "10": {
                    "verse_nr": "10",
                    "verse": "At katotohanang ginagawa ninyo ang gayon sa lahat ng kapatid na nasa buong Macedonia. Ngunit aming hinihiling sa inyo, mga kapatid, na higit pa sa rito ang inyong gawin."
                },
                "11": {
                    "verse_nr": "11",
                    "verse": "Nasain ninyong mamuhay nang tahimik, gawin ang inyong sariling gawain, at kayo&#39;y magpagal ng inyong sariling mga kamay, gaya ng aming ipinagbilin sa inyo;"
                },
                "12": {
                    "verse_nr": "12",
                    "verse": "upang kayo&#39;y igalang ng mga nasa labas, at huwag maging palaasa sa sinuman."
                },
                "13": {
                    "verse_nr": "13",
                    "verse": "Ang Pagdating ng Panginoon - Mga kapatid, nais naming malaman ninyo ang tungkol sa mga natutulog upang kayo&#39;y huwag malungkot, na gaya ng iba na walang pag-asa."
                },
                "14": {
                    "verse_nr": "14",
                    "verse": "Sapagkat kung tayo&#39;y sumasampalatayang si Jesus ay namatay at muling binuhay ay gayundin naman, sa pamamagitan ni Jesus, ang mga natutulog ay dadalhin ng Diyos na kasama niya."
                },
                "15": {
                    "verse_nr": "15",
                    "verse": "Sapagkat ito&#39;y sinasabi namin sa inyo sa pamamagitan ng salita ng Panginoon, na tayong nabubuhay, na natitira hanggang sa pagdating ng Panginoon, ay hindi mauuna sa anumang paraan sa mga natutulog."
                },
                "16": {
                    "verse_nr": "16",
                    "verse": "Sapagkat ang Panginoon mismo ang bababa mula sa langit na may sigaw, may tinig ng arkanghel, at may trumpeta ng Diyos, at ang mga namatay kay Cristo ay babangon muna."
                },
                "17": {
                    "verse_nr": "17",
                    "verse": "Pagkatapos, tayong nabubuhay na natitira ay aagawing kasama nila sa mga ulap, upang salubungin ang Panginoon sa papawirin; at sa gayon ay makakapiling natin ang Panginoon magpakailanman."
                },
                "18": {
                    "verse_nr": "18",
                    "verse": "Kaya&#39;t mag-aliwan kayo sa isa&#39;t isa ng mga salitang ito."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Maghanda para sa Pagdating ng Panginoon - Mga kapatid, tungkol sa oras at mga panahon, hindi na kailangang mayroong isulat pa sa inyo."
                },
                "2": {
                    "verse_nr": "2",
                    "verse": "Sapagkat kayo rin ang lubos na nakakaalam na ang araw ng Panginoon ay darating na gaya ng magnanakaw sa gabi."
                },
                "3": {
                    "verse_nr": "3",
                    "verse": "Kapag sinasabi nila, \u201cKapayapaan at katiwasayan,\u201d kaagad darating sa kanila ang biglang pagkawasak, na gaya ng pagdaramdam sa panganganak ng babaing nagdadalang-tao, at walang makakatakas!"
                },
                "4": {
                    "verse_nr": "4",
                    "verse": "Ngunit kayo, mga kapatid, ay wala sa kadiliman, upang sa araw na iyon ay mabigla kayong gaya sa magnanakaw."
                },
                "5": {
                    "verse_nr": "5",
                    "verse": "Sapagkat kayong lahat ay pawang mga anak ng liwanag at mga anak ng araw; tayo&#39;y hindi ng gabi ni ng kadiliman man."
                },
                "6": {
                    "verse_nr": "6",
                    "verse": "Kaya nga, huwag tayong matulog gaya ng mga iba, kundi tayo&#39;y manatiling handa at magpakatino."
                },
                "7": {
                    "verse_nr": "7",
                    "verse": "Sapagkat ang mga natutulog ay natutulog sa gabi; at ang naglalasing ay naglalasing sa gabi."
                },
                "8": {
                    "verse_nr": "8",
                    "verse": "Ngunit palibhasa&#39;y mga anak tayo ng araw, magpakatino tayo, at isuot natin ang baluti ng pananampalataya at ng pag-ibig; at ang maging helmet ay ang pag-asa ng kaligtasan."
                },
                "9": {
                    "verse_nr": "9",
                    "verse": "Sapagkat tayo&#39;y hindi itinalaga ng Diyos sa galit, kundi sa pagtatamo ng kaligtasan sa pamamagitan ng ating Panginoong Jesu-Cristo,"
                },
                "10": {
                    "verse_nr": "10",
                    "verse": "na namatay dahil sa atin, upang tayo, maging gising o tulog man, ay mabuhay tayong kasama niya."
                },
                "11": {
                    "verse_nr": "11",
                    "verse": "Dahil dito, pasiglahin ninyo ang isa&#39;t isa at patibayin ang isa&#39;t isa, gaya ng inyong ginagawa."
                },
                "12": {
                    "verse_nr": "12",
                    "verse": "Mga Tagubilin, Pagbati, at Basbas - Subalit hinihiling namin sa inyo, mga kapatid, na inyong igalang ang mga nagpapagal sa inyo, at namumuno sa inyo sa Panginoon at nagtuturo sa inyo;"
                },
                "13": {
                    "verse_nr": "13",
                    "verse": "at lubos ninyo silang igalang na may pag-ibig dahil sa kanilang gawain. Magkaroon kayo ng kapayapaan sa isa&#39;t isa."
                },
                "14": {
                    "verse_nr": "14",
                    "verse": "Mga kapatid, aming isinasamo sa inyo, na inyong pangaralan ang mga tamad, palakasin ang mahihinang-loob, alalayan ang mga mahihina, at maging matiisin kayo sa lahat."
                },
                "15": {
                    "verse_nr": "15",
                    "verse": "Tiyakin ninyo na ang sinuman ay huwag gumanti ng masama sa masama, kundi lagi ninyong naisin ang mabuti para sa isa&#39;t isa at sa lahat."
                },
                "16": {
                    "verse_nr": "16",
                    "verse": "Magalak kayong lagi."
                },
                "17": {
                    "verse_nr": "17",
                    "verse": "Manalangin kayong walang patid."
                },
                "18": {
                    "verse_nr": "18",
                    "verse": "Sa lahat ng bagay ay magpasalamat kayo, sapagkat ito ang kalooban ng Diyos kay Cristo Jesus para sa inyo."
                },
                "19": {
                    "verse_nr": "19",
                    "verse": "Huwag ninyong patayin ang ningas ng Espiritu."
                },
                "20": {
                    "verse_nr": "20",
                    "verse": "Huwag ninyong hamakin ang mga pagpapahayag ng propesiya,"
                },
                "21": {
                    "verse_nr": "21",
                    "verse": "kundi subukin ninyo ang lahat ng mga bagay; panghawakan ninyo ang mabuti."
                },
                "22": {
                    "verse_nr": "22",
                    "verse": "Layuan ninyo ang bawat anyo ng kasamaan."
                },
                "23": {
                    "verse_nr": "23",
                    "verse": "Pakabanalin nawa kayong lubos mismo ng Diyos ng kapayapaan; at ang inyong espiritu at kaluluwa at katawan ay ingatang buo, na walang kapintasan sa pagdating ng ating Panginoong Jesu-Cristo."
                },
                "24": {
                    "verse_nr": "24",
                    "verse": "Tapat ang sa inyo&#39;y tumatawag, na gagawa rin naman nito."
                },
                "25": {
                    "verse_nr": "25",
                    "verse": "Mga kapatid, idalangin ninyo kami."
                },
                "26": {
                    "verse_nr": "26",
                    "verse": "Batiin ninyo ang lahat ng mga kapatid ng banal na halik."
                },
                "27": {
                    "verse_nr": "27",
                    "verse": "Ipinag-uutos ko sa inyo alang-alang sa Panginoon, na basahin sa lahat ng mga kapatid ang sulat na ito."
                },
                "28": {
                    "verse_nr": "28",
                    "verse": "Ang biyaya ng ating Panginoong Jesu-Cristo ay sumainyo."
                }
            }
        }
    }
}