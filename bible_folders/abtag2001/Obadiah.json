{
    "version": "abtag2001",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Pagmamataas ng Edom ay Ibababa - Ang pangitain ni Obadias. Ganito ang sabi ng Panginoong DIYOS tungkol sa Edom: Kami ay nakarinig ng mga balita mula sa PANGINOON, at isang sugo ang ipinadala sa mga bansa: \u201cBumangon kayo! Tumindig tayo laban sa kanya sa pakikipagdigma!\u201d"
                },
                "2": {
                    "verse_nr": "2",
                    "verse": "Narito, gagawin kitang maliit sa mga bansa; ikaw ay lubhang hinahamak."
                },
                "3": {
                    "verse_nr": "3",
                    "verse": "Dinaya ka ng kapalaluan ng iyong puso, ikaw na naninirahan sa mga bitak ng bato, na ang tahanan ay matayog na nagsasabi sa iyong puso, \u201cSinong magbababa sa akin sa lupa?\u201d"
                },
                "4": {
                    "verse_nr": "4",
                    "verse": "Bagaman ikaw ay nagtatayo nang mataas na parang agila, bagaman inilalagay mo ang iyong pugad na kasama ng mga bituin, aking ibababa ka mula roon, sabi ng PANGINOON."
                },
                "5": {
                    "verse_nr": "5",
                    "verse": "Kung ang mga magnanakaw ay pumaroon sa iyo, kung ang mga manloloob sa gabi\u2014 gaano ka winasak!\u2014 di ba sila&#39;y magnanakaw lamang ng sapat sa kanila? Kung ang mga mamimitas ng ubas ay pumaroon sa iyo, di ba sila&#39;y mag-iiwan ng laglag na ubas?"
                },
                "6": {
                    "verse_nr": "6",
                    "verse": "O paanong si Esau ay nilooban, hinanap ang kanyang mga kayamanan!"
                },
                "7": {
                    "verse_nr": "7",
                    "verse": "Lahat ng lalaking iyong kakampi ay dadalhin ka sa hangganan; ang mga kasamahan mo na kasunod mo ay dadayain ka at dadaigin ka. Ang mga kumakain ng iyong tinapay ay tatambangan ka\u2014 walang pagkaunawa sa kanya."
                },
                "8": {
                    "verse_nr": "8",
                    "verse": "Di ko ba lilipulin sa araw na iyon, sabi ng PANGINOON, ang mga taong pantas mula sa Edom, at ang pagkaunawa mula sa bundok ng Esau?"
                },
                "9": {
                    "verse_nr": "9",
                    "verse": "At ang iyong mga makapangyarihang tao ay mababalisa, O Teman, upang ang bawat tao ay maalis sa bundok ng Esau sa pamamagitan ng pagkatay."
                },
                "10": {
                    "verse_nr": "10",
                    "verse": "Bakit pa Pinarusahan ang Edom - Dahil sa karahasang ginawa sa iyong kapatid na Jacob ay kahihiyan ang tatakip sa iyo, at ikaw ay aalisin magpakailanman."
                },
                "11": {
                    "verse_nr": "11",
                    "verse": "Nang araw na ikaw ay tumayo sa malayo, nang araw na dalhin ng mga dayuhan ang kanyang kayamanan, at pumasok ang mga dayuhan sa kanyang mga pintuan at pinagpalabunutan ang Jerusalem, ikaw ay naging gaya ng isa sa kanila."
                },
                "12": {
                    "verse_nr": "12",
                    "verse": "Huwag ka ngang matuwa sa araw ng iyong kapatid sa araw ng kanyang kapahamakan, huwag kang magalak dahil sa mga anak ni Juda, sa araw ng kanilang pagkawasak; hindi ka sana nagmalaki sa araw ng pagkabalisa."
                },
                "13": {
                    "verse_nr": "13",
                    "verse": "Huwag kang pumasok sa pintuan ng aking bayan sa araw ng kanilang kapahamakan; oo, huwag kang matuwa sa kanyang pagkapahamak sa araw ng kanilang kasakunaan, huwag kang magnakaw ng kanilang kayamanan sa araw ng kanilang kapahamakan."
                },
                "14": {
                    "verse_nr": "14",
                    "verse": "Huwag kang tumayo sa mga sangandaan upang puksain ang kanyang mga takas; huwag ibilanggo ang kanyang mga nalabi sa araw ng kabalisahan."
                },
                "15": {
                    "verse_nr": "15",
                    "verse": "Ang Paghatol sa mga Bansa - Sapagkat ang araw ng PANGINOON ay malapit na laban sa lahat ng mga bansa. Kung ano ang iyong ginawa, ay siyang gagawin sa iyo; ang iyong gawa ay babalik sa iyong sariling ulo."
                },
                "16": {
                    "verse_nr": "16",
                    "verse": "Sapagkat kung paanong kayo&#39;y uminom sa aking banal na bundok, gayon iinom ang lahat ng mga bansa sa palibot, sila&#39;y iinom, at magpapasuray-suray, at magiging wari bang sila&#39;y hindi nabuhay."
                },
                "17": {
                    "verse_nr": "17",
                    "verse": "Ang Tagumpay ng Israel - Ngunit sa bundok ng Zion ay doroon ang mga nakatakas, at ito ay magiging banal; at aangkinin ng sambahayan ni Jacob ang kanilang sariling ari-arian."
                },
                "18": {
                    "verse_nr": "18",
                    "verse": "At ang sambahayan ni Jacob ay magiging isang apoy, ang sambahayan ni Jose ay isang liyab, ang sambahayan ni Esau ay dayami, at sila&#39;y kanilang susunugin, at sila&#39;y tutupukin; at walang malalabi sa sambahayan ni Esau; sapagkat sinabi ng PANGINOON."
                },
                "19": {
                    "verse_nr": "19",
                    "verse": "Silang nasa Negeb ay mag-aangkin ng Bundok ng Esau, at silang nasa Shefela ay ang lupain ng mga Filisteo; at kanilang aangkinin ang lupain ng Efraim, at ang lupain ng Samaria; at aangkinin ng Benjamin ang Gilead."
                },
                "20": {
                    "verse_nr": "20",
                    "verse": "Ang mga bihag sa Hala na kabilang sa bayan ng Israel ay mag-aangkin ng Fenicia hanggang sa Zarefta; at ang mga bihag ng Jerusalem na nasa Sefarad ay aangkinin ang mga bayan ng Negeb."
                },
                "21": {
                    "verse_nr": "21",
                    "verse": "At ang mga tagapagligtas ay aahon sa Bundok ng Zion upang hatulan ang bundok ng Esau; at ang kaharian ay magiging sa PANGINOON."
                }
            }
        }
    }
}