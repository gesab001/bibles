{
    "version": "abtag2001",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Pag-ibig ng PANGINOON sa Jacob - Ang pahayag ng salita ng PANGINOON sa Israel sa pamamagitan ni Malakias."
                },
                "2": {
                    "verse_nr": "2",
                    "verse": "\u201cInibig ko kayo,\u201d sabi ng PANGINOON. Gayunma&#39;y inyong sinasabi, \u201cPaano mo kami inibig?\u201d \u201cHindi ba si Esau ay kapatid ni Jacob?\u201d sabi ng PANGINOON. \u201cGayunma&#39;y inibig ko si Jacob."
                },
                "3": {
                    "verse_nr": "3",
                    "verse": "Ngunit si Esau ay aking kinamuhian, at ginawa ko ang kanyang mga bundok na isang kasiraan at ibinigay ko ang kanyang mana sa mga asong palaboy sa ilang.\u201d"
                },
                "4": {
                    "verse_nr": "4",
                    "verse": "Kung sinasabi ng Edom, \u201cKami&#39;y nawasak, ngunit muli naming itatayo ang mga guho,\u201d ganito ang sabi ng PANGINOON ng mga hukbo: \u201cMaaari silang magtayo ngunit aking ibabagsak hanggang sila&#39;y tawaging masamang lupain, galit ang PANGINOON sa bayang ito magpakailanman.\u201d"
                },
                "5": {
                    "verse_nr": "5",
                    "verse": "Makikita ng sarili ninyong mga mata, at inyong sasabihin, \u201cDakila ang PANGINOON hanggang sa kabilang hangganan ng Israel.\u201d"
                },
                "6": {
                    "verse_nr": "6",
                    "verse": "Pinangaralan ng PANGINOON ang mga Pari - \u201cIginagalang ng anak ang kanyang ama, at ng mga utusan ang kanilang amo. Kung ako nga&#39;y isang ama, nasaan ang karangalang nararapat sa akin? At kung ako&#39;y amo, nasaan ang paggalang na para sa akin? sinasabi ng PANGINOON ng mga hukbo sa inyo, O mga pari, na humahamak sa aking pangalan. Inyong sinasabi, \u2018Paano namin hinamak ang iyong pangalan?\u2019"
                },
                "7": {
                    "verse_nr": "7",
                    "verse": "Kayo&#39;y naghahandog ng maruming pagkain sa aking dambana. At inyong sinasabi, \u2018Paano ka namin nilapastangan?\u2019 Sa inyong sinasabing ang hapag ng PANGINOON ay hamak."
                },
                "8": {
                    "verse_nr": "8",
                    "verse": "Kapag kayo&#39;y naghahandog ng mga bulag na hayop bilang alay, di ba masama iyon? At kapag kayo&#39;y naghahandog ng pilay at may sakit, hindi ba masama iyon? Subukan mong ihandog iyon sa iyong gobernador, masisiyahan kaya siya sa iyo o papakitaan ka kaya niya ng kabutihan? sabi ng PANGINOON ng mga hukbo."
                },
                "9": {
                    "verse_nr": "9",
                    "verse": "\u2018Ngayo&#39;y maaari bang inyong hingin ang kabutihan ng Diyos upang pagpalain niya tayo.\u2019 May gayong kaloob sa inyong kamay, magpapakita kaya siya ng paglingap sa alinman sa inyo? sabi ng PANGINOON ng mga hukbo."
                },
                "10": {
                    "verse_nr": "10",
                    "verse": "O mayroon sana sa inyong magsara ng mga pinto, upang hindi kayo makapagpaningas ng apoy sa aking dambana nang walang kabuluhan! Hindi ko kayo kinalulugdan, sabi ng PANGINOON ng mga hukbo, at hindi ako tatanggap ng handog mula sa inyong kamay."
                },
                "11": {
                    "verse_nr": "11",
                    "verse": "Sapagkat mula sa sikatan ng araw hanggang sa nilulubugan niyon, dakila ang aking pangalan sa mga bansa; at sa bawat dako ay paghahandugan ng kamanyang ang aking pangalan, at ng dalisay na handog; sapagkat ang aking pangalan ay dakila sa gitna ng mga bansa, sabi ng PANGINOON ng mga hukbo."
                },
                "12": {
                    "verse_nr": "12",
                    "verse": "Ngunit inyong nilalapastangan iyon kapag inyong sinasabi na ang hapag ng PANGINOON ay nadungisan, at bunga nito, ang pagkain niya ay hamak."
                },
                "13": {
                    "verse_nr": "13",
                    "verse": "Sinasabi rin ninyo, \u2018Nakakasawa na ito,\u2019 at inaamoy-amoy pa ninyo ito, sabi ng PANGINOON ng mga hukbo. Dinadala ninyo ang nakuha sa dahas, ang pilay, at ang may sakit; at ito ang dinadala ninyo bilang handog! Tatanggapin ko ba ito mula sa inyong kamay? sabi ng PANGINOON."
                },
                "14": {
                    "verse_nr": "14",
                    "verse": "Ngunit sumpain ang mandaraya na mayroon sa kanyang kawan na isang lalaki, at ipinangako ito, gayunma&#39;y naghahain ng hayop na may kapintasan sa PANGINOON; sapagkat ako&#39;y dakilang Hari, sabi ng PANGINOON ng mga hukbo, at ang aking pangalan ay kinatatakutan ng mga bansa."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tinuligsa ang mga Di-Banal na Pari - \u201cNgayon, O kayong mga pari, ang utos na ito ay para sa inyo."
                },
                "2": {
                    "verse_nr": "2",
                    "verse": "Kung hindi kayo makikinig, at kung hindi ninyo ilalagak sa inyong puso na bigyang kaluwalhatian ang aking pangalan, sabi ng PANGINOON ng mga hukbo, ipadadala ko sa inyo ang sumpa at aking susumpain ang mga pagpapala ninyo. Sa katunayan, akin na silang isinumpa, sapagkat hindi ninyo inilagak sa inyong puso."
                },
                "3": {
                    "verse_nr": "3",
                    "verse": "Narito, sasawayin ko ang inyong anak, at sasabugan ko ng dumi ang inyong mga mukha, ang dumi ng inyong mga kapistahan; at kayo&#39;y aalisin kasama nito."
                },
                "4": {
                    "verse_nr": "4",
                    "verse": "Inyong malalaman na aking ipinadala ang utos na ito sa inyo upang ang aking tipan kay Levi ay manatili, sabi ng PANGINOON ng mga hukbo."
                },
                "5": {
                    "verse_nr": "5",
                    "verse": "Ang aking tipan sa kanya ay isang tipan ng buhay at kapayapaan; at ibinigay ko ang mga iyon sa kanya upang siya&#39;y matakot; at siya&#39;y natakot sa akin, at siya&#39;y nagbigay-galang sa aking pangalan."
                },
                "6": {
                    "verse_nr": "6",
                    "verse": "Ang kautusan ng katotohanan ay nasa kanyang bibig, at walang kalikuan na nasumpungan sa kanyang mga labi. Siya&#39;y lumakad na kasama ko sa kapayapaan at katuwiran, at inilayo niya sa kasamaan ang marami."
                },
                "7": {
                    "verse_nr": "7",
                    "verse": "Sapagkat ang mga labi ng pari ay dapat mag-ingat ng kaalaman, at dapat hanapin ng mga tao ang kautusan sa kanyang bibig, sapagkat siya ang sugo ng PANGINOON ng mga hukbo."
                },
                "8": {
                    "verse_nr": "8",
                    "verse": "Ngunit kayo&#39;y lumihis sa daan; naging dahilan kayo upang matisod ang marami sa pamamagitan ng inyong kautusan, inyong pinasama ang tipan ni Levi, sabi ng PANGINOON ng mga hukbo."
                },
                "9": {
                    "verse_nr": "9",
                    "verse": "Kaya&#39;t ginawa ko kayong hamak at aba sa harap ng buong bayan, yamang hindi ninyo iningatan ang aking mga daan, kundi nagpakita kayo ng pagtatangi sa inyong kautusan.\u201d"
                },
                "10": {
                    "verse_nr": "10",
                    "verse": "Ang Pagtataksil ng Israel at Juda - Hindi ba iisa lamang ang ating ama? Hindi ba iisang Diyos ang lumalang sa atin? Bakit nga tayo nagtataksil sa isa&#39;t isa na nilalapastangan ang tipan ng ating mga ninuno?"
                },
                "11": {
                    "verse_nr": "11",
                    "verse": "Naging taksil ang Juda, at ang kasuklamsuklam ay nagawa sa Israel at sa Jerusalem; sapagkat nilapastangan ng Juda ang santuwaryo ng PANGINOON, na kanyang iniibig, at nag-asawa sa anak na babae ng ibang diyos."
                },
                "12": {
                    "verse_nr": "12",
                    "verse": "Ihiwalay nawa ng PANGINOON mula sa mga tolda ng Jacob ang taong gumawa nito, ang sinumang gigising o sasagot o magdadala ng handog sa PANGINOON ng mga hukbo!"
                },
                "13": {
                    "verse_nr": "13",
                    "verse": "Ito rin ay inyong ginagawa: Tinatakpan ninyo ang dambana ng PANGINOON ng mga luha, ng pagtangis, at ng pagdaing, sapagkat hindi na niya nililingap ang handog, ni tinatanggap na may kasiyahan sa inyong kamay."
                },
                "14": {
                    "verse_nr": "14",
                    "verse": "Gayunma&#39;y inyong sinasabi, \u201cSa anong dahilan?\u201d Sapagkat ang PANGINOON ay saksi sa pagitan mo at ng asawa ng iyong kabataan, na ginawan mo ng kataksilan, bagaman siya&#39;y iyong kasama, at iyong asawa sa pamamagitan ng tipan."
                },
                "15": {
                    "verse_nr": "15",
                    "verse": "Ngunit wala ni isang gumawa niyon na mayroong nalabing Espiritu. Ano ang ginawa niya noong naghahanap siya ng lahing maka-Diyos? Kaya&#39;t ingatan ninyo ang inyong espiritu, at huwag nang hayaang ang sinuman ay magtaksil sa asawa ng kanyang kabataan."
                },
                "16": {
                    "verse_nr": "16",
                    "verse": "\u201cSapagkat aking kinapopootan ang paghihiwalay, sabi ng PANGINOON, ang Diyos ng Israel, at ang pagtatakip ng tao sa kanyang damit na may karahasan, sabi ng PANGINOON ng mga hukbo. Kaya&#39;t ingatan ninyo ang inyong sarili at huwag kayong magtaksil.\u201d"
                },
                "17": {
                    "verse_nr": "17",
                    "verse": "Nalalapit ang Araw ng Paghatol - Inyong niyamot ang PANGINOON ng inyong mga salita. Gayunma&#39;y sinasabi ninyo, \u201cPaano namin siya niyamot?\u201d Sa inyong pagsasabi, \u201cBawat gumagawa ng kasamaan ay mabuti sa paningin ng PANGINOON, at sila&#39;y kanyang kinalulugdan.\u201d O sa pagtatanong, \u201cNasaan ang Diyos ng katarungan?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Pagdating ng Sugo ng PANGINOON - \u201cNarito, sinusugo ko ang aking sugo upang ihanda ang daan sa unahan ko; at ang PANGINOON na inyong hinahanap ay biglang darating sa kanyang templo! Ang sugo ng tipan na inyong kinalulugdan ay narito, dumarating,\u201d sabi ng PANGINOON ng mga hukbo."
                },
                "2": {
                    "verse_nr": "2",
                    "verse": "Ngunit sino ang makakatagal sa araw ng kanyang pagdating, at sino ang makakatayo kapag siya&#39;y nagpakita? Sapagkat siya&#39;y tulad sa apoy ng tagapagdalisay at tulad sa sabon ng mga tagapagpaputi."
                },
                "3": {
                    "verse_nr": "3",
                    "verse": "Siya&#39;y uupong gaya ng nagpapakintab at nagpapadalisay ng pilak, at kanyang dadalisayin ang mga anak ni Levi, at kanyang lilinising tulad sa ginto at pilak hanggang sila&#39;y maghandog ng matutuwid na handog sa PANGINOON."
                },
                "4": {
                    "verse_nr": "4",
                    "verse": "Kung magkagayo&#39;y ang handog ng Juda at ng Jerusalem ay magiging kalugud-lugod sa PANGINOON, gaya ng mga unang araw, at gaya ng mga taong nakalipas."
                },
                "5": {
                    "verse_nr": "5",
                    "verse": "\u201cAking lalapitan kayo sa kahatulan; ako&#39;y magiging mabilis sa pagsaksi laban sa mga mangkukulam, laban sa mga nakikiapid, laban sa mga nanunumpa ng kasinungalingan, at laban sa mga umaapi sa upahang manggagawa sa kanyang sahod, sa babaing balo at sa ulila, at laban sa nagtataboy sa dayuhan, at hindi natatakot sa akin, sabi ng PANGINOON ng mga hukbo."
                },
                "6": {
                    "verse_nr": "6",
                    "verse": "Ang Hindi Pagbibigay ng Ikasampung Bahagi - \u201cSapagkat akong PANGINOON ay hindi nagbabago, kaya&#39;t kayo, O mga anak ni Jacob ay hindi napapahamak."
                },
                "7": {
                    "verse_nr": "7",
                    "verse": "Mula sa mga araw ng inyong mga ninuno, kayo&#39;y lumihis sa aking mga tuntunin, at hindi ninyo tinupad ang mga iyon. Manumbalik kayo sa akin, at ako&#39;y manunumbalik sa inyo, sabi ng PANGINOON ng mga hukbo. Ngunit inyong sinasabi, \u2018Paano kami manunumbalik?\u2019"
                },
                "8": {
                    "verse_nr": "8",
                    "verse": "Nanakawan ba ng tao ang Diyos? Gayunma&#39;y ninanakawan ninyo ako. Ngunit inyong sinasabi, \u2018Paano ka namin ninanakawan?\u2019 Sa mga ikasampung bahagi at sa mga handog."
                },
                "9": {
                    "verse_nr": "9",
                    "verse": "Kayo&#39;y isinumpa ng isang sumpa, sapagkat ninanakawan ninyo ako\u2014ng inyong buong bansa!"
                },
                "10": {
                    "verse_nr": "10",
                    "verse": "Dalhin ninyo ang buong ikasampung bahagi sa kamalig upang magkaroon ng pagkain sa aking bahay, at sa gayo&#39;y subukin ninyo ako ngayon, sabi ng PANGINOON ng mga hukbo. Tingnan ninyo kung hindi ko bubuksan para sa inyo ang mga bintana ng langit, at ibubuhos ko sa inyo ang isang pagpapala na walang sapat na kalalagyan."
                },
                "11": {
                    "verse_nr": "11",
                    "verse": "Aking sasawayin ang mananakmal alang-alang sa inyo, kaya&#39;t hindi nito sisirain ang mga bunga ng inyong lupa; at ang inyong puno ng ubas sa parang ay hindi mawawalan ng bunga, sabi ng PANGINOON ng mga hukbo."
                },
                "12": {
                    "verse_nr": "12",
                    "verse": "Tatawagin kayong mapapalad ng lahat ng mga bansa, sapagkat kayo&#39;y magiging lupain ng katuwaan, sabi ng PANGINOON ng mga hukbo."
                },
                "13": {
                    "verse_nr": "13",
                    "verse": "Ang Pangako - \u201cAng inyong mga salita ay naging marahas laban sa akin, sabi ng PANGINOON. Gayunma&#39;y inyong sinasabi, \u2018Paano kami nagsalita nang laban sa iyo?\u2019"
                },
                "14": {
                    "verse_nr": "14",
                    "verse": "Inyong sinabi, \u2018Walang kabuluhan ang maglingkod sa Diyos. Ano ang aming pakinabang sa pagtupad namin sa kanyang utos o sa paglakad nang tulad sa may pananangis sa harap ng PANGINOON ng mga hukbo?"
                },
                "15": {
                    "verse_nr": "15",
                    "verse": "Ngayo&#39;y ating tinatawag na mapalad ang palalo; hindi lamang umuunlad ang mga gumagawa ng masama, kundi kapag kanilang tinutukso ang Diyos, sila&#39;y nakakatakas.\u2019\u201d"
                },
                "16": {
                    "verse_nr": "16",
                    "verse": "Nang magkagayo&#39;y nag-usap silang mga natatakot sa PANGINOON. Binigyang-pansin sila ng PANGINOON at pinakinggan, at ang isang aklat ng alaala ay isinulat sa harap niya, para sa kanila na natakot sa PANGINOON at nagpahalaga sa kanyang pangalan."
                },
                "17": {
                    "verse_nr": "17",
                    "verse": "\u201cSila&#39;y magiging akin, sabi ng PANGINOON ng mga hukbo, isang natatanging kayamanan sa araw na ako&#39;y kumilos. Kaaawaan ko sila na gaya ng isang tao na naaawa sa kanyang anak na naglilingkod sa kanya."
                },
                "18": {
                    "verse_nr": "18",
                    "verse": "At minsan pa ay makikilala ninyo ang pagkakaiba ng taong matuwid at ng masama, ng taong naglilingkod sa Diyos at ng hindi naglilingkod sa kanya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Darating ang Araw ng PANGINOON - \u201cSapagkat narito, ang araw ay dumarating na gaya ng nagniningas na pugon, na ang lahat ng palalo at lahat ng gumagawa ng masama ay magiging parang ipa, at ang araw na dumarating ang susunog sa kanila, sabi ng PANGINOON ng mga hukbo, anupa&#39;t hindi mag-iiwan sa kanila ng ugat ni sanga man."
                },
                "2": {
                    "verse_nr": "2",
                    "verse": "Ngunit sa inyo na natatakot sa aking pangalan ay sisikat ang araw ng katuwiran, na may pagpapagaling sa kanyang mga pakpak. Kayo&#39;y lalabas at luluksong parang mga guya mula sa silungan."
                },
                "3": {
                    "verse_nr": "3",
                    "verse": "Inyong yayapakan ang masasama sapagkat sila&#39;y magiging abo sa ilalim ng mga talampakan ng inyong mga paa sa araw na aking inihahanda, sabi ng PANGINOON ng mga hukbo."
                },
                "4": {
                    "verse_nr": "4",
                    "verse": "\u201cAlalahanin ninyo ang kautusan ni Moises na aking lingkod, ang mga tuntunin at batas na aking iniutos sa kanya sa Horeb para sa buong Israel."
                },
                "5": {
                    "verse_nr": "5",
                    "verse": "\u201cNarito, susuguin ko sa inyo si Elias na propeta bago dumating ang dakila at kakilakilabot na araw ng PANGINOON."
                },
                "6": {
                    "verse_nr": "6",
                    "verse": "Kanyang ibabaling ang puso ng mga magulang sa kanilang mga anak, at ang puso ng mga anak sa kanilang mga magulang; upang hindi ako dumating at saktan ang lupain ng isang sumpa.\u201d"
                }
            }
        }
    }
}