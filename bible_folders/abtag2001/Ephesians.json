{
    "version": "abtag2001",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pagbati - Si Pablo, apostol ni Cristo Jesus sa pamamagitan ng kalooban ng Diyos, sa mga banal [na nasa Efeso], at sa mga mananampalataya kay Cristo Jesus:"
                },
                "2": {
                    "verse_nr": "2",
                    "verse": "Sumainyo nawa ang biyaya at kapayapaang mula sa Diyos na ating Ama at sa Panginoong Jesu-Cristo."
                },
                "3": {
                    "verse_nr": "3",
                    "verse": "Mga Pagpapalang Espirituwal kay Cristo - Purihin nawa ang Diyos at Ama ng ating Panginoong Jesu-Cristo, na siyang nagpapala sa atin kay Cristo ng bawat pagpapalang espirituwal sa sangkalangitan,"
                },
                "4": {
                    "verse_nr": "4",
                    "verse": "ayon sa pagkapili niya sa atin sa kanya bago itinatag ang sanlibutan, upang tayo&#39;y maging banal at walang dungis sa harapan niya sa pag-ibig."
                },
                "5": {
                    "verse_nr": "5",
                    "verse": "Tayo&#39;y itinalaga sa pagkukupkop upang maging kanyang mga anak sa pamamagitan ni Jesu-Cristo, ayon sa kabutihan ng kanyang kalooban,"
                },
                "6": {
                    "verse_nr": "6",
                    "verse": "para sa ikapupuri ng kanyang maluwalhating biyaya, na ipinagkaloob niya ng walang bayad sa atin sa pamamagitan ng Minamahal."
                },
                "7": {
                    "verse_nr": "7",
                    "verse": "Sa kanya&#39;y mayroon tayong katubusan sa pamamagitan ng kanyang dugo, na kapatawaran ng ating mga kasalanan, ayon sa mga kayamanan ng kanyang biyaya,"
                },
                "8": {
                    "verse_nr": "8",
                    "verse": "na pinasagana niya sa atin sa lahat ng karunungan at pagkaunawa,"
                },
                "9": {
                    "verse_nr": "9",
                    "verse": "na ipinaalam niya sa atin ang hiwaga ng kanyang kalooban, ayon sa mabuting layunin na kanyang itinakda kay Cristo,"
                },
                "10": {
                    "verse_nr": "10",
                    "verse": "bilang katiwala ng kaganapan ng panahon, upang tipunin ang lahat ng mga bagay kay Cristo, ang mga bagay na nasa sangkalangitan, at ang mga bagay na nasa ibabaw ng lupa;"
                },
                "11": {
                    "verse_nr": "11",
                    "verse": "sa kanya ay tumanggap din tayo ng isang mana, na itinalaga nang una pa ayon sa layunin niya na gumagawa ng lahat ng mga bagay ayon sa kanyang pasiya at kalooban;"
                },
                "12": {
                    "verse_nr": "12",
                    "verse": "upang tayo na unang umasa kay Cristo ay mabuhay upang purihin ang kanyang kaluwalhatian."
                },
                "13": {
                    "verse_nr": "13",
                    "verse": "Sa kanya&#39;y kayo rin naman, na nakarinig ng salita ng katotohanan, ang ebanghelyo ng inyong kaligtasan, at kayo na sumampalataya sa kanya, ay tinatakan ng ipinangakong Espiritu Santo."
                },
                "14": {
                    "verse_nr": "14",
                    "verse": "Siya ang katibayan ng ating mana, hanggang sa ikatutubos ng pag-aari, sa ikapupuri ng kanyang kaluwalhatian."
                },
                "15": {
                    "verse_nr": "15",
                    "verse": "Panalangin ni Pablo - Dahil dito, sapagkat narinig ko rin naman ang inyong pananampalataya sa Panginoong Jesus, at ang inyong pag-ibig sa lahat ng mga banal,"
                },
                "16": {
                    "verse_nr": "16",
                    "verse": "hindi ako tumitigil ng pagpapasalamat para sa inyo, na binabanggit kayo sa aking mga panalangin,"
                },
                "17": {
                    "verse_nr": "17",
                    "verse": "upang ang Diyos ng ating Panginoong Jesu-Cristo, ang Ama ng kaluwalhatian, ay magkaloob sa inyo ng espiritu ng karunungan at ng pahayag sa isang ganap na pagkakilala sa kanya,"
                },
                "18": {
                    "verse_nr": "18",
                    "verse": "yamang naliwanagan ang mga mata ng inyong puso, upang malaman ninyo kung ano ang pag-asa sa kanyang pagtawag, kung ano ang mga kayamanan ng kaluwalhatian ng kanyang pamana sa mga banal,"
                },
                "19": {
                    "verse_nr": "19",
                    "verse": "at kung ano ang di-masukat na kadakilaan ng kanyang kapangyarihan sa atin na sumasampalataya, ayon sa paggawa ng kapangyarihan ng kanyang lakas."
                },
                "20": {
                    "verse_nr": "20",
                    "verse": "Kanyang isinagawa ito kay Cristo, nang kanyang muling buhayin siya mula sa mga patay, at pinaupo sa kanyang kanan sa sangkalangitan,"
                },
                "21": {
                    "verse_nr": "21",
                    "verse": "higit na mataas kaysa lahat ng pamunuan, kapamahalaan, kapangyarihan, at paghahari, at sa bawat pangalan na pinangalanan, hindi lamang sa panahong ito, kundi maging sa darating na panahon."
                },
                "22": {
                    "verse_nr": "22",
                    "verse": "At kanyang inilagay ang lahat ng mga bagay sa ilalim ng kanyang mga paa, at ginawa siyang ulo ng lahat ng mga bagay sa iglesya,"
                },
                "23": {
                    "verse_nr": "23",
                    "verse": "na siyang katawan niya, ang kapuspusan niya na pumupuspos ng lahat sa lahat."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mga Patay na Binuhay - Kayo noo&#39;y mga patay sa inyong mga pagsalangsang at mga kasalanan,"
                },
                "2": {
                    "verse_nr": "2",
                    "verse": "na dati ninyong nilakaran, ayon sa lakad ng sanlibutang ito, ayon sa pinuno ng kapangyarihan ng himpapawid, ng espiritu na ngayon ay gumagawa sa mga anak ng pagsuway."
                },
                "3": {
                    "verse_nr": "3",
                    "verse": "Tayong lahat ay dating nabuhay sa gitna ng mga ito, sa mga pagnanasa ng laman, na ating ginagawa ang mga nais ng laman at ng pag-iisip, at tayo noo&#39;y katutubong mga anak ng kapootan, gaya naman ng mga iba."
                },
                "4": {
                    "verse_nr": "4",
                    "verse": "Ngunit ang Diyos, palibhasa&#39;y mayaman sa awa, dahil sa kanyang malaking pag-ibig sa atin,"
                },
                "5": {
                    "verse_nr": "5",
                    "verse": "maging noong tayo&#39;y mga patay sa pamamagitan ng ating mga pagsuway, binuhay niya tayo kay Cristo\u2014sa pamamagitan ng biyaya kayo&#39;y naligtas,"
                },
                "6": {
                    "verse_nr": "6",
                    "verse": "at tayo&#39;y muling binuhay na kasama niya, at pinaupong kasama niya sa sangkalangitan, kay Cristo Jesus,"
                },
                "7": {
                    "verse_nr": "7",
                    "verse": "upang kanyang maipakita sa mga panahong darating ang di-masukat na kayamanan ng kanyang biyaya sa kagandahang-loob sa atin sa pamamagitan ni Cristo Jesus."
                },
                "8": {
                    "verse_nr": "8",
                    "verse": "Sapagkat sa biyaya kayo&#39;y naligtas sa pamamagitan ng pananampalataya, at ito&#39;y hindi sa pamamagitan ng inyong sarili, ito&#39;y kaloob ng Diyos;"
                },
                "9": {
                    "verse_nr": "9",
                    "verse": "hindi sa pamamagitan ng mga gawa, upang ang sinuman ay huwag magmalaki."
                },
                "10": {
                    "verse_nr": "10",
                    "verse": "Sapagkat tayo&#39;y kanyang pinakamahusay na gawa, na nilalang kay Cristo Jesus para sa mabubuting gawa, na inihanda ng Diyos nang una pa upang siya nating lakaran."
                },
                "11": {
                    "verse_nr": "11",
                    "verse": "Iisa kay Cristo - Kaya nga, alalahanin ninyo na noong una, kayo&#39;y mga Hentil sa laman, tinatawag na di-tuli ng mga tinatawag na tuli sa laman, na ginawa ng mga kamay ng tao,"
                },
                "12": {
                    "verse_nr": "12",
                    "verse": "na nang panahong iyon, kayo ay walang Cristo, hiwalay sa pagiging mamamayan ng Israel, at mga dayuhan sa mga tipan ng pangako, walang pag-asa at walang Diyos sa sanlibutan."
                },
                "13": {
                    "verse_nr": "13",
                    "verse": "Subalit ngayon ay na kay Cristo Jesus, kayo na noong una ay malayo, ay inilapit sa pamamagitan ng dugo ni Cristo."
                },
                "14": {
                    "verse_nr": "14",
                    "verse": "Sapagkat siya ang ating kapayapaan, na kanyang pinag-isa ang dalawa, at sa pamamagitan ng kanyang laman ay giniba ang gitnang pader ng alitang humahati."
                },
                "15": {
                    "verse_nr": "15",
                    "verse": "Kanyang pinawalang-bisa ang kautusang mga batas sa mga alituntunin upang siya ay lumalang sa kanyang sarili ng isang bagong tao, kapalit ng dalawa, sa gayo&#39;y gumagawa ng kapayapaan,"
                },
                "16": {
                    "verse_nr": "16",
                    "verse": "at kanyang papagkasunduin ang dalawa sa isang katawan sa Diyos sa pamamagitan ng krus, na sa pamamagitan niyon ay pinatay ang alitan."
                },
                "17": {
                    "verse_nr": "17",
                    "verse": "At siya&#39;y dumating at ipinangaral ang kapayapaan sa inyo na malalayo, at kapayapaan sa mga malalapit."
                },
                "18": {
                    "verse_nr": "18",
                    "verse": "Sapagkat sa pamamagitan niya, kapwa tayong makakalapit sa isang Espiritu patungo sa Ama."
                },
                "19": {
                    "verse_nr": "19",
                    "verse": "Kaya nga, hindi na kayo mga dayuhan at banyaga, kundi kayo&#39;y mga kapwa mamamayan ng mga banal at mga kaanib ng sambahayan ng Diyos,"
                },
                "20": {
                    "verse_nr": "20",
                    "verse": "na itinayo sa saligang inilagay ng mga apostol at ng mga propeta, na si Cristo Jesus ang batong panulok."
                },
                "21": {
                    "verse_nr": "21",
                    "verse": "Sa kanya ang buong gusali ay nakalapat na mabuti at lumalaki tungo sa pagiging isang banal na templo sa Panginoon;"
                },
                "22": {
                    "verse_nr": "22",
                    "verse": "na sa kanya kayo rin ay magkasamang itinatayo upang maging tahanan ng Diyos sa Espiritu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang Gawain ni Pablo sa mga Hentil - Dahil dito, akong si Pablo ay bilanggo ni Cristo Jesus alang-alang sa inyong mga Hentil,\u2014"
                },
                "2": {
                    "verse_nr": "2",
                    "verse": "kung tunay na inyong narinig ang pagkakatiwala ng biyaya ng Diyos na ibinigay sa akin para sa inyo;"
                },
                "3": {
                    "verse_nr": "3",
                    "verse": "na sa pamamagitan ng pahayag ay ipinaalam sa akin ang hiwaga, gaya ng nauna kong isinulat sa iilang mga salita."
                },
                "4": {
                    "verse_nr": "4",
                    "verse": "Sa inyong pagbasa ay mauunawaan ninyo ang aking pagkaunawa sa hiwaga ni Cristo."
                },
                "5": {
                    "verse_nr": "5",
                    "verse": "Sa naunang mga salinlahi ay hindi ito ipinaalam sa mga anak ng mga tao, na gaya ngayon na ipinahayag na sa kanyang mga banal na apostol at propeta sa pamamagitan ng Espiritu:"
                },
                "6": {
                    "verse_nr": "6",
                    "verse": "na ang mga Hentil ay mga kapwa tagapagmana, at mga bahagi ng iisang katawan, at mga kabahagi sa pangako kay Cristo Jesus sa pamamagitan ng ebanghelyo."
                },
                "7": {
                    "verse_nr": "7",
                    "verse": "Tungkol sa ebanghelyong ito ako&#39;y naging lingkod ayon sa kaloob ng biyaya ng Diyos na sa akin ay ibinigay ayon sa paggawa ng kanyang kapangyarihan."
                },
                "8": {
                    "verse_nr": "8",
                    "verse": "Bagaman ako ang pinakahamak sa lahat ng mga banal, ang biyayang ito ay ibinigay sa akin upang ipangaral sa mga Hentil ang mga di-masukat na mga kayamanan ni Cristo;"
                },
                "9": {
                    "verse_nr": "9",
                    "verse": "at maliwanagan ang lahat ng mga tao kung ano ang pagiging katiwala sa hiwaga, na sa lahat ng panahon ay inilihim ng Diyos na lumalang ng lahat ng mga bagay,"
                },
                "10": {
                    "verse_nr": "10",
                    "verse": "upang sa pamamagitan ng iglesya ay maipaalam ngayon sa mga pinuno at sa mga kapamahalaan sa sangkalangitan ang iba&#39;t ibang anyo ng karunungan ng Diyos."
                },
                "11": {
                    "verse_nr": "11",
                    "verse": "Ito ay ayon sa walang hanggang panukala na kanyang ginawa kay Cristo Jesus na Panginoon natin,"
                },
                "12": {
                    "verse_nr": "12",
                    "verse": "na sa kanya&#39;y makakalapit tayo sa Diyos na may lakas ng loob at pagtitiwala sa pamamagitan ng ating pananampalataya sa kanya."
                },
                "13": {
                    "verse_nr": "13",
                    "verse": "Kaya&#39;t hinihiling ko na huwag kayong manlupaypay sa mga pagdurusa ko dahil sa inyo, na ito&#39;y para sa inyong kaluwalhatian."
                },
                "14": {
                    "verse_nr": "14",
                    "verse": "Ang Pag-ibig ni Cristo - Dahil dito ay iniluluhod ko ang aking mga tuhod sa Ama,"
                },
                "15": {
                    "verse_nr": "15",
                    "verse": "na sa kanya&#39;y ipinangalan ang bawat sambahayan sa langit at sa lupa,"
                },
                "16": {
                    "verse_nr": "16",
                    "verse": "upang sa inyo&#39;y ipagkaloob niya ayon sa kayamanan ng kanyang kaluwalhatian, na kayo&#39;y palakasin ng kapangyarihan sa pamamagitan ng kanyang Espiritu sa pagkataong-loob;"
                },
                "17": {
                    "verse_nr": "17",
                    "verse": "upang si Cristo ay manirahan sa inyong mga puso sa pamamagitan ng pananampalataya, kung paanong kayo&#39;y nag-uugat at tumitibay sa pag-ibig."
                },
                "18": {
                    "verse_nr": "18",
                    "verse": "Aking idinadalangin na magkaroon kayo ng kapangyarihang matarok, kasama ng lahat ng mga banal, ang luwang, haba, taas, at lalim,"
                },
                "19": {
                    "verse_nr": "19",
                    "verse": "at upang makilala ang pag-ibig ni Cristo na higit sa kaalaman upang kayo&#39;y mapuno ng lahat ng kapuspusan ng Diyos."
                },
                "20": {
                    "verse_nr": "20",
                    "verse": "Ngayon, sa kanya na makakagawa ng higit na sagana kaysa lahat ng ating hinihingi o iniisip, ayon sa kapangyarihang gumagawa sa atin,"
                },
                "21": {
                    "verse_nr": "21",
                    "verse": "sumakanya nawa ang kaluwalhatian sa iglesya at kay Cristo Jesus sa lahat ng mga salinlahi, magpakailanpaman. Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Pagkakaisa sa Katawan ni Cristo - Kaya&#39;t ako na bilanggo sa Panginoon ay nagsusumamo sa inyo na kayo&#39;y lumakad ng nararapat sa pagkatawag na sa inyo&#39;y itinawag,"
                },
                "2": {
                    "verse_nr": "2",
                    "verse": "na may lubos na kapakumbabaan at kaamuan, may pagtitiyaga, na magparaya sa isa&#39;t isa sa pag-ibig;"
                },
                "3": {
                    "verse_nr": "3",
                    "verse": "na nagsisikap na mapanatili ang pagkakaisa ng Espiritu sa buklod ng kapayapaan."
                },
                "4": {
                    "verse_nr": "4",
                    "verse": "May isang katawan at isang Espiritu, kung paanong tinawag kayo sa isang pag-asa ng pagkatawag sa inyo,"
                },
                "5": {
                    "verse_nr": "5",
                    "verse": "isang Panginoon, isang pananampalataya, isang bautismo,"
                },
                "6": {
                    "verse_nr": "6",
                    "verse": "isang Diyos at Ama ng lahat, na siyang nasa ibabaw ng lahat, at sumasa lahat, at nasa lahat."
                },
                "7": {
                    "verse_nr": "7",
                    "verse": "Subalit sa bawat isa sa atin ay ibinigay ang biyaya ayon sa sukat ng kaloob ni Cristo."
                },
                "8": {
                    "verse_nr": "8",
                    "verse": "Kaya&#39;t sinasabi, \u201cNang umakyat siya sa itaas ay dinala niyang bihag ang pagkabihag, at nagbigay siya ng mga kaloob sa mga tao.\u201d"
                },
                "9": {
                    "verse_nr": "9",
                    "verse": "(Nang sabihing, \u201cUmakyat siya,\u201d anong ibig sabihin nito, kundi siya&#39;y bumaba rin sa mas mababang bahagi ng lupa?"
                },
                "10": {
                    "verse_nr": "10",
                    "verse": "Ang bumaba ay siya ring umakyat sa kaitaasan ng sangkalangitan upang kanyang mapuspos ang lahat ng mga bagay.)"
                },
                "11": {
                    "verse_nr": "11",
                    "verse": "Pinagkalooban niya ang iba na maging mga apostol, ang iba&#39;y propeta, ang iba&#39;y ebanghelista, at ang iba&#39;y pastor at mga guro;"
                },
                "12": {
                    "verse_nr": "12",
                    "verse": "upang ihanda ang mga banal sa gawain ng paglilingkod, sa ikatitibay ng katawan ni Cristo,"
                },
                "13": {
                    "verse_nr": "13",
                    "verse": "hanggang makarating tayong lahat sa pagkakaisa ng pananampalataya, at sa ganap na pagkakilala sa Anak ng Diyos, hanggang maging taong may sapat na gulang, hanggang sa sukat ng ganap na kapuspusan ni Cristo."
                },
                "14": {
                    "verse_nr": "14",
                    "verse": "Tayo&#39;y huwag nang maging mga bata, na tinatangay-tangay ng mga alon at dinadala-dala ng bawat hangin ng aral, sa pamamagitan ng pandaraya ng mga tao, sa pamamagitan ng kanilang mga katusuhan sa paraang mapandaya."
                },
                "15": {
                    "verse_nr": "15",
                    "verse": "Kundi humahawak sa katotohanan na may pag-ibig, lumago tayong lahat sa kanya, na siyang ulo, samakatuwid ay si Cristo,"
                },
                "16": {
                    "verse_nr": "16",
                    "verse": "na sa kanya ang buong katawan na nakalapat na mabuti at nagkakaisa sa pamamagitan ng bawat litid, ayon sa paggawa sa sukat ng bawat bahagi ay nagpapalaki sa katawan tungo sa ikatitibay ng sarili sa pag-ibig."
                },
                "17": {
                    "verse_nr": "17",
                    "verse": "Ang Bagong Buhay kay Cristo - Kaya&#39;t sinasabi ko ito at pinatototohanan sa Panginoon, na kayo&#39;y hindi na dapat lumakad na gaya ng lakad ng mga Hentil, sa kawalang-saysay ng kanilang mga pag-iisip."
                },
                "18": {
                    "verse_nr": "18",
                    "verse": "Nagdilim ang kanilang mga pang-unawa, palibhasa&#39;y nahiwalay sa buhay ng Diyos, dahil sa kanilang kamangmangan, dahil sa katigasan ng kanilang mga puso;"
                },
                "19": {
                    "verse_nr": "19",
                    "verse": "sila&#39;y naging manhid at ibinigay ang kanilang sarili sa kahalayan, sakim sa paggawa ng bawat uri ng karumihan."
                },
                "20": {
                    "verse_nr": "20",
                    "verse": "Ngunit hindi sa gayong paraan ninyo natutunan si Cristo!"
                },
                "21": {
                    "verse_nr": "21",
                    "verse": "Kung tunay na siya&#39;y inyong narinig at tinuruan sa kanya, kung paanong ang katotohanan ay na kay Jesus,"
                },
                "22": {
                    "verse_nr": "22",
                    "verse": "alisin ninyo ang dating paraan ng inyong pamumuhay, ang dating pagkatao na pinasama sa pamamagitan ng mapandayang pagnanasa,"
                },
                "23": {
                    "verse_nr": "23",
                    "verse": "at magbago sa espiritu ng inyong pag-iisip,"
                },
                "24": {
                    "verse_nr": "24",
                    "verse": "at kayo&#39;y magbihis ng bagong pagkatao, na nilalang ayon sa wangis ng Diyos, sa katuwiran at kabanalan ng katotohanan."
                },
                "25": {
                    "verse_nr": "25",
                    "verse": "Kaya&#39;t pagkatapos itakuwil ang kasinungalingan, ang bawat isa ay magsalita ng katotohanan sa kanyang kapwa, sapagkat tayo&#39;y mga bahagi ng isa&#39;t isa."
                },
                "26": {
                    "verse_nr": "26",
                    "verse": "Magalit kayo ngunit huwag magkasala; huwag hayaang lubugan ng araw ang inyong galit,"
                },
                "27": {
                    "verse_nr": "27",
                    "verse": "at huwag bigyan ng pagkakataon ang diyablo."
                },
                "28": {
                    "verse_nr": "28",
                    "verse": "Ang nagnanakaw ay huwag nang magnakaw pa, kundi magtrabaho at gumawa siya sa pamamagitan ng kanyang sariling mga kamay ng mabuting bagay, upang siya&#39;y may maibahagi sa nangangailangan."
                },
                "29": {
                    "verse_nr": "29",
                    "verse": "Anumang masamang salita ay hindi dapat lumabas sa inyong bibig, kundi ang mabuti lamang para sa ikatitibay, ayon sa pangangailangan, upang ito ay makapagbigay ng biyaya sa mga nakikinig."
                },
                "30": {
                    "verse_nr": "30",
                    "verse": "At huwag ninyong pighatiin ang Espiritu Santo ng Diyos, na sa pamamagitan niya kayo&#39;y tinatakan para sa araw ng pagtubos."
                },
                "31": {
                    "verse_nr": "31",
                    "verse": "Lahat ng pait, galit, poot, pag-aaway, at paninirang-puri ay inyong alisin, pati lahat ng kasamaan,"
                },
                "32": {
                    "verse_nr": "32",
                    "verse": "at maging mabait kayo sa isa&#39;t isa, mga mahabagin, nagpapatawad sa isa&#39;t isa, gaya ng pagpapatawad sa inyo ng Diyos kay Cristo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Lumakad sa Liwanag - Kaya kayo&#39;y tumulad sa Diyos, gaya ng mga anak na minamahal,"
                },
                "2": {
                    "verse_nr": "2",
                    "verse": "at lumakad kayo sa pag-ibig, gaya ng pag-ibig ni Cristo sa atin at ibinigay ang kanyang sarili para sa atin bilang handog at alay sa Diyos upang maging samyo ng masarap na amoy."
                },
                "3": {
                    "verse_nr": "3",
                    "verse": "Ngunit ang pakikiapid, ang lahat ng karumihan, o kasakiman, ay huwag sanang mabanggit sa inyo, gaya ng nararapat sa mga banal."
                },
                "4": {
                    "verse_nr": "4",
                    "verse": "Gayundin ang karumihan at hangal na pagsasalita, o mga pagbibiro na di-nararapat, kundi ang pagpapasalamat."
                },
                "5": {
                    "verse_nr": "5",
                    "verse": "Sapagkat inyong nalalaman na bawat mapakiapid, o mahalay, o sakim, na sumasamba sa mga diyus-diyosan, ay walang mamanahin sa kaharian ni Cristo at ng Diyos."
                },
                "6": {
                    "verse_nr": "6",
                    "verse": "Huwag kayong padaya sa mga salitang walang katuturan, sapagkat dahil sa mga bagay na ito&#39;y dumarating ang galit ng Diyos sa mga anak ng pagsuway."
                },
                "7": {
                    "verse_nr": "7",
                    "verse": "Kaya&#39;t huwag kayong makibahagi sa kanila;"
                },
                "8": {
                    "verse_nr": "8",
                    "verse": "sapagkat kayo&#39;y dating kadiliman, subalit ngayon ay liwanag sa Panginoon. Lumakad kayong gaya ng mga anak ng liwanag\u2014"
                },
                "9": {
                    "verse_nr": "9",
                    "verse": "(sapagkat ang bunga ng liwanag ay nasa lahat ng mabuti, matuwid at katotohanan)"
                },
                "10": {
                    "verse_nr": "10",
                    "verse": "na inaalam kung ano ang kalugud-lugod sa Panginoon."
                },
                "11": {
                    "verse_nr": "11",
                    "verse": "At huwag kayong makibahagi sa mga gawa ng kadiliman na walang ibubunga, kundi inyong ilantad ang mga ito."
                },
                "12": {
                    "verse_nr": "12",
                    "verse": "Sapagkat ang mga bagay na palihim nilang ginagawa ay kahiya-hiyang sabihin,"
                },
                "13": {
                    "verse_nr": "13",
                    "verse": "subalit ang lahat ng mga bagay na inilantad sa pamamagitan ng liwanag ay nakikita,"
                },
                "14": {
                    "verse_nr": "14",
                    "verse": "sapagkat anumang bagay na nakikita ay liwanag. Kaya&#39;t sinasabi, \u201cGumising ka, ikaw na natutulog, at bumangon mula sa mga patay, at si Cristo ay magliliwanag sa iyo.\u201d"
                },
                "15": {
                    "verse_nr": "15",
                    "verse": "Kaya&#39;t maging maingat kayo sa inyong paglakad, hindi gaya ng mga mangmang, kundi gaya ng marurunong,"
                },
                "16": {
                    "verse_nr": "16",
                    "verse": "na sinasamantala ang panahon, sapagkat ang mga araw ay masasama."
                },
                "17": {
                    "verse_nr": "17",
                    "verse": "Kaya&#39;t huwag kayong maging mga hangal, kundi unawain ninyo kung ano ang kalooban ng Panginoon."
                },
                "18": {
                    "verse_nr": "18",
                    "verse": "Huwag kayong magpakalasing sa alak, na ito ay labis na kahalayan, kundi mapuno kayo ng Espiritu."
                },
                "19": {
                    "verse_nr": "19",
                    "verse": "Kayo&#39;y magsalita sa isa&#39;t isa sa mga awit at mga himno at mga awiting espirituwal, na sa inyong mga puso ay nag-aawitan at gumagawa ng himig sa Panginoon,"
                },
                "20": {
                    "verse_nr": "20",
                    "verse": "laging nagpapasalamat sa lahat ng mga bagay sa pangalan ng ating Panginoong Jesu-Cristo, sa Diyos na ating Ama."
                },
                "21": {
                    "verse_nr": "21",
                    "verse": "Ang Relasyong Mag-asawa - Pasakop kayo sa isa&#39;t isa dahil sa takot kay Cristo."
                },
                "22": {
                    "verse_nr": "22",
                    "verse": "Mga asawang babae, pasakop kayo sa inyu-inyong mga asawa, gaya ng pagpapasakop ninyo sa Panginoon."
                },
                "23": {
                    "verse_nr": "23",
                    "verse": "Sapagkat ang asawang lalaki ang ulo ng asawang babae, gaya ni Cristo na ulo ng iglesya, na siya ang tagapagligtas ng katawan."
                },
                "24": {
                    "verse_nr": "24",
                    "verse": "Subalit kung paanong ang iglesya ay napapasakop kay Cristo, gayundin ang mga asawang babae sa kanilang mga asawa sa lahat ng mga bagay."
                },
                "25": {
                    "verse_nr": "25",
                    "verse": "Mga asawang lalaki, mahalin ninyo ang inyu-inyong mga asawa, gaya ni Cristo na nagmahal sa iglesya, at ibinigay ang kanyang sarili alang-alang sa kanya;"
                },
                "26": {
                    "verse_nr": "26",
                    "verse": "upang kanyang pakabanalin siya, na nilinis sa pamamagitan ng paghuhugas ng tubig sa salita,"
                },
                "27": {
                    "verse_nr": "27",
                    "verse": "upang kanyang maiharap sa kanyang sarili ang isang maluwalhating iglesya, na walang batik, o kulubot, o anumang gayong bagay, kundi siya ay maging banal at walang dungis."
                },
                "28": {
                    "verse_nr": "28",
                    "verse": "Gayundin naman, nararapat ibigin ng mga asawang lalaki ang kanya-kanyang sariling asawa gaya ng kanilang sariling mga katawan. Ang umiibig sa kanyang sariling asawa ay umiibig sa kanyang sarili."
                },
                "29": {
                    "verse_nr": "29",
                    "verse": "Sapagkat walang sinumang napoot sa kanyang sariling katawan, kundi inaalagaan at iniingatan ito, gaya naman ni Cristo sa iglesya;"
                },
                "30": {
                    "verse_nr": "30",
                    "verse": "sapagkat tayo ay mga bahagi ng kanyang katawan."
                },
                "31": {
                    "verse_nr": "31",
                    "verse": "Dahil dito iiwan ng lalaki ang kanyang ama at ina, magsasama sila ng kanyang asawa, at ang dalawa ay magiging isang laman."
                },
                "32": {
                    "verse_nr": "32",
                    "verse": "Ang hiwagang ito ay dakila, subalit ako ay nagsasalita tungkol kay Cristo at sa iglesya."
                },
                "33": {
                    "verse_nr": "33",
                    "verse": "Gayunman, dapat ibigin ng bawat isa sa inyo ang kanyang sariling asawa gaya ng kanyang sarili, at igalang ng babae ang kanyang asawa."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Mga Anak at mga Magulang - Mga anak, sundin ninyo ang inyong mga magulang sa Panginoon, sapagkat ito&#39;y matuwid."
                },
                "2": {
                    "verse_nr": "2",
                    "verse": "\u201cIgalang mo ang iyong ama at ina\u201d\u2014ito ang unang utos na may pangako,"
                },
                "3": {
                    "verse_nr": "3",
                    "verse": "\u201cupang maging mabuti ang inyong kalagayan at ikaw ay mabuhay nang matagal sa ibabaw ng lupa.\u201d"
                },
                "4": {
                    "verse_nr": "4",
                    "verse": "At mga ama, huwag ninyong ibunsod sa galit ang inyong mga anak, kundi akayin ninyo sila sa pagsasanay at pangaral ng Panginoon."
                },
                "5": {
                    "verse_nr": "5",
                    "verse": "Mga Alipin at mga Panginoon - Mga alipin, sundin ninyo ang inyong mga panginoon sa laman na may takot at panginginig, sa katapatan ng inyong puso, na gaya ng kay Cristo,"
                },
                "6": {
                    "verse_nr": "6",
                    "verse": "hindi ang paglilingkod sa paningin, na gaya ng pagbibigay-lugod sa mga tao, kundi gaya ng mga alipin ni Cristo, na ginagawa ang kalooban ng Diyos mula sa puso,"
                },
                "7": {
                    "verse_nr": "7",
                    "verse": "naglilingkod na may mabuting kalooban, na gaya ng paglilingkod sa Panginoon, at hindi sa mga tao,"
                },
                "8": {
                    "verse_nr": "8",
                    "verse": "yamang nalalaman na anumang mabuting bagay na gawin ng bawat tao, ito ay kanyang muling tatanggapin mula sa Panginoon, maging alipin o malaya."
                },
                "9": {
                    "verse_nr": "9",
                    "verse": "At mga panginoon, gayundin ang inyong gawin sa kanila, iwasan ang pananakot yamang nalalaman ninyo na kayo ay may iisang Panginoon sa langit, at siya&#39;y walang itinatanging tao."
                },
                "10": {
                    "verse_nr": "10",
                    "verse": "Ang Buong Kasuotang Pandigma - Sa kahuli-hulihan, patuloy kayong magpakalakas sa Panginoon, at sa kapangyarihan ng kanyang lakas."
                },
                "11": {
                    "verse_nr": "11",
                    "verse": "Isuot ninyo ang buong kasuotang pandigma ng Diyos upang kayo&#39;y makatagal laban sa mga pakana ng diyablo."
                },
                "12": {
                    "verse_nr": "12",
                    "verse": "Sapagkat ang ating pakikipaglaban ay hindi laban sa laman at dugo, kundi laban sa mga pinuno, laban sa mga may kapangyarihan, laban sa mga kapangyarihang di-nakikita na naghahari sa sanlibutan sa kadilimang ito, laban sa hukbong espirituwal ng kasamaan sa kalangitan."
                },
                "13": {
                    "verse_nr": "13",
                    "verse": "Kaya&#39;t kunin ninyo ang buong baluti ng Diyos, upang kayo&#39;y makatagal sa araw na masama, at kung magawa na ninyo ang lahat ay tumayong matatag."
                },
                "14": {
                    "verse_nr": "14",
                    "verse": "Kaya&#39;t tumindig kayo, na ang inyong mga baywang ay nabibigkisan ng katotohanan na suot ang baluti ng katuwiran,"
                },
                "15": {
                    "verse_nr": "15",
                    "verse": "at nakasuot sa inyong mga paa ang pagiging handa para sa ebanghelyo ng kapayapaan."
                },
                "16": {
                    "verse_nr": "16",
                    "verse": "Kasama ng lahat ng mga ito, taglayin ninyo ang kalasag ng pananampalataya, na sa pamamagitan nito ay inyong masusugpo ang mga nag-aapoy na palaso ng masama."
                },
                "17": {
                    "verse_nr": "17",
                    "verse": "At taglayin ninyo ang helmet ng kaligtasan, at ang tabak ng Espiritu, na siyang salita ng Diyos."
                },
                "18": {
                    "verse_nr": "18",
                    "verse": "Manalangin kayo sa Espiritu sa lahat ng panahon sa bawat panalangin at pagsamo. At sa bagay na ito ay maging handa na may buong pagtitiyaga at pagsusumamo para sa lahat ng mga banal."
                },
                "19": {
                    "verse_nr": "19",
                    "verse": "Idalangin din ninyo ako upang ako&#39;y pagkalooban ng pananalita sa pagbubukas ng aking bibig, upang ipahayag na may katapangan ang hiwaga ng ebanghelyo,"
                },
                "20": {
                    "verse_nr": "20",
                    "verse": "na dahil dito ako&#39;y isang sugong may tanikala; upang ito&#39;y aking maipahayag na may katapangan gaya ng nararapat na aking sabihin."
                },
                "21": {
                    "verse_nr": "21",
                    "verse": "Pangwakas na Pagbati - At upang malaman din ninyo ang mga bagay tungkol sa akin at ang aking kalagayan, si Tiquico ang siyang magsasalaysay sa inyo ng lahat ng mga bagay. Siya na aking minamahal na kapatid at tapat na lingkod sa Panginoon."
                },
                "22": {
                    "verse_nr": "22",
                    "verse": "Isinusugo ko siya sa inyo para sa bagay na ito, upang malaman ninyo ang mga bagay tungkol sa amin, at upang kanyang pasiglahin ang inyong mga puso."
                },
                "23": {
                    "verse_nr": "23",
                    "verse": "Kapayapaan nawa sa mga kapatid, at pag-ibig na may pananampalataya mula sa Diyos Ama at sa Panginoong Jesu-Cristo."
                },
                "24": {
                    "verse_nr": "24",
                    "verse": "Ang biyaya nawa&#39;y sumakanilang lahat na mayroong pag-ibig na di-kumukupas sa ating Panginoong Jesu-Cristo."
                }
            }
        }
    }
}