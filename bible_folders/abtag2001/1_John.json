{
    "version": "abtag2001",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang Salita ng Buhay - Yaong buhat sa pasimula, na aming narinig, nakita ng aming mga mata, aming napagmasdan, at nahipo ng aming mga kamay, tungkol sa salita ng buhay\u2014"
                },
                "2": {
                    "verse_nr": "2",
                    "verse": "at ang buhay na ito ay nahayag, aming nakita, aming pinatototohanan, at sa inyo&#39;y aming ibinabalita ang buhay na walang hanggan, na kasama ng Ama at sa amin ay ipinahayag."
                },
                "3": {
                    "verse_nr": "3",
                    "verse": "Ipinahahayag namin sa inyo yaong aming nakita at narinig upang kayo rin naman ay magkaroon ng pakikisama sa amin; at tunay na ang ating pakikisama ay sa Ama at sa kanyang Anak na si Jesu-Cristo."
                },
                "4": {
                    "verse_nr": "4",
                    "verse": "Isinusulat namin ang mga bagay na ito upang ang aming kagalakan ay malubos."
                },
                "5": {
                    "verse_nr": "5",
                    "verse": "Ang Diyos ay Liwanag - At ito ang mensahe na aming narinig sa kanya at sa inyo&#39;y aming ipinahahayag, na ang Diyos ay liwanag, at sa kanya&#39;y walang anumang kadiliman."
                },
                "6": {
                    "verse_nr": "6",
                    "verse": "Kung sinasabi nating tayo&#39;y may pakikisama sa kanya, at tayo&#39;y lumalakad sa kadiliman, nagsisinungaling tayo at hindi natin ginagawa ang katotohanan."
                },
                "7": {
                    "verse_nr": "7",
                    "verse": "Ngunit kung tayo&#39;y lumalakad sa liwanag, na tulad niya na nasa liwanag, may pakikisama tayo sa isa&#39;t isa, at ang dugo ni Jesus na kanyang Anak ang lumilinis sa atin sa lahat ng kasalanan."
                },
                "8": {
                    "verse_nr": "8",
                    "verse": "Kung sinasabi nating tayo&#39;y walang kasalanan, dinadaya natin ang ating sarili at ang katotohanan ay wala sa atin."
                },
                "9": {
                    "verse_nr": "9",
                    "verse": "Kung ipinahahayag natin ang ating mga kasalanan, siya ay tapat at banal na magpapatawad sa ating mga kasalanan at tayo&#39;y lilinisin sa lahat ng kalikuan."
                },
                "10": {
                    "verse_nr": "10",
                    "verse": "Kung sinasabi nating tayo&#39;y hindi nagkasala, ginagawa natin siyang sinungaling at ang kanyang salita ay wala sa atin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Si Cristo ang Ating Tagapagtanggol - Mga munti kong anak, ang mga bagay na ito ay isinusulat ko sa inyo, upang kayo&#39;y huwag magkasala. Ngunit kung ang sinuman ay magkasala, tayo ay may Tagapagtanggol sa harap ng Ama, si Jesu-Cristo na siyang matuwid."
                },
                "2": {
                    "verse_nr": "2",
                    "verse": "Siya ang kabayaran para sa ating mga kasalanan, at hindi lamang para sa atin kundi para din sa kasalanan ng buong sanlibutan."
                },
                "3": {
                    "verse_nr": "3",
                    "verse": "At sa ganito&#39;y nalalaman natin na siya&#39;y kilala natin, kung tinutupad natin ang kanyang mga utos."
                },
                "4": {
                    "verse_nr": "4",
                    "verse": "Ang nagsasabing, \u201cKilala ko siya,\u201d ngunit hindi tinutupad ang kanyang mga utos, ay sinungaling, at ang katotohanan ay wala sa kanya."
                },
                "5": {
                    "verse_nr": "5",
                    "verse": "Ngunit ang sinumang tumutupad ng kanyang salita, tunay na naging ganap sa taong ito ang pag-ibig ng Diyos. Sa pamamagitan nito&#39;y nalalaman nating tayo&#39;y nasa kanya."
                },
                "6": {
                    "verse_nr": "6",
                    "verse": "Ang nagsasabing siya&#39;y nananatili sa kanya ay nararapat ding lumakad gaya ng kanyang paglakad."
                },
                "7": {
                    "verse_nr": "7",
                    "verse": "Ang Bagong Utos - Mga minamahal, hindi bago ang utos na isinusulat ko sa inyo, kundi ang dating utos na nasa inyo na buhat nang pasimula; ang dating utos ay ang salita na inyong narinig."
                },
                "8": {
                    "verse_nr": "8",
                    "verse": "Gayunma&#39;y isinusulat ko sa inyo ang isang bagong utos na tunay sa kanya at sa inyo, sapagkat ang kadiliman ay lumilipas at ang tunay na liwanag ay tumatanglaw na."
                },
                "9": {
                    "verse_nr": "9",
                    "verse": "Ang nagsasabing siya&#39;y nasa liwanag at napopoot sa kanyang kapatid ay nasa kadiliman pa hanggang ngayon."
                },
                "10": {
                    "verse_nr": "10",
                    "verse": "Ang umiibig sa kanyang kapatid ay nananatili sa liwanag, at sa kanya&#39;y walang anumang kadahilanang ikatitisod."
                },
                "11": {
                    "verse_nr": "11",
                    "verse": "Ngunit ang napopoot sa kanyang kapatid ay nasa kadiliman. Siya ay lumalakad sa kadiliman at hindi niya nalalaman kung saan siya pupunta, sapagkat ang kanyang mga mata ay binulag ng kadiliman."
                },
                "12": {
                    "verse_nr": "12",
                    "verse": "Mga munting anak, kayo&#39;y sinusulatan ko sapagkat ipinatawad sa inyo ang inyong mga kasalanan dahil sa kanyang pangalan."
                },
                "13": {
                    "verse_nr": "13",
                    "verse": "Mga ama, kayo&#39;y sinusulatan ko, sapagkat inyong nakilala siyang nagbuhat pa nang pasimula. Mga kabataang lalaki, kayo&#39;y sinusulatan ko sapagkat inyong dinaig ang masama."
                },
                "14": {
                    "verse_nr": "14",
                    "verse": "Mga anak, kayo&#39;y sinusulatan ko sapagkat inyong nakilala ang Ama. Mga ama, kayo&#39;y sinusulatan ko sapagkat inyong nakilala siyang nagbuhat pa nang pasimula. Mga kabataan, kayo&#39;y sinusulatan ko sapagkat kayo&#39;y malalakas, at ang salita ng Diyos ay nananatili sa inyo, at inyong dinaig ang masama."
                },
                "15": {
                    "verse_nr": "15",
                    "verse": "Huwag ninyong ibigin ang sanlibutan, ni ang mga bagay na nasa sanlibutan. Ang pag-ibig ng Ama ay wala sa sinumang umiibig sa sanlibutan."
                },
                "16": {
                    "verse_nr": "16",
                    "verse": "Sapagkat ang lahat na nasa sanlibutan, ang masamang pagnanasa ng laman, ang pagnanasa ng mga mata, at ang pagmamataas sa buhay, ay hindi mula sa Ama kundi sa sanlibutan."
                },
                "17": {
                    "verse_nr": "17",
                    "verse": "Ang sanlibutan at ang pagnanasa nito ay lumilipas, ngunit ang gumagawa ng kalooban ng Diyos ay nananatili magpakailanman."
                },
                "18": {
                    "verse_nr": "18",
                    "verse": "Ang Anti-Cristo - Mga anak, huling oras na! Gaya ng inyong narinig na darating ang anti-Cristo, kahit ngayon ay lumitaw na ang maraming anti-Cristo. Kaya nalalaman nating huling oras na."
                },
                "19": {
                    "verse_nr": "19",
                    "verse": "Sila&#39;y lumabas sa atin, ngunit sila&#39;y hindi sa atin; sapagkat kung sila&#39;y kabilang sa atin ay magpapatuloy sana silang kasama natin. Ngunit sa paglabas nila ay ginawa nilang maliwanag na silang lahat ay hindi kabilang sa atin."
                },
                "20": {
                    "verse_nr": "20",
                    "verse": "Ngunit kayo&#39;y pinahiran ng Banal, at nalalaman ninyo ang lahat ng mga bagay."
                },
                "21": {
                    "verse_nr": "21",
                    "verse": "Sinusulatan ko kayo, hindi dahil sa hindi ninyo nalalaman ang katotohanan, kundi dahil nalalaman ninyo iyon, at nalalaman ninyo na walang kasinungalingan na nagmumula sa katotohanan."
                },
                "22": {
                    "verse_nr": "22",
                    "verse": "Sino ang sinungaling kundi ang nagkakaila na si Jesus ay siyang Cristo? Ito ang anti-Cristo, ang nagkakaila sa Ama at sa Anak."
                },
                "23": {
                    "verse_nr": "23",
                    "verse": "Ang sinumang nagkakaila sa Anak, ay hindi sumasakanya ang Ama. Ang nagpapahayag sa Anak ay sumasakanya rin ang Ama."
                },
                "24": {
                    "verse_nr": "24",
                    "verse": "Manatili sa inyo ang inyong narinig buhat nang pasimula. Kung nananatili sa inyo ang narinig ninyo buhat nang pasimula, kayo naman ay mananatili sa Anak at sa Ama."
                },
                "25": {
                    "verse_nr": "25",
                    "verse": "At ito ang pangako na kanyang ipinangako sa atin, ang buhay na walang hanggan."
                },
                "26": {
                    "verse_nr": "26",
                    "verse": "Isinulat ko sa inyo ang mga bagay na ito tungkol sa mga mandaraya sa inyo."
                },
                "27": {
                    "verse_nr": "27",
                    "verse": "Tungkol sa inyo, ang pagpapahid na inyong tinanggap ay nananatili sa inyo, kaya&#39;t hindi na ninyo kailangan pang kayo&#39;y turuan ng sinuman. Ngunit kayo&#39;y tinuturuan ng kanyang pagpapahid tungkol sa lahat ng mga bagay, at ito&#39;y totoo at hindi kasinungalingan, kung paanong kayo&#39;y tinuruan nito, ay gayon kayo manatili sa kanya."
                },
                "28": {
                    "verse_nr": "28",
                    "verse": "At ngayon, mga munting anak, manatili kayo sa kanya; upang kung mahayag siya ay magkaroon kayo ng pagtitiwala, at hindi mapahiya sa harapan niya sa kanyang pagdating."
                },
                "29": {
                    "verse_nr": "29",
                    "verse": "Kung nalalaman ninyong siya&#39;y matuwid, makakatiyak kayo na ang bawat gumagawa ng katuwiran ay ipinanganak niya."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang mga Anak ng Diyos - Masdan ninyo kung anong uri ng pag-ibig ang ipinagkaloob sa atin ng Ama, upang tayo&#39;y matawag na mga anak ng Diyos; at tayo&#39;y gayon nga. Dahil dito&#39;y hindi tayo nakikilala ng sanlibutan, sapagkat siya&#39;y hindi nakilala nito."
                },
                "2": {
                    "verse_nr": "2",
                    "verse": "Mga minamahal, ngayon ay mga anak tayo ng Diyos at hindi pa nahahayag kung magiging ano tayo. Nalalaman natin na kung siya&#39;y mahayag, tayo&#39;y magiging katulad niya, sapagkat siya&#39;y ating makikita bilang siya."
                },
                "3": {
                    "verse_nr": "3",
                    "verse": "At sinumang may ganitong pag-asa sa kanya ay naglilinis sa kanyang sarili, gaya naman niyang malinis."
                },
                "4": {
                    "verse_nr": "4",
                    "verse": "Ang sinumang gumagawa ng kasalanan ay lumalabag din naman sa kautusan; at ang kasalanan ay ang paglabag sa kautusan."
                },
                "5": {
                    "verse_nr": "5",
                    "verse": "Nalalaman ninyo na siya&#39;y nahayag upang mag-alis ng mga kasalanan; at sa kanya&#39;y walang kasalanan."
                },
                "6": {
                    "verse_nr": "6",
                    "verse": "Ang sinumang nananatili sa kanya ay hindi nagkakasala; sinumang nagkakasala ay hindi nakakita sa kanya, ni hindi nakakilala sa kanya."
                },
                "7": {
                    "verse_nr": "7",
                    "verse": "Mga munting anak, huwag kayong padaya kanino man. Ang gumagawa ng katuwiran ay matuwid, gaya niya na matuwid."
                },
                "8": {
                    "verse_nr": "8",
                    "verse": "Ang patuloy na gumagawa ng kasalanan ay sa diyablo; sapagkat buhat pa nang pasimula ay nagkakasala na ang diyablo. Dahil dito, nahayag ang Anak ng Diyos upang wasakin ang mga gawa ng diyablo."
                },
                "9": {
                    "verse_nr": "9",
                    "verse": "Ang sinumang ipinanganak ng Diyos ay hindi patuloy na nagkakasala, sapagkat ang kanyang binhi ay nananatili sa kanya at hindi siya maaaring magkasala, sapagkat siya&#39;y ipinanganak ng Diyos."
                },
                "10": {
                    "verse_nr": "10",
                    "verse": "Sa ganito nahahayag ang mga anak ng Diyos at ang mga anak ng diyablo: ang sinumang hindi gumagawa ng katuwiran ay hindi sa Diyos, pati ang hindi umiibig sa kanyang kapatid."
                },
                "11": {
                    "verse_nr": "11",
                    "verse": "Mag-ibigan sa Isa&#39;t isa - Sapagkat ito ang mensahe na inyong narinig buhat nang pasimula, na mag-ibigan tayo sa isa&#39;t isa,"
                },
                "12": {
                    "verse_nr": "12",
                    "verse": "na hindi gaya ni Cain na siya&#39;y sa masama, at pinaslang ang kanyang kapatid. At bakit niya ito pinaslang? Sapagkat ang kanyang mga gawa ay masasama at ang mga gawa ng kanyang kapatid ay matutuwid."
                },
                "13": {
                    "verse_nr": "13",
                    "verse": "Mga kapatid, huwag kayong magtaka, kung kayo&#39;y kinapopootan ng sanlibutan."
                },
                "14": {
                    "verse_nr": "14",
                    "verse": "Nalalaman nating tayo&#39;y dumaan na mula sa kamatayan patungo sa buhay, sapagkat iniibig natin ang isa&#39;t isa. Ang hindi umiibig ay nananatili sa kamatayan."
                },
                "15": {
                    "verse_nr": "15",
                    "verse": "Ang sinumang napopoot sa kanyang kapatid ay isang mamamatay-tao, at nalalaman ninyong ang buhay na walang hanggan ay hindi nananatili sa sinumang mamamatay-tao."
                },
                "16": {
                    "verse_nr": "16",
                    "verse": "Dito natin nakikilala ang pag-ibig, sapagkat ibinigay niya ang kanyang buhay alang-alang sa atin; at nararapat nating ibigay ang ating mga buhay alang-alang sa mga kapatid."
                },
                "17": {
                    "verse_nr": "17",
                    "verse": "Subalit ang sinumang may mga pag-aari sa sanlibutang ito, at nakikita ang kanyang kapatid na nangangailangan, at pinagsasarhan niya ito ng kanyang damdamin, paanong nananatili ang pag-ibig ng Diyos sa kanya?"
                },
                "18": {
                    "verse_nr": "18",
                    "verse": "Mga munting anak, huwag tayong umibig sa salita, ni sa dila kundi sa gawa at sa katotohanan."
                },
                "19": {
                    "verse_nr": "19",
                    "verse": "Dito natin makikilala na tayo&#39;y mula sa katotohanan, at magkakaroon ng kapanatagan ang ating mga puso sa harapan niya,"
                },
                "20": {
                    "verse_nr": "20",
                    "verse": "tuwing hahatulan tayo ng ating puso; sapagkat ang Diyos ay higit na dakila kaysa ating puso, at nalalaman niya ang lahat ng mga bagay."
                },
                "21": {
                    "verse_nr": "21",
                    "verse": "Mga minamahal, kung tayo&#39;y hindi hinahatulan ng ating puso, tayo ay may kapanatagan sa harapan ng Diyos;"
                },
                "22": {
                    "verse_nr": "22",
                    "verse": "at anumang ating hingin ay tinatanggap natin mula sa kanya, sapagkat tinutupad natin ang kanyang mga utos at ginagawa natin ang mga bagay na kalugud-lugod sa kanyang harapan."
                },
                "23": {
                    "verse_nr": "23",
                    "verse": "At ito ang kanyang utos, na manampalataya tayo sa pangalan ng kanyang Anak na si Jesu-Cristo, at tayo&#39;y mag-ibigan sa isa&#39;t isa ayon sa ibinigay niyang utos sa atin."
                },
                "24": {
                    "verse_nr": "24",
                    "verse": "At ang tumutupad ng kanyang mga utos ay nananatili sa kanya, at siya sa kanya. At dito&#39;y nakikilala natin na siya&#39;y nananatili sa atin, sa pamamagitan ng Espiritu na kanyang ibinigay sa atin."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Subukin ang mga Espiritu - Mga minamahal, huwag ninyong paniwalaan ang bawat espiritu, kundi inyong subukin ang mga espiritu, kung sila&#39;y sa Diyos, sapagkat maraming lumitaw na mga bulaang propeta sa sanlibutan."
                },
                "2": {
                    "verse_nr": "2",
                    "verse": "Dito&#39;y nakikilala ninyo ang Espiritu ng Diyos: ang bawat espiritung nagpapahayag na si Jesu-Cristo ay naparito sa laman ay sa Diyos,"
                },
                "3": {
                    "verse_nr": "3",
                    "verse": "at ang bawat espiritung hindi ipinahahayag si Jesus, ay hindi sa Diyos. Ito ang espiritu ng anti-Cristo, na inyong narinig na darating at ngayo&#39;y nasa sanlibutan na."
                },
                "4": {
                    "verse_nr": "4",
                    "verse": "Kayo&#39;y sa Diyos, mga munting anak, at inyong dinaig sila sapagkat siyang nasa inyo ay higit na dakila kaysa sa nasa sanlibutan."
                },
                "5": {
                    "verse_nr": "5",
                    "verse": "Sila&#39;y sa sanlibutan: kaya&#39;t tungkol sa sanlibutan ang kanilang sinasabi at pinapakinggan sila ng sanlibutan."
                },
                "6": {
                    "verse_nr": "6",
                    "verse": "Kami ay sa Diyos. Ang nakakakilala sa Diyos ay nakikinig sa amin at ang hindi sa Diyos ay hindi nakikinig sa amin. Dito&#39;y ating nakikilala ang espiritu ng katotohanan at ang espiritu ng kamalian."
                },
                "7": {
                    "verse_nr": "7",
                    "verse": "Ang Diyos ay Pag-ibig - Mga minamahal, mag-ibigan tayo sa isa&#39;t isa, sapagkat ang pag-ibig ay sa Diyos at ang bawat umiibig ay ipinanganak ng Diyos at nakakakilala sa Diyos."
                },
                "8": {
                    "verse_nr": "8",
                    "verse": "Ang hindi umiibig ay hindi nakakakilala sa Diyos; sapagkat ang Diyos ay pag-ibig."
                },
                "9": {
                    "verse_nr": "9",
                    "verse": "Dito nahayag ang pag-ibig ng Diyos sa atin, sapagkat sinugo ng Diyos ang kanyang bugtong na Anak sa sanlibutan upang tayo&#39;y mabuhay sa pamamagitan niya."
                },
                "10": {
                    "verse_nr": "10",
                    "verse": "Narito ang pag-ibig, hindi sa tayo&#39;y umibig sa Diyos, kundi siya ang umibig sa atin, at sinugo ang kanyang Anak na pantubos sa ating mga kasalanan."
                },
                "11": {
                    "verse_nr": "11",
                    "verse": "Mga minamahal, kung tayo&#39;y inibig ng Diyos nang gayon, nararapat na mag-ibigan din naman tayo sa isa&#39;t isa."
                },
                "12": {
                    "verse_nr": "12",
                    "verse": "Walang nakakita kailanman sa Diyos; kung tayo&#39;y nag-iibigan sa isa&#39;t isa, ang Diyos ay nananatili sa atin, at ang kanyang pag-ibig ay nagiging sakdal sa atin."
                },
                "13": {
                    "verse_nr": "13",
                    "verse": "Dito&#39;y nalalaman namin na kami&#39;y nananatili sa kanya at siya&#39;y sa amin, sapagkat binigyan niya kami ng kanyang Espiritu."
                },
                "14": {
                    "verse_nr": "14",
                    "verse": "At nakita namin at sinasaksihan na sinugo ng Ama ang Anak bilang Tagapagligtas ng sanlibutan."
                },
                "15": {
                    "verse_nr": "15",
                    "verse": "Ang sinumang nagpapahayag na si Jesus ay Anak ng Diyos, ang Diyos ay nananahan sa kanya, at siya&#39;y sa Diyos."
                },
                "16": {
                    "verse_nr": "16",
                    "verse": "At ating nalaman at sinampalatayanan ang pag-ibig ng Diyos para sa atin. Ang Diyos ay pag-ibig at ang nananatili sa pag-ibig ay nananatili sa Diyos, at ang Diyos ay nananatili sa kanya."
                },
                "17": {
                    "verse_nr": "17",
                    "verse": "Dito&#39;y naging ganap ang pag-ibig sa atin upang tayo&#39;y magkaroon ng lubos na pagtitiwala sa araw ng paghuhukom; sapagkat kung ano siya, ay gayundin naman tayo sa sanlibutang ito."
                },
                "18": {
                    "verse_nr": "18",
                    "verse": "Walang takot sa pag-ibig kundi ang sakdal na pag-ibig ay nagpapalayas ng takot, sapagkat ang takot ay may kaparusahan at ang natatakot ay hindi pa nagiging sakdal sa pag-ibig."
                },
                "19": {
                    "verse_nr": "19",
                    "verse": "Tayo&#39;y umiibig sapagkat siya ang unang umibig sa atin."
                },
                "20": {
                    "verse_nr": "20",
                    "verse": "Kung sinasabi ng sinuman, \u201cIniibig ko ang Diyos,\u201d at napopoot sa kanyang kapatid, siya ay sinungaling; sapagkat ang hindi umiibig sa kanyang kapatid na kanyang nakikita, ay hindi maaaring umibig sa Diyos na hindi niya nakita."
                },
                "21": {
                    "verse_nr": "21",
                    "verse": "At ang utos na ito na mula sa kanya ay nasa atin, na ang umiibig sa Diyos ay dapat ding umibig sa kanyang kapatid."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ang Ating Tagumpay sa Sanlibutan - Ang sinumang sumasampalataya na si Jesus ay siyang Cristo ay ipinanganak ng Diyos, at ang bawat umiibig sa magulang ay umiibig din naman sa anak."
                },
                "2": {
                    "verse_nr": "2",
                    "verse": "Dito&#39;y ating nakikilala na iniibig natin ang mga anak ng Diyos, kapag iniibig natin ang Diyos at tinutupad natin ang kanyang mga utos."
                },
                "3": {
                    "verse_nr": "3",
                    "verse": "Sapagkat ito ang pag-ibig sa Diyos, na ating tuparin ang kanyang mga utos at ang kanyang mga utos ay hindi pabigat."
                },
                "4": {
                    "verse_nr": "4",
                    "verse": "Sapagkat ang sinumang ipinanganak ng Diyos ay dumadaig sa sanlibutan at ito ang tagumpay na dumadaig sa sanlibutan, ang ating pananampalataya."
                },
                "5": {
                    "verse_nr": "5",
                    "verse": "Sino ang dumadaig sa sanlibutan, kundi ang sumasampalatayang si Jesus ang Anak ng Diyos?"
                },
                "6": {
                    "verse_nr": "6",
                    "verse": "Ang mga Patotoo sa Anak ng Diyos - Ito ang siyang naparito sa pamamagitan ng tubig at ng dugo, si Jesu-Cristo; hindi sa tubig lamang, kundi sa tubig at sa dugo. At ang Espiritu ang nagpapatotoo, sapagkat ang Espiritu ay katotohanan."
                },
                "7": {
                    "verse_nr": "7",
                    "verse": "Sapagkat may tatlong nagpapatotoo:"
                },
                "8": {
                    "verse_nr": "8",
                    "verse": "ang Espiritu, ang tubig, at ang dugo; at ang tatlo ay nagkakaisa."
                },
                "9": {
                    "verse_nr": "9",
                    "verse": "Kung tinatanggap natin ang patotoo ng mga tao, ay higit na dakila ang patotoo ng Diyos, sapagkat ito ang patotoo ng Diyos na siya&#39;y nagpapatotoo tungkol sa kanyang Anak."
                },
                "10": {
                    "verse_nr": "10",
                    "verse": "Ang sumasampalataya sa Anak ng Diyos ay may patotoo sa kanyang sarili. Ang hindi sumasampalataya sa Diyos ay ginagawa siyang sinungaling, sapagkat hindi siya sumampalataya sa patotoo na ibinigay ng Diyos tungkol sa kanyang Anak."
                },
                "11": {
                    "verse_nr": "11",
                    "verse": "At ito ang patotoo, na tayo&#39;y binigyan ng Diyos ng buhay na walang hanggan at ang buhay na ito ay nasa kanyang Anak."
                },
                "12": {
                    "verse_nr": "12",
                    "verse": "Ang kinaroroonan ng Anak ay kinaroroonan ng buhay; ang hindi kinaroroonan ng Anak ng Diyos ay hindi kinaroroonan ng buhay."
                },
                "13": {
                    "verse_nr": "13",
                    "verse": "Ang Buhay na Walang Hanggan - Ang mga bagay na ito ay isinulat ko sa inyo upang inyong malaman na kayo&#39;y mayroong buhay na walang hanggan sa inyong nananampalataya sa pangalan ng Anak ng Diyos."
                },
                "14": {
                    "verse_nr": "14",
                    "verse": "Ito ang ating kapanatagan sa kanya, na kung tayo&#39;y humingi ng anumang bagay na ayon sa kanyang kalooban, tayo&#39;y pinapakinggan niya."
                },
                "15": {
                    "verse_nr": "15",
                    "verse": "At kung ating nalalaman na tayo&#39;y pinapakinggan niya sa anumang ating hingin, nalalaman natin na natanggap natin ang mga kahilingang hinihingi natin sa kanya."
                },
                "16": {
                    "verse_nr": "16",
                    "verse": "Kung makita ng sinuman ang kanyang kapatid na nagkakasala ng kasalanang hindi tungo sa kamatayan, ay idalangin siya at bibigyan siya ng Diyos ng buhay, na ukol sa mga nagkakasala ng hindi tungo sa kamatayan. May kasalanang tungo sa kamatayan, hindi tungkol dito ang sinasabi ko na idalangin ninyo."
                },
                "17": {
                    "verse_nr": "17",
                    "verse": "Lahat ng kalikuan ay kasalanan, at may kasalanang hindi tungo sa kamatayan."
                },
                "18": {
                    "verse_nr": "18",
                    "verse": "Alam natin na ang sinumang ipinanganak ng Diyos ay hindi patuloy na nagkakasala; subalit ang ipinanganak ng Diyos ay nag-iingat sa kanyang sarili, at hindi siya ginagalaw ng masama."
                },
                "19": {
                    "verse_nr": "19",
                    "verse": "Alam natin na tayo&#39;y sa Diyos at ang buong sanlibutan ay nasa ilalim ng kapangyarihan ng masama."
                },
                "20": {
                    "verse_nr": "20",
                    "verse": "At alam natin na naparito ang Anak ng Diyos at binigyan niya tayo ng pagkaunawa upang ating makilala siya na totoo; at tayo&#39;y nasa kanya na totoo, sa kanyang Anak na si Jesu-Cristo. Ito ang tunay na Diyos, at buhay na walang hanggan."
                },
                "21": {
                    "verse_nr": "21",
                    "verse": "Mga munting anak, lumayo kayo sa mga diyus-diyosan."
                }
            }
        }
    }
}