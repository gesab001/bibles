{
    "version": "abtag2001",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ang mga salita ni Amos, na kasama ng mga pastol ng Tekoa, na nakita niya tungkol sa Israel nang mga araw ni Uzias na hari ng Juda, at nang mga araw ni Jeroboam na anak ni Joas na hari ng Israel, dalawang taon bago lumindol."
                },
                "2": {
                    "verse_nr": "2",
                    "verse": "At kanyang sinabi: \u201cAng PANGINOON ay umuungal mula sa Zion, at ipinahahayag ang kanyang tinig mula sa Jerusalem; at ang mga pastulan ng mga pastol ay nagluluksa, at ang tuktok ng Carmel ay natutuyo.\u201d"
                },
                "3": {
                    "verse_nr": "3",
                    "verse": "Hinatulan ng Diyos ang mga Kalapit-bayan ng Israel: Ang Siria - Ganito ang sabi ng PANGINOON: \u201cDahil sa tatlong pagsuway ng Damasco, at dahil sa apat, hindi ko pawawalang-bisa ang parusa, sapagkat kanilang giniik ang Gilead ng panggiik na bakal."
                },
                "4": {
                    "verse_nr": "4",
                    "verse": "Kaya&#39;t ako&#39;y magsusugo ng apoy sa sambahayan ni Hazael, at tutupukin niyon ang mga tanggulan ni Ben-hadad."
                },
                "5": {
                    "verse_nr": "5",
                    "verse": "Aking wawasakin ang mga halang ng pintuan ng Damasco, at aking ihihiwalay ang mga naninirahan mula sa Libis ng Aven, at siyang humahawak ng setro mula sa Bet-eden; at ang bayan ng Siria ay tutungo sa pagkabihag sa Kir,\u201d sabi ng PANGINOON."
                },
                "6": {
                    "verse_nr": "6",
                    "verse": "Ang Filistia - Ganito ang sabi ng PANGINOON: \u201cDahil sa tatlong pagsuway ng Gaza, at dahil sa apat, hindi ko pawawalang-bisa ang parusa; sapagkat kanilang dinalang-bihag ang buong bayan, upang ibigay sila sa Edom."
                },
                "7": {
                    "verse_nr": "7",
                    "verse": "Ngunit ako&#39;y magsusugo ng apoy sa pader ng Gaza, at tutupukin nito ang mga tanggulan niyon."
                },
                "8": {
                    "verse_nr": "8",
                    "verse": "Aking ihihiwalay ang mga naninirahan mula sa Asdod, at siyang humahawak ng setro mula sa Ascalon; at aking ipipihit ang aking kamay laban sa Ekron, at ang nalabi sa mga Filisteo ay malilipol,\u201d sabi ng Panginoong DIYOS."
                },
                "9": {
                    "verse_nr": "9",
                    "verse": "Ang Tiro - Ganito ang sabi ng PANGINOON: \u201cDahil sa tatlong pagsuway ng Tiro, at dahil sa apat, hindi ko pawawalang-bisa ang parusa, sapagkat kanilang ibinigay ang buong bayan sa Edom, at hindi inalala ang tipan ng pagkakapatiran."
                },
                "10": {
                    "verse_nr": "10",
                    "verse": "Kaya&#39;t ako&#39;y magsusugo ng apoy sa pader ng Tiro, at tutupukin nito ang kanyang tanggulan.\u201d"
                },
                "11": {
                    "verse_nr": "11",
                    "verse": "Ang Edom - Ganito ang sabi ng PANGINOON: \u201cDahil sa tatlong pagsuway ng Edom, at dahil sa apat, hindi ko pawawalang-bisa ang parusa, sapagkat hinabol niya ng tabak ang kanyang kapatid, at ipinagkait ang lahat ng habag, at ang kanyang galit ay laging nangwawasak, at taglay niya ang kanyang poot magpakailanman."
                },
                "12": {
                    "verse_nr": "12",
                    "verse": "Ngunit magsusugo ako ng apoy sa Teman, at tutupukin nito ang mga tanggulan ng Bosra.\u201d"
                },
                "13": {
                    "verse_nr": "13",
                    "verse": "Ang Amon - Ganito ang sabi ng PANGINOON: \u201cDahil sa tatlong pagsuway ng mga anak ni Amon, at dahil sa apat, hindi ko pawawalang-bisa ang parusa, sapagkat kanilang pinaluwa ang bituka ng mga babaing nagdadalang-tao sa Gilead, upang kanilang mapalawak ang kanilang hangganan."
                },
                "14": {
                    "verse_nr": "14",
                    "verse": "Kaya&#39;t ako&#39;y magpapaningas ng apoy sa pader ng Rabba, at tutupukin nito ang kanyang mga tanggulan, na may sigawan sa araw ng pakikipaglaban, na may bagyo sa araw ng ipu-ipo."
                },
                "15": {
                    "verse_nr": "15",
                    "verse": "At ang kanilang hari ay tutungo sa pagkabihag, siya at ang kanyang mga pinuno na magkakasama,\u201d sabi ng PANGINOON."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang Moab - Ganito ang sabi ng PANGINOON: \u201cDahil sa tatlong pagsuway ng Moab, at dahil sa apat, hindi ko pawawalang-bisa ang parusa; sapagkat kanyang sinunog upang maging apog ang mga buto ng hari ng Edom."
                },
                "2": {
                    "verse_nr": "2",
                    "verse": "Kaya&#39;t ako&#39;y magsusugo ng apoy sa Moab, at tutupukin nito ang mga tanggulan ng Kiryot; at ang Moab ay mamamatay sa gitna ng pagkakagulo, na may sigawan at tunog ng trumpeta."
                },
                "3": {
                    "verse_nr": "3",
                    "verse": "At aking ihihiwalay ang hukom sa gitna niyon, at papatayin ko ang lahat ng pinuno niyon na kasama niya,\u201d sabi ng PANGINOON."
                },
                "4": {
                    "verse_nr": "4",
                    "verse": "Ang Hatol ng Diyos sa Juda - Ganito ang sabi ng PANGINOON: \u201cDahil sa tatlong pagsuway ng Juda, at dahil sa apat, hindi ko pawawalang-bisa ang parusa, sapagkat kanilang itinakuwil ang kautusan ng PANGINOON, at hindi iningatan ang kanyang mga tuntunin, kundi iniligaw sila ng kanilang mga kasinungalingang nilakaran din ng kanilang mga magulang."
                },
                "5": {
                    "verse_nr": "5",
                    "verse": "Kaya&#39;t magsusugo ako ng isang apoy sa Juda; at tutupukin niyon ang mga tanggulan ng Jerusalem.\u201d"
                },
                "6": {
                    "verse_nr": "6",
                    "verse": "Ang Hatol ng Diyos sa Israel - Ganito ang sabi ng PANGINOON: \u201cDahil sa tatlong pagsuway ng Israel, at dahil sa apat, hindi ko pawawalang-bisa ang parusa; sapagkat kanilang ipinagbili ang matuwid dahil sa pilak, at ang nangangailangan sa isang pares na sandalyas\u2014"
                },
                "7": {
                    "verse_nr": "7",
                    "verse": "kanilang tinapakan ang ulo ng dukha sa alabok ng lupa, at inililiko ang lakad ng mapagpakumbaba; at ang lalaki at kanyang ama ay sumisiping sa iisang dalaga, kaya&#39;t nalapastangan ang aking banal na pangalan."
                },
                "8": {
                    "verse_nr": "8",
                    "verse": "At sila&#39;y nakahiga sa tabi ng bawat dambana, sa ibabaw ng mga kasuotang nakuha sa pamamagitan ng sangla; at sa bahay ng kanilang Diyos ay umiinom sila ng alak na binili mula sa multa na kanilang ipinataw."
                },
                "9": {
                    "verse_nr": "9",
                    "verse": "\u201cGayunma&#39;y nilipol ko ang Amoreo sa harapan nila, na ang taas ay gaya ng taas ng mga sedro, at kasinlakas na gaya ng mga ensina; nilipol ko ang kanyang bunga sa itaas, at ang kanyang mga ugat sa ilalim."
                },
                "10": {
                    "verse_nr": "10",
                    "verse": "Iniahon ko rin kayo sa lupain ng Ehipto, at pinatnubayan ko kayo nang apatnapung taon sa ilang, upang angkinin ninyo ang lupain ng Amoreo."
                },
                "11": {
                    "verse_nr": "11",
                    "verse": "At pinili ko ang ilan sa inyong mga anak upang maging mga propeta, at ang ilan sa inyong mga binata upang maging mga Nazirita. Di ba gayon, O bayan ng Israel?\u201d sabi ng PANGINOON."
                },
                "12": {
                    "verse_nr": "12",
                    "verse": "\u201cNgunit pinainom ninyo ng alak ang mga Nazirita, at inutusan ninyo ang mga propeta, na sinasabi, \u2018Huwag kayong magsalita ng propesiya!\u2019"
                },
                "13": {
                    "verse_nr": "13",
                    "verse": "\u201cNarito, pabibigatan ko kayo sa inyong dako, na gaya ng pagpapabigat sa isang karwaheng pun\u00f4 ng mga bigkis."
                },
                "14": {
                    "verse_nr": "14",
                    "verse": "Ang pagtakas ay maglalaho sa matulin; at hindi mapapanatili ng malakas ang kanyang kalakasan; ni maililigtas ng makapangyarihan ang kanyang sarili."
                },
                "15": {
                    "verse_nr": "15",
                    "verse": "Hindi makakatindig ang humahawak ng pana; at siyang matulin ang paa ay hindi makakatakas, ni siya mang nakasakay sa kabayo ay makapagliligtas ng kanyang buhay."
                },
                "16": {
                    "verse_nr": "16",
                    "verse": "At siya na matapang sa mga makapangyarihan ay tatakas na hubad sa araw na iyon,\u201d sabi ng PANGINOON."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pakinggan ninyo ang salitang ito na sinabi ng PANGINOON laban sa inyo, O mga anak ni Israel, laban sa buong sambahayan na aking iniahon papalabas mula sa lupain ng Ehipto:"
                },
                "2": {
                    "verse_nr": "2",
                    "verse": "\u201cKayo lamang ang aking nakilala sa lahat ng angkan sa lupa; kaya&#39;t parurusahan ko kayo sa lahat ninyong mga kasamaan."
                },
                "3": {
                    "verse_nr": "3",
                    "verse": "Ang Gawain ng Propeta - \u201cMakakalakad ba ang dalawa na magkasama, malibang sila&#39;y mayroong ginawang tipanan?"
                },
                "4": {
                    "verse_nr": "4",
                    "verse": "Uungal ba ang leon sa gubat, kapag wala siyang huli? Sisigaw ba ang batang leon mula sa kanyang yungib, kung wala siyang nahuling anuman?"
                },
                "5": {
                    "verse_nr": "5",
                    "verse": "Malalaglag ba ang ibon sa silo sa ibabaw ng lupa, kapag walang silo para dito? Lulukso ba ang panghuli mula sa lupa, kapag wala itong nahuling anuman?"
                },
                "6": {
                    "verse_nr": "6",
                    "verse": "Hihipan ba ang trumpeta sa isang lunsod, at ang taong-bayan ay hindi matatakot? Sasapit ba ang kasamaan sa lunsod, malibang ginawa ito ng PANGINOON?"
                },
                "7": {
                    "verse_nr": "7",
                    "verse": "Tunay na ang Panginoong DIYOS ay walang gagawin, malibang kanyang ihayag ang kanyang lihim sa kanyang mga lingkod na mga propeta."
                },
                "8": {
                    "verse_nr": "8",
                    "verse": "Ang leon ay umungal, sinong di matatakot? Ang Panginoong DIYOS ay nagsalita; sinong hindi magsasalita ng propesiya?\u201d"
                },
                "9": {
                    "verse_nr": "9",
                    "verse": "Ang Hatol sa Samaria - Ihayag ninyo sa mga muog sa Asdod, at sa mga muog sa lupain ng Ehipto, at inyong sabihin, \u201cMagtipun-tipon kayo sa mga bundok ng Samaria, at inyong masdan ang malaking kaguluhan sa gitna niya, at ang pagpapahirap na nasa gitna niya.\u201d"
                },
                "10": {
                    "verse_nr": "10",
                    "verse": "\u201cHindi nila alam ang paggawa ng matuwid,\u201d sabi ng PANGINOON, \u201csila na nag-iimbak ng karahasan at pagnanakaw sa kanilang mga muog.\u201d"
                },
                "11": {
                    "verse_nr": "11",
                    "verse": "Kaya&#39;t ganito ang sabi ng Panginoong DIYOS: \u201cPalilibutan ng isang kaaway ang lupain at kanyang ibabagsak ang iyong tanggulan, at ang iyong mga muog ay sasamsaman.\u201d"
                },
                "12": {
                    "verse_nr": "12",
                    "verse": "Ganito ang sabi ng PANGINOON: \u201cKung paanong inaagaw ng pastol sa bibig ng leon ang dalawang hita, o ang isang piraso ng tainga, gayon ililigtas ang mga anak ni Israel na naninirahan sa Samaria, na may sulok ng hiligan at bahagi ng isang kama.\u201d"
                },
                "13": {
                    "verse_nr": "13",
                    "verse": "\u201cPakinggan ninyo, at magpatotoo kayo laban sa sambahayan ni Jacob,\u201d sabi ng Panginoong DIYOS, ng Diyos ng mga hukbo:"
                },
                "14": {
                    "verse_nr": "14",
                    "verse": "\u201cSa araw na aking parusahan ang Israel dahil sa kanyang pagsuway, ay aking parurusahan din ang mga dambana ng Bethel, at ang mga sungay ng dambana ay tatanggalin, at sila&#39;y malalaglag sa lupa."
                },
                "15": {
                    "verse_nr": "15",
                    "verse": "At aking wawasakin ang bahay na pang-taglamig na kasabay ng bahay na pang-tag-init; at ang mga bahay na garing ay mawawala, at ang malalaking bahay ay magwawakas,\u201d sabi ng PANGINOON."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u201cPakinggan ninyo ang salitang ito, O mga baka ng Basan, na nasa bundok ng Samaria, na umaapi sa mga dukha, na dumudurog sa mga nangangailangan, na nagsasabi sa kanilang mga asawang lalaki, \u2018Dalhin ninyo ngayon, upang kami&#39;y makainom!\u2019"
                },
                "2": {
                    "verse_nr": "2",
                    "verse": "Ang Panginoong DIYOS ay sumumpa sa pamamagitan ng kanyang kabanalan: Ang mga araw ay tiyak na darating sa inyo, na kanilang tatangayin kayo sa pamamagitan ng mga bingwit, pati ang kahuli-hulihan sa inyo sa pamamagitan ng mga pamingwit."
                },
                "3": {
                    "verse_nr": "3",
                    "verse": "At kayo&#39;y lalabas sa mga butas, na bawat isa&#39;y tuluy-tuloy sa harapan niya. at kayo&#39;y itatapon sa Harmon,\u201d sabi ng PANGINOON."
                },
                "4": {
                    "verse_nr": "4",
                    "verse": "Ang Pagmamatigas ng Israel - \u201cPumunta kayo sa Bethel, at sumuway kayo; sa Gilgal, at paramihin ninyo ang pagsuway, dalhin ninyo ang inyong mga handog tuwing umaga, at ang inyong mga ikasampung bahagi tuwing ikatlong araw;"
                },
                "5": {
                    "verse_nr": "5",
                    "verse": "kayo&#39;y maghandog ng alay ng pasasalamat na may pampaalsa, at kayo&#39;y maghayag ng mga kusang handog at inyong ipamalita ang mga iyon, sapagkat gayon ang nais ninyong gawin, O bayan ng Israel!\u201d sabi ng Panginoong DIYOS."
                },
                "6": {
                    "verse_nr": "6",
                    "verse": "\u201cAt binigyan ko naman kayo ng kalinisan ng mga ngipin sa lahat ninyong mga lunsod, at kakulangan ng tinapay sa lahat ninyong mga dako; gayunma&#39;y hindi kayo nanumbalik sa akin,\u201d sabi ng PANGINOON."
                },
                "7": {
                    "verse_nr": "7",
                    "verse": "\u201cAt pinigil ko rin ang ulan sa inyo, nang tatlong buwan na lamang at pag-aani na; ako&#39;y nagpaulan sa isang bayan, at hindi ko pinaulan sa kabilang bayan: ang isang bukid ay inulanan, at ang bukid na hindi inulanan ay natuyo."
                },
                "8": {
                    "verse_nr": "8",
                    "verse": "Sa gayo&#39;y dalawa o tatlong bayan ang gumala sa isang bayan upang uminom ng tubig, at hindi napawi ang uhaw; gayunma&#39;y hindi kayo nanumbalik sa akin,\u201d sabi ng PANGINOON."
                },
                "9": {
                    "verse_nr": "9",
                    "verse": "\u201cAking sinalot kayo ng pagkalanta at ng amag. Sinira ko ang inyong mga halamanan at ang inyong mga ubasan; ang inyong mga puno ng igos at mga puno ng olibo ay nilamon ng balang; gayunma&#39;y hindi kayo nanumbalik sa akin,\u201d sabi ng PANGINOON."
                },
                "10": {
                    "verse_nr": "10",
                    "verse": "\u201cAking pinarating sa gitna ninyo ang salot na gaya ng sa Ehipto; ang inyong mga binata ay pinatay ko ng tabak, kasama ang inyong mga kabayong nabihag; at aking pinaalingasaw ang baho ng inyong kampo hanggang sa mga butas ng inyong ilong; gayunma&#39;y hindi kayo nanumbalik sa akin,\u201d sabi ng PANGINOON."
                },
                "11": {
                    "verse_nr": "11",
                    "verse": "\u201cIbinuwal ko kayo gaya nang ibinuwal ng Diyos ang Sodoma at Gomorra, at kayo&#39;y naging gaya ng nagniningas na kahoy na inagaw sa apoy; gayunma&#39;y hindi kayo nanumbalik sa akin,\u201d sabi ng PANGINOON."
                },
                "12": {
                    "verse_nr": "12",
                    "verse": "\u201cKaya&#39;t ganito ang gagawin ko sa iyo, O Israel; sapagkat aking gagawin ito sa iyo, humanda ka sa pagsalubong sa iyong Diyos, O Israel!\u201d"
                },
                "13": {
                    "verse_nr": "13",
                    "verse": "Sapagkat, narito, siyang nag-aanyo ng mga bundok, at lumilikha ng hangin, at nagpapahayag sa tao kung ano ang kanyang iniisip; na nagpapadilim ng umaga, at yumayapak sa matataas na dako ng lupa\u2014 ang PANGINOON, ang Diyos ng mga hukbo, ang kanyang pangalan!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Panawagan sa Pagsisisi - Pakinggan ninyo ang salitang ito na aking itinataghoy sa inyo, O sambahayan ni Israel:"
                },
                "2": {
                    "verse_nr": "2",
                    "verse": "\u201cSiya&#39;y bumagsak na, hindi na siya babangon pa, ang birhen ng Israel; siya&#39;y itinakuwil sa kanyang lupain, walang magbangon sa kanya.\u201d"
                },
                "3": {
                    "verse_nr": "3",
                    "verse": "Sapagkat ganito ang sabi ng Panginoong DIYOS: \u201cAng lunsod na lumabas na isang libo ay magkakaroon ng isandaang maiiwan, at ang lumabas na isandaan ay magkakaroon ng sampung maiiwan, sa sambahayan ni Israel.\u201d"
                },
                "4": {
                    "verse_nr": "4",
                    "verse": "Sapagkat ganito ang sabi ng PANGINOON sa sambahayan ni Israel, \u201cHanapin ninyo ako, at kayo&#39;y mabubuhay;"
                },
                "5": {
                    "verse_nr": "5",
                    "verse": "ngunit huwag ninyong hanapin ang Bethel, at huwag pumasok sa Gilgal, ni dumaan sa Beer-seba; sapagkat ang Gilgal ay tiyak na patungo sa pagkabihag, at ang Bethel ay mauuwi sa wala."
                },
                "6": {
                    "verse_nr": "6",
                    "verse": "Inyong hanapin ang PANGINOON, at kayo&#39;y mabubuhay; baka siya&#39;y magsiklab na parang apoy sa sambahayan ni Jose, at lalamunin nito ang Bethel, at walang makakapatay niyon."
                },
                "7": {
                    "verse_nr": "7",
                    "verse": "O kayo na ginagawa ninyong mapait na kahoy ang katarungan, at inihahagis sa lupa ang katuwiran!"
                },
                "8": {
                    "verse_nr": "8",
                    "verse": "Siya na lumikha ng Pleyades at Orion, at ang gabing malalim ay ginagawang umaga, at pinadidilim ang araw upang maging gabi, na tinatawag ang mga tubig ng dagat, at ibinubuhos ang mga iyon sa ibabaw ng lupa ang PANGINOON ang kanyang pangalan;"
                },
                "9": {
                    "verse_nr": "9",
                    "verse": "siya ang nagdadala ng biglang pagkawasak laban sa malakas, anupa&#39;t ang pagkawasak ay dumarating sa tanggulan."
                },
                "10": {
                    "verse_nr": "10",
                    "verse": "Kanilang kinapopootan ang nananaway sa pintuan, at kanilang kinasusuklaman ang nagsasalita ng katotohanan."
                },
                "11": {
                    "verse_nr": "11",
                    "verse": "Kaya&#39;t yamang inyong niyayapakan ang dukha, at pinagbubuwis ninyo siya ng trigo, kayo&#39;y nagtayo ng mga bahay na batong tinabas, ngunit hindi ninyo iyon tatahanan; kayo&#39;y nagtanim ng magagandang ubasan, ngunit hindi ninyo iinumin ang alak niyon."
                },
                "12": {
                    "verse_nr": "12",
                    "verse": "Sapagkat alam ko kung gaano karami ang inyong mga pagsuway, at kung gaano kalaki ang inyong mga kasalanan\u2014 kayong nagpapahirap sa matuwid, kayo na kumukuha ng suhol, at itinutulak sa isang tabi ng pintuan ang nangangailangan."
                },
                "13": {
                    "verse_nr": "13",
                    "verse": "Kaya&#39;t siya na mabait ay tatahimik sa panahong iyon; sapagkat iyon ay masamang panahon."
                },
                "14": {
                    "verse_nr": "14",
                    "verse": "Hanapin ninyo ang mabuti at hindi ang masama, upang kayo&#39;y mabuhay; at sa gayo&#39;y ang PANGINOON, ang Diyos ng mga hukbo, ay magiging kasama ninyo, gaya ng inyong sinasabi."
                },
                "15": {
                    "verse_nr": "15",
                    "verse": "Inyong kapootan ang masama, at ibigin ang mabuti, at kayo&#39;y magpairal ng katarungan sa pintuang-bayan. Marahil ang PANGINOON, ang Diyos ng mga hukbo, ay magiging mapagpala sa mga nalabi sa Jose."
                },
                "16": {
                    "verse_nr": "16",
                    "verse": "Kaya&#39;t ganito ang sabi ng PANGINOON, ng Diyos ng mga hukbo, ang Panginoon: \u201cMagkakaroon ng panaghoy sa lahat ng mga liwasan, at sila&#39;y magsasabi sa lahat ng lansangan, \u2018Kahabag-habag! Kahabag-habag!\u2019 Kanilang tatawagin ang magbubukid upang magdalamhati, at sa pagtangis ang mga bihasa sa panaghoy."
                },
                "17": {
                    "verse_nr": "17",
                    "verse": "At sa lahat ng ubasan ay magkakaroon ng panaghoy; sapagkat ako&#39;y daraan sa gitna mo,\u201d sabi ng PANGINOON."
                },
                "18": {
                    "verse_nr": "18",
                    "verse": "Kahabag-habag kayong nagnanais ng araw ng PANGINOON! Sa anong layunin ang araw ng PANGINOON sa inyo? Iyon ay kadiliman at hindi kaliwanagan,"
                },
                "19": {
                    "verse_nr": "19",
                    "verse": "gaya ng isang tao na tumakas sa leon, at sinalubong siya ng oso, o pumasok sa bahay at ikinapit ang kanyang kamay sa dingding, at isang ahas ang tumuka sa kanya."
                },
                "20": {
                    "verse_nr": "20",
                    "verse": "Hindi ba kadiliman ang araw ng PANGINOON, at hindi kaliwanagan, at kadiliman na walang ningning doon?"
                },
                "21": {
                    "verse_nr": "21",
                    "verse": "\u201cAking kinapopootan, aking hinahamak ang inyong mga kapistahan, at hindi ako malulugod sa inyong mga takdang pagtitipon."
                },
                "22": {
                    "verse_nr": "22",
                    "verse": "Bagaman inyong inihahandog sa akin ang inyong mga handog na sinusunog at mga handog na butil, hindi ko iyon tatanggapin; ni akin mang pagmamasdan ang mga handog pangkapayapaan ng inyong mga pinatabang hayop."
                },
                "23": {
                    "verse_nr": "23",
                    "verse": "Ilayo mo sa akin ang ingay ng iyong mga awit; hindi ako makikinig sa himig ng iyong mga alpa."
                },
                "24": {
                    "verse_nr": "24",
                    "verse": "Kundi paagusin ninyo ang katarungan na parang tubig, at ang katuwiran na parang batis na patuloy na umaagos."
                },
                "25": {
                    "verse_nr": "25",
                    "verse": "\u201cNagdala ba kayo sa akin ng mga alay, at mga handog sa ilang sa loob ng apatnapung taon, O sambahayan ni Israel?"
                },
                "26": {
                    "verse_nr": "26",
                    "verse": "Inyong dinala si Sakkuth na inyong hari, at si Kaiwan na inyong mga larawan, ang bituin ng inyong diyos, na inyong ginawa para sa inyong sarili."
                },
                "27": {
                    "verse_nr": "27",
                    "verse": "Kaya&#39;t kayo&#39;y aking dadalhin sa pagkabihag sa kabila ng Damasco,\u201d sabi ng PANGINOON, na ang pangalan ay Diyos ng mga hukbo."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang Pagkawasak ng Israel - \u201cKahabag-habag sila na nagwawalang-bahala sa Zion, at sila na tiwasay sa bundok ng Samaria, ang mga kilalang tao ng una sa mga bansa, na pinagmulan ng sambahayan ni Israel!"
                },
                "2": {
                    "verse_nr": "2",
                    "verse": "Dumaan kayo sa Calne, at inyong tingnan; at mula roon ay pumunta kayo sa Hamat na dakila; at pagkatapos ay bumaba kayo sa Gat ng mga Filisteo. Magaling ba sila kaysa mga kahariang ito? O mas malaki ba ang kanilang nasasakupan kaysa inyong nasasakupan?"
                },
                "3": {
                    "verse_nr": "3",
                    "verse": "Naglalayo ba kayo ng araw ng sakuna at maglalapit ba kayo ng upuan ng karahasan?"
                },
                "4": {
                    "verse_nr": "4",
                    "verse": "\u201cSilang mga nahihiga sa mga higaang garing, at nag-uunat ng kanilang sarili sa kanilang mga hiligan, at kumakain ng mga batang tupa mula sa kawan, at ng mga guya na mula sa gitna ng kulungan;"
                },
                "5": {
                    "verse_nr": "5",
                    "verse": "na kumakatha ng mga tunog ng alpa na walang paghahanda; na kumakatha para sa kanilang sarili ng mga panugtog ng tugtugin, na gaya ni David;"
                },
                "6": {
                    "verse_nr": "6",
                    "verse": "na umiinom ng alak sa mga mangkok, at binubuhusan ang kanilang sarili ng pinakamagandang uri ng langis, ngunit hindi nahahapis sa pagkaguho ni Jose."
                },
                "7": {
                    "verse_nr": "7",
                    "verse": "Kaya&#39;t sila ngayon ay tutungo sa pagkabihag sa unahan ng mga bihag, at ang kasayahan nila na nag-uunat ng sarili ay mapaparam.\u201d"
                },
                "8": {
                    "verse_nr": "8",
                    "verse": "Ang Panginoong DIYOS ay sumumpa sa kanyang sarili, ang PANGINOON, ng Diyos ng mga hukbo ay nagsabi: \u201cAking kinapopootan ang kapalaluan ng Jacob, at aking kinamumuhian ang kanyang mga muog; kaya&#39;t aking ibibigay ang lunsod at lahat ng naroroon.\u201d"
                },
                "9": {
                    "verse_nr": "9",
                    "verse": "At kung may natitirang sampung tao sa isang bahay, sila&#39;y pawang mamatay."
                },
                "10": {
                    "verse_nr": "10",
                    "verse": "At kapag ang isang tiyuhin o yaong sumusunog ng patay, ang magbubuhat upang ilabas ang buto mula sa bahay, at sasabihin doon sa nasa loob na bahagi ng bahay, \u201cMayroon ka pa bang kasama?\u201d at kanyang sasabihin: \u201cWala\u201d; kung magkagayo&#39;y kanyang sasabihin: \u201cTumahimik ka! Hindi natin dapat banggitin ang pangalan ng PANGINOON.\u201d"
                },
                "11": {
                    "verse_nr": "11",
                    "verse": "Sapagkat narito, ang PANGINOON ay mag-uutos na ang malaking bahay ay mawawasak, at ang munting bahay ay madudurog."
                },
                "12": {
                    "verse_nr": "12",
                    "verse": "Tumatakbo ba ang mga kabayo sa malaking bato? Inaararo ba ng sinuman ang dagat sa pamamagitan ng mga toro? Ngunit inyong ginawang lason ang katarungan, at ginawang mapait na kahoy ang bunga ng katuwiran."
                },
                "13": {
                    "verse_nr": "13",
                    "verse": "Kayong nagagalak sa isang bagay na walang kabuluhan, na nagsasabi; \u201cHindi ba sa pamamagitan ng sarili naming lakas ay nagapi namin ang mga sungay para sa aming sarili?\u201d"
                },
                "14": {
                    "verse_nr": "14",
                    "verse": "\u201cSapagkat aking ititindig laban sa inyo ang isang bansa, O sambahayan ni Israel,\u201d sabi ng PANGINOON, ng Diyos ng mga hukbo; \u201cat kanilang pahihirapan kayo mula sa pasukan sa Hamat hanggang sa batis ng Araba.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ang mga Balang sa Pangitain - Ganito ang ipinakita sa akin ng Panginoong DIYOS: at narito, siya&#39;y lumikha ng mga balang sa pasimula ng huling pagsibol ng pananim, at narito, ang huling pananim ay pagkatapos ng mga gapas para sa hari."
                },
                "2": {
                    "verse_nr": "2",
                    "verse": "At nangyari, nang kanilang matapos kainin ang damo ng lupain, aking sinabi, \u201cO Panginoong DIYOS, isinasamo ko sa iyo, magpatawad ka! Paanong tatayo ang Jacob? Sapagkat siya&#39;y maliit! Siya&#39;y napakaliit!\u201d"
                },
                "3": {
                    "verse_nr": "3",
                    "verse": "Ang PANGINOON ay nagbago ng isip tungkol dito, \u201cHindi mangyayari,\u201d sabi ng PANGINOON."
                },
                "4": {
                    "verse_nr": "4",
                    "verse": "Ang Pangitaing Apoy - Ganito ang ipinakita sa akin ng Panginoong DIYOS: at narito, ang Panginoong DIYOS ay tumatawag, upang humatol sa pamamagitan ng apoy, at tinupok nito ang malaking kalaliman, at kinakain ang lupain."
                },
                "5": {
                    "verse_nr": "5",
                    "verse": "Nang magkagayo&#39;y sinabi ko, \u201cO Panginoong DIYOS, itigil mo, isinasamo ko sa iyo! Paanong makakatayo ang Jacob? Siya&#39;y maliit!\u201d"
                },
                "6": {
                    "verse_nr": "6",
                    "verse": "Ang PANGINOON ay nagbago ng isip tungkol dito, \u201cIto&#39;y hindi rin mangyayari,\u201d sabi ng Panginoong DIYOS."
                },
                "7": {
                    "verse_nr": "7",
                    "verse": "Ang Pangitaing Panghulog - Ipinakita niya sa akin: Narito, ang Panginoon ay nakatayo sa tabi ng isang kuta na itinayo na may panghulog, na may panghulog sa kanyang kamay."
                },
                "8": {
                    "verse_nr": "8",
                    "verse": "At sinabi ng PANGINOON sa akin, \u201cAmos, anong nakikita mo?\u201d At aking sinabi, \u201cIsang panghulog.\u201d At sinabi ng Panginoon, \u201cTingnan ninyo, ako&#39;y maglalagay ng panghulog sa gitna ng aking bayang Israel; hindi na ako magdaraan pa sa kanila."
                },
                "9": {
                    "verse_nr": "9",
                    "verse": "At ang matataas na dako ng Isaac ay magiging sira, at ang mga santuwaryo ng Israel ay mahahandusay na wasak; at ako&#39;y babangon na may tabak laban sa sambahayan ni Jeroboam.\u201d"
                },
                "10": {
                    "verse_nr": "10",
                    "verse": "Si Amos at si Amasias - Nang magkagayo&#39;y nagsugo si Amasias na pari sa Bethel kay Jeroboam na hari ng Israel, na nagsasabi, \u201cSi Amos ay nakipagsabwatan laban sa iyo sa gitna ng sambahayan ni Israel. Hindi kayang dalhin ng lupain ang lahat niyang mga salita."
                },
                "11": {
                    "verse_nr": "11",
                    "verse": "Sapagkat ganito ang sabi ni Amos, \u2018Si Jeroboam ay mamamatay sa pamamagitan ng tabak, at ang Israel ay tunay na pupunta sa pagkabihag mula sa kanyang lupain.\u2019\u201d"
                },
                "12": {
                    "verse_nr": "12",
                    "verse": "Sinabi ni Amasias kay Amos, \u201cO ikaw na tagakita, humayo ka, at tumakas ka sa lupain ng Juda, at doo&#39;y kumain ka ng tinapay, at magsalita ka ng propesiya roon."
                },
                "13": {
                    "verse_nr": "13",
                    "verse": "Ngunit huwag ka nang muling magsalita ng propesiya sa Bethel, sapagkat iyon ay santuwaryo ng hari, at iyon ay templo ng kaharian.\u201d"
                },
                "14": {
                    "verse_nr": "14",
                    "verse": "Nang magkagayo&#39;y sumagot si Amos kay Amasias, \u201cAko&#39;y hindi propeta, o anak man ng propeta; kundi ako&#39;y pastol, at manggagawa sa mga puno ng sikomoro."
                },
                "15": {
                    "verse_nr": "15",
                    "verse": "At kinuha ako ng PANGINOON mula sa pagsunod sa kawan, at sinabi ng PANGINOON sa akin, \u2018Humayo ka, magsalita ka ng propesiya sa aking bayang Israel.\u2019"
                },
                "16": {
                    "verse_nr": "16",
                    "verse": "\u201cKaya&#39;t ngayo&#39;y pakinggan mo ang salita ng PANGINOON, Iyong sinasabi, \u2018Huwag kang magpahayag ng propesiya laban sa Israel, at huwag kang mangaral laban sa sambahayan ni Isaac.\u2019"
                },
                "17": {
                    "verse_nr": "17",
                    "verse": "Kaya&#39;t ganito ang sabi ng PANGINOON: \u2018Ang iyong asawa ay magiging masamang babae sa lunsod, at ang iyong mga anak na lalaki at babae ay mabubuwal sa pamamagitan ng tabak, at ang iyong lupain ay mahahati sa pamamagitan ng pising panukat; at ikaw ay mamamatay sa isang lupaing marumi, at ang Israel ay tiyak na dadalhing bihag papalayo sa kanyang lupain.\u2019\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ang Pangitaing Kaing ng Prutas - Ganito ang ipinakita ng Panginoong DIYOS sa akin: isang kaing ng bungang-kahoy sa tag-init."
                },
                "2": {
                    "verse_nr": "2",
                    "verse": "At kanyang sinabi, \u201cAmos, anong nakikita mo?\u201d At aking sinabi, \u201cIsang kaing ng mga bungang-kahoy sa tag-init.\u201d Nang magkagayo&#39;y sinabi ng PANGINOON sa akin, \u201cAng wakas ay dumating sa aking bayang Israel; hindi na ako muling daraan sa kanila."
                },
                "3": {
                    "verse_nr": "3",
                    "verse": "At ang mga awit sa templo ay magiging mga panaghoy sa araw na iyon,\u201d sabi ng Panginoong DIYOS; \u201cdarami ang mga bangkay na itinatapon sa bawat dako. Tumahimik kayo!\u201d"
                },
                "4": {
                    "verse_nr": "4",
                    "verse": "Ang Kapahamakan ng Israel - Pakinggan ninyo ito, O kayong tumatapak sa nangangailangan, upang inyong puksain ang mapagpakumbaba sa lupain,"
                },
                "5": {
                    "verse_nr": "5",
                    "verse": "na sinasabi, \u201cKailan matatapos ang bagong buwan, upang tayo&#39;y makapagbili ng butil? at ang Sabbath, upang ating mabuksan ang bilihan ng trigo, upang ating mapaliit ang efa, at mapalaki ang siklo, at gumawa ng pandaraya sa pamamagitan ng maling timbangan;"
                },
                "6": {
                    "verse_nr": "6",
                    "verse": "upang ating mabili ng pilak ang dukha, at ng isang pares na sandalyas ang nangangailangan, at maipagbili ang ipa ng trigo?\u201d"
                },
                "7": {
                    "verse_nr": "7",
                    "verse": "Ang PANGINOON ay sumumpa sa pamamagitan ng kapalaluan ng Jacob: \u201cTunay na hindi ko kalilimutan kailanman ang alinman sa kanilang mga gawa."
                },
                "8": {
                    "verse_nr": "8",
                    "verse": "Hindi ba manginginig ang lupain dahil dito, at mananaghoy ang bawat tumatahan doon? Oo, lahat ng ito ay tataas na gaya ng Nilo, at tatangayin ng alon at lulubog uli, gaya ng Nilo ng Ehipto?\u201d"
                },
                "9": {
                    "verse_nr": "9",
                    "verse": "\u201cAt sa araw na iyon,\u201d sabi ng Panginoong DIYOS, \u201cAking palulubugin ang araw sa katanghaliang-tapat, at aking padidilimin ang lupa sa maliwanag na sikat ng araw."
                },
                "10": {
                    "verse_nr": "10",
                    "verse": "At aking papalitan ng panangis ang inyong mga kapistahan, at lahat ng inyong awit ay magiging panaghoy; at ako&#39;y maglalagay ng damit-sako sa lahat ng balakang, at pagkakalbo sa bawat ulo; at gagawin ko iyon na gaya ng pagtaghoy sa isang bugtong na anak, at ang wakas niyon ay gaya ng mapait na araw."
                },
                "11": {
                    "verse_nr": "11",
                    "verse": "Ang Taggutom sa Buong Lupa ay Ibinabala - \u201cAng mga araw ay dumarating,\u201d sabi ng Panginoong DIYOS, \u201cna ako&#39;y magpapasapit ng taggutom sa lupain, hindi taggutom sa tinapay, o pagkauhaw sa tubig, kundi sa pakikinig sa mga salita ng PANGINOON."
                },
                "12": {
                    "verse_nr": "12",
                    "verse": "At sila&#39;y lalaboy mula sa dagat hanggang sa dagat, at mula sa hilaga hanggang sa silangan; sila&#39;y tatakbo ng paroo&#39;t parito upang hanapin ang salita ng PANGINOON, at hindi nila ito matatagpuan."
                },
                "13": {
                    "verse_nr": "13",
                    "verse": "\u201cSa araw na iyon ay manlulupaypay sa uhaw ang magagandang birhen at ang mga binata."
                },
                "14": {
                    "verse_nr": "14",
                    "verse": "Silang sumumpa sa pamamagitan ng Ashimah ng Samaria, at nagsasabi, \u2018Habang buh\u00e1y ang diyos mo, O Dan;\u2019 at, \u2018Habang buh\u00e1y ang daan ng Beer-seba;\u2019 sila&#39;y mabubuwal, at kailanma&#39;y hindi na makakabangon.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ang mga Hatol ng PANGINOON - Nakita ko ang PANGINOON na nakatayo sa tabi ng dambana, at kanyang sinabi: \u201cHampasin mo ang mga kapitel, upang ang mga tuntungan ay mauga; at basagin mo sila sa ulo nilang lahat, at aking papatayin ng tabak ang nalabi sa kanila; hindi sila magkakaroon ng takas na makakaalis, o sinuman na makakatakas."
                },
                "2": {
                    "verse_nr": "2",
                    "verse": "\u201cBagaman sila&#39;y humukay hanggang sa Sheol, mula roo&#39;y kukunin sila ng aking kamay; bagaman sila&#39;y umakyat hanggang sa langit, mula roo&#39;y ibababa ko sila."
                },
                "3": {
                    "verse_nr": "3",
                    "verse": "At bagaman sila&#39;y magtago sa tuktok ng Carmel, mula roo&#39;y hahanapin ko sila at kukunin, at bagaman sila&#39;y magkubli sa aking paningin sa kailaliman ng dagat, mula roo&#39;y uutusan ko ang ahas, at tutuklawin sila niyon."
                },
                "4": {
                    "verse_nr": "4",
                    "verse": "At bagaman sila&#39;y mapunta sa pagkabihag sa harapan ng kanilang mga kaaway, doon ay aking uutusan ang tabak, at papatayin sila niyon. at aking itititig ang aking mga mata sa kanila sa ikasasama, at hindi sa ikabubuti.\u201d"
                },
                "5": {
                    "verse_nr": "5",
                    "verse": "Ang Panginoon, ang DIYOS ng mga hukbo, na siyang humihipo ng lupain at natutunaw, at lahat ng naninirahan doon ay tatangis; at lahat niyon ay tumataas na gaya ng Nilo, at lulubog uli, na gaya ng Nilo ng Ehipto;"
                },
                "6": {
                    "verse_nr": "6",
                    "verse": "siya na gumagawa ng kanyang mga silid sa langit, at inilagay ang kanyang pabilog na bubong sa lupa; siya na tumatawag ng tubig sa dagat at ibinubuhos ang mga iyon sa ibabaw ng lupa\u2014 PANGINOON ang kanyang pangalan."
                },
                "7": {
                    "verse_nr": "7",
                    "verse": "\u201cDi ba kayo&#39;y parang mga anak ng Etiopia para sa akin, O mga anak ni Israel?\u201d sabi ng PANGINOON. \u201cHindi ko ba pinaahon ang Israel mula sa lupain ng Ehipto, at ang mga Filisteo, mula sa Caftor, at ang mga taga-Siria mula sa Chir?"
                },
                "8": {
                    "verse_nr": "8",
                    "verse": "Ang mga mata ng Panginoong DIYOS ay nasa makasalanang kaharian, at wawasakin ko iyon mula sa ibabaw ng lupa; gayunman hindi ko lubos na wawasakin ang sambahayan ni Jacob,\u201d sabi ng PANGINOON."
                },
                "9": {
                    "verse_nr": "9",
                    "verse": "\u201cSapagkat narito, ako&#39;y mag-uutos, at aking liligligin ang sambahayan ni Israel sa gitna ng lahat ng bansa, gaya ng pagliliglig sa pamamagitan ng isang bithay, subalit hindi malalaglag sa lupa ang pinakamaliit na butil."
                },
                "10": {
                    "verse_nr": "10",
                    "verse": "Lahat ng makasalanan sa aking bayan ay mamamatay sa pamamagitan ng tabak, sila na nagsasabi, \u2018Ang kasamaan ay hindi aabot sa atin o sasalubong sa atin.\u2019"
                },
                "11": {
                    "verse_nr": "11",
                    "verse": "Manunumbalik ang Israel - \u201cSa araw na iyon ay ibabangon ko ang tabernakulo ni David na bumagsak, at lalagyan ko ng bakod ang mga sira niyon; at ibabangon ko ang mga guho niyon, at muli kong itatayo na gaya ng mga araw nang una;"
                },
                "12": {
                    "verse_nr": "12",
                    "verse": "upang kanilang angkinin ang nalabi ng Edom, at ang lahat ng bansa na tinatawag sa aking pangalan,\u201d sabi ng PANGINOON na gumagawa nito."
                },
                "13": {
                    "verse_nr": "13",
                    "verse": "\u201cAng mga araw ay dumarating,\u201d sabi ng PANGINOON, \u201cna aabutan ng nag-aararo ang nag-aani, at ng tagapisa ng ubas ang nagtatanim ng binhi; ang mga bundok ay magpapatulo ng matamis na alak, at lahat ng mga burol ay matutunaw."
                },
                "14": {
                    "verse_nr": "14",
                    "verse": "At aking ibabalik ang kapalaran ng aking bayang Israel, at kanilang muling itatayo ang mga wasak na bayan, at titirahan nila iyon, at sila&#39;y magtatanim ng ubasan, at iinom ng alak niyon; gagawa rin sila ng mga halamanan, at kakain ng bunga ng mga iyon."
                },
                "15": {
                    "verse_nr": "15",
                    "verse": "At aking ilalagay sila sa kanilang lupain; at hindi na sila palalayasin pa sa kanilang lupain, na ibinigay ko sa kanila,\u201d sabi ng PANGINOON mong Diyos."
                }
            }
        }
    }
}