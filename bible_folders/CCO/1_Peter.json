{
    "version": "CCO",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\ufeff 1 Pedro -J\u00fau\u02c6 guic\u00f3\u0331o\u0331\u02c8\u02c7 e cat\u0268\u0301\u0268ng\u02c9 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 - Jnea\u02dc sii\u02cb T\u0289\u0301\u02c6, jo\u0331gu\u0268 l\u0268\u0301\u0268n\u02can jaang\u02cb dsea\u02cb i\u0331 cas\u00eding\u02cb F\u00edi\u02cbnaa\u02c8 Dsea\u02cb Jm\u00e1ang\u02c9 e qui\u00e1\u02c8\u02c9 nin\u00edi\u02c8\u02dci j\u00fau\u02c6 qui\u00e1\u02c8r\u02c9, jo\u0331 jmo\u02c8\u02cao e ji\u02cb la e cat\u0268\u0301\u0268ng\u02c9 jal\u00e9ng\u02c8\u02cb \u02c8n\u0289\u0301\u02c8\u02cb, dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, i\u0331 ne\u00e1ang\u02ca s\u0268soo\u02c7 s\u0268j\u01ffng\u02c6 f\u0268\u02ca caluu\u02c7 f\u0268\u0268\u02cb g\u00f3o\u02cbna\u02c8, i\u0331 ne\u00e1ang\u02ca f\u0268\u02ca l\u0268\u02dc se\u0331\u02c8\u02ca Ponto c\u00f3\u0331o\u0331\u02c8\u02dcgu\u0268 f\u0268\u02ca l\u0268\u02dc se\u0331\u02c8\u02ca Galacia jo\u0331gu\u0268 f\u0268\u02ca l\u0268\u02dc se\u0331\u02c8\u02ca Capadocia c\u00f3\u0331o\u0331\u02c8\u02dcgu\u0268 f\u0268\u02ca l\u0268\u02dc se\u0331\u02c8\u02ca Asia jo\u0331gu\u0268 f\u0268\u02ca l\u0268\u02dc se\u0331\u02c8\u02ca Bitinia."
                },
                "2": {
                    "verse_nr": "2",
                    "verse": "Jo\u0331 Tiqu\u00ed\u02c6ii\u02c8 Fidi\u00e9e\u02c7 n\u0268cagu\u00edng\u02c8\u02cb jal\u00e9ng\u02c8\u02cb \u02c8n\u0289\u0301\u02c8\u02cb lam\u0268\u02dc j\u00e9eng\u02cagu\u0268 e laco\u0331\u02c8 nil\u00eding\u02c9na\u02c8 dse\u00e1ng\u02c8\u02c9 dsea\u02cb qui\u00e1\u02c8r\u02c9 l\u0268\u0301\u02c8\u02c6 laco\u0331\u02c8 j\u00ed\u0331i\u0331\u02c8\u02dc e n\u0268ca\u02c8\u0268\u0301\u02cb ds\u00edir\u02ca; jo\u0331 e jo\u0331 n\u0268cajm\u00e9er\u02cb la\u02c8e\u00e1ang\u02ca c\u00f3\u0331o\u0331\u02c8\u02dc \u02c8\u00f1ia\u02c8\u02ca Jm\u0268gu\u00ed\u02cb qui\u00e1\u02c8\u02c9bre e laco\u0331\u02c8 nijm\u00e9e\u02c6na\u02c8 n\u0289\u0301\u0289\u02c8\u02dcna\u02c8 j\u00fau\u02c6 qui\u00e1\u02c8r\u02c9. Jo\u0331 la\u02c8e\u00e1ang\u02ca c\u00f3\u0331o\u0331\u02c8\u02dc jm\u0268\u02c8\u00f8\u00f8ng\u02c9 Dsea\u02cb Jm\u00e1ang\u02c9 e catu\u0331u\u0331\u02cb f\u0268\u02ca dse\u02c8\u02cb cr\u00fau\u02c6ba\u02c8 n\u0268ca\u02c8\u00edng\u02c9 jal\u00e9\u02c8\u02cb dsee\u02c9 qu\u00edi\u02c6na\u02c8.Jo\u0331 g\u00fc\u0268\u02c8\u00edim\u02c8\u02dcba\u02c8 g\u00fcea\u02c8\u02c6 qui\u00e1\u02c8r\u02c9 lal\u00eding\u02cb e laco\u0331\u02c8 nil\u0268seeng\u02cbna\u02c8 jugui\u0289\u0301\u02c9 j\u00fau\u02c6 r\u00f8\u00f8\u02cb."
                },
                "3": {
                    "verse_nr": "3",
                    "verse": "N\u0268tab\u02dc dsi\u02cbnaa\u02c8 e se\u0331e\u0331\u02c9naa\u02c8 c\u00f8\u00f8ng\u02cb c\u00f3\u0331o\u0331\u02c8\u02dc Fidi\u00e9e\u02c7 - Jo\u0331 majmif\u00e9m\u02c8\u02cabaa\u02c8 Fidi\u00e9e\u02c7, Tiqui\u00e1\u02c8\u02c6 F\u00edi\u02cbnaa\u02c8 Dsea\u02cb Jm\u00e1ang\u02c9, ds\u0289co\u0331\u02c8 la\u02c8e\u00e1ang\u02ca e e\u00e1am\u02ca gui\u00fai\u00f1\u02c9 c\u00f3\u0331o\u0331\u02c8\u02dc jneaa\u02dcaa\u02c8, jo\u0331ba\u02c8 n\u0268cajm\u00e9er\u02cb e lafa\u02c8 n\u0268cang\u00e1ang\u02c8\u02dcnaa\u02c8 cal\u00e9\u02c8\u02cb cat\u00fa\u0331\u02c9 la\u02c8e\u00e1ang\u02ca e caj\u00ed\u0331\u02c8\u02catu\u0331 Dsea\u02cb Jm\u00e1ang\u02c9 m\u0268\u02dc cang\u0268\u0301\u02cb e caj\u00fai\u00f1\u02c9. Jo\u0331 e jo\u0331 n\u0268cu\u00f8\u02ca j\u00fau\u02c6 ta\u02dc ds\u00edib\u02ca qu\u00ed\u02c9naa\u02c8 e se\u0331e\u0331\u02c9naa\u02c8 c\u00f8\u00f8ng\u02cb c\u00f3\u0331o\u0331\u02c8\u02dc Fidi\u00e9e\u02c7"
                },
                "4": {
                    "verse_nr": "4",
                    "verse": "lajee\u02c7 e s\u0268jeeng\u02c7naa\u02c8 e ni\u02c8\u00eding\u02c8\u02dcnaa\u02c8 laj\u00ed\u0331i\u0331\u02c8\u02dc jal\u00e9\u02c8\u02cb e niguo\u02c8\u02c6 e cat\u0268\u0301\u0268\u02c9naa\u02c8 do e nicu\u01ff\u02c8\u02c9 Fidi\u00e9e\u02c7 jneaa\u02dcaa\u02c8 e n\u0268s\u0268\u02c8m\u00e1\u02c8r\u02c9 f\u0268\u02ca \u00f1if\u0268\u0301\u02c9 qui\u00e1\u02c8r\u02c9. Jo\u0331 jal\u00e9\u02c8\u02cb e s\u0268jeeng\u02c7naa\u02c8 do ja\u02cb t\u00f3\u0331o\u0331\u02cb jm\u0268\u0268\u02dc fa\u02c8 e ni\u02c8\u00eding\u02c9 o\u0331\u02c8gu\u0268 t\u00f3\u0331o\u0331\u02cb jm\u0268\u0268\u02dc fa\u02c8 e nil\u0268\u02c8l\u0268\u02c8\u02c6 o\u0331\u02c8gu\u0268 fa\u02c8 e nil\u0268f\u00edng\u02c8\u02c6 laco\u0331\u02c8gu\u0268 co\u0331o\u0331\u02cb l\u00ed\u02c6."
                },
                "5": {
                    "verse_nr": "5",
                    "verse": "Jo\u0331 co\u0331\u02c8 j\u00e1b\u02c8\u02c9 l\u0268\u0301\u0268ng\u02cb \u02c8n\u0289\u0301\u02c8\u02cb laj\u00ed\u0331i\u0331\u02c8\u02dc j\u00fau\u02c6 qui\u00e1\u02c8\u02c9 Fidi\u00e9e\u02c7, jo\u0331ba\u02c8 dsea\u02cb \u00ed\u02cbbing\u02c8 jm\u00f3o\u02cb \u00ed\u02c6 \u02c8n\u0289\u0301\u02c8\u02cb la\u02c8e\u00e1ang\u02ca c\u00f3\u0331o\u0331\u02c8\u02dc e e\u00e1ang\u02ca \u02c8g\u00f8i\u00f1\u02c8\u02ca do; jo\u0331 lajo\u0331ba\u02c8 nil\u00ed\u02c8\u02cbna\u02c8 e nile\u00e1ng\u02cbna\u02c8 jee\u02dc jal\u00e9\u02c8\u02cb iihu\u0268\u0301\u0268\u02ca e cat\u0268\u0301\u0268ng\u02c9 jal\u00e9ng\u02c8\u02cb dsea\u02cb dsee\u02c9 dsea\u02cb qui\u02ca cart\u0268\u02ca m\u0268\u02dc t\u0268\u02ca l\u0268\u02dc nit\u0268\u0301\u02c9 \u00ed\u02c8\u02cb e Fidi\u00e9e\u02c7 nile\u00e1i\u00f1\u02c9 lajal\u00e9ng\u02c8\u02cb jo\u0331gu\u0268 lajal\u00e9\u02c8\u02cb e sea\u02cb."
                },
                "6": {
                    "verse_nr": "6",
                    "verse": "Jo\u0331 la\u02c8e\u00e1ang\u02ca e jo\u0331ba\u02c8 i\u00e1ang\u02cb \u00f3o\u02ca \u02c8n\u0289\u0301\u02c8\u02cb lal\u00eding\u02cb, na\u00f1i\u02ca fa\u02c8 lajee\u02c7 cate\u00e1\u02cb jang\u00e1m\u02c9 dsing\u0268\u0301\u0268ng\u02c9na\u02c8 jmigui\u0289b\u02ca jal\u00e9\u02c8\u02cb e hu\u0268\u0301\u0268ng\u02ca f\u0268\u02ca jm\u0268g\u00fc\u00ed\u02cb la."
                },
                "7": {
                    "verse_nr": "7",
                    "verse": "Jo\u0331 e uiing\u02dc e dsing\u0268\u0301\u0268ng\u02c9na\u02c8 lajo\u0331 e laco\u0331\u02c8 cu\u00f8\u02ca li\u02dc e ne\u02dcduu\u02c8 su dse\u00e1ng\u02c8\u02c9 j\u00e1\u02c8\u02c9 l\u0268\u0301\u0268ng\u02cbna\u02c8 j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9. Co\u0331\u02c8 e j\u00e1\u02c8\u02c9 l\u0268\u0301\u0268ng\u02cbna\u02c8 e j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9 do l\u0268\u0301\u0268\u02ca lafa\u02c8 cun\u00e9e\u02c7: co\u0331\u02c8 song iing\u02dc dsea\u02cb nil\u0268ta\u02dc ds\u00edir\u02ca su dse\u00e1ng\u02c8\u02c9 j\u00e1\u02c8\u02c9 cun\u00e9e\u02c7 e do o\u0331si o\u0331\u02c8 lajo\u0331 \u00e9, jo\u0331ba\u02c8 jang\u02c8\u02c9 \u02c8n\u00e9\u02c9 nisigu\u00ed\u02c8\u02cb do ni\u02dc j\u0268b\u02cb, jo\u0331gu\u0268ba\u02c8 nil\u0268li\u02dc. Jo\u0331 e\u00e1ang\u02cagu\u0268 qu\u00eding\u02ca laco\u0331\u02c8 cun\u00e9e\u02c7 e j\u00e1\u02c8\u02c9 l\u0268\u0301\u0268ng\u02cbna\u02c8 j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9 m\u0268\u02dc ee\u02cbgo\u0331 hu\u0268\u0301\u0268ng\u02ca dsing\u0268\u0301\u0268ng\u02c9na\u02c8. Jo\u0331 na\u00f1i\u02ca fa\u02c8 e cun\u00e9e\u02c7 do cu\u01ff\u00f8ng\u02cb l\u00ed\u02cb \u00eding\u02c9, ds\u0289\u02c8 e j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9 ja\u02cb l\u0268\u0301\u0268\u02ca lajo\u0331, co\u0331\u02c8 seab\u02cb lata\u02dc. Jo\u0331ba\u02c8 song ja\u02cb nil\u0268t\u00fang\u02c9 \u00f3o\u02cana\u02c8 e j\u00e1\u02c8\u02c9 l\u0268\u0301\u0268ng\u02cbna\u02c8 e j\u00fau\u02c6 jo\u0331, jo\u0331ba\u02c8 ni\u02c8\u00edm\u02c8\u02cb Fidi\u00e9e\u02c7 \u02c8n\u0289\u0301\u02c8\u02cb e gui\u00fam\u02c9ba\u02c8, jo\u0331gu\u0268 e y\u0289\u0301b\u02c8\u02c6 nise\u00e1i\u00f1\u02c8\u02cb \u02c8n\u0289\u0301\u02c8\u02cb m\u0268\u02dc nit\u0268\u0301\u02c9 \u00ed\u02c8\u02cb e nig\u00fc\u00e9eng\u02c9tu\u0331 F\u00edi\u02cbnaa\u02c8 Dsea\u02cb Jm\u00e1ang\u02c9 f\u0268\u02ca jm\u0268g\u00fc\u00ed\u02cb la cal\u00e9\u02c8\u02cb cat\u00fa\u0331\u02c9."
                },
                "8": {
                    "verse_nr": "8",
                    "verse": "Jo\u0331 \u02c8n\u0289\u0301\u02c8\u02cbgu\u0268, na\u00f1i\u02ca fa\u02c8 ja\u02cb m\u0268\u02ca ca\u00f1\u00eding\u02cana\u02c8 F\u00edi\u02cbnaa\u02c8 Dsea\u02cb Jm\u00e1ang\u02c9, ds\u0289\u02c8 e\u00e1am\u02ca iing\u02dcna\u02c8r; jo\u0331gu\u0268 lana dse\u00e1ng\u02c8\u02c9 j\u00e1b\u02c8\u02c9 l\u0268\u0301\u0268ng\u02cbna\u02c8 j\u00fau\u02c6 qui\u00e1\u02c8r\u02c9, na\u00f1i\u02ca fa\u02c8 ja\u02cb m\u0268\u02ca ca\u00f1\u00eding\u02cana\u02c8 dsea\u02cb do. Jo\u0331gu\u0268 dse\u00e1ng\u02c8\u02c9 laniim\u02c9 e\u00e1am\u02ca i\u00e1ang\u02cb \u00f3o\u02cana\u02c8 la\u02c8i\u00e9\u02c8\u02cb e j\u00ed\u0331i\u0331\u02c8\u02dc ja\u02cb sea\u02cb j\u00fau\u02c6 jial nifo\u02c8\u02c6na\u02c8 uii\u02dc qui\u00e1\u02c8r\u02c9,"
                },
                "9": {
                    "verse_nr": "9",
                    "verse": "co\u0331\u02c8 la\u02c8e\u00e1ang\u02ca \u00ed\u02cbbre e cal\u00e1ang\u02c9na\u02c8 jee\u02dc jal\u00e9\u02c8\u02cb dsee\u02c9 qu\u00edi\u02c9na\u02c8; co\u0331\u02c8 lajo\u0331ba\u02c8 e \u00eding\u02c8\u02dcna\u02c8 m\u0268\u02dc j\u00e1\u02c8\u02c9 cal\u0268\u0301ng\u02c9na\u02c8 j\u00fau\u02c6 qui\u00e1\u02c8\u02c9 dsea\u02cb do."
                },
                "10": {
                    "verse_nr": "10",
                    "verse": "Jo\u0331 laj\u00ed\u0331i\u0331\u02c8\u02dc mal\u0268\u02c8\u02cbgu\u0268 e\u00e1ang\u02ca jal\u00e9ng\u02c8\u02cb dsea\u02cb i\u0331 caf\u00e9\u02c8\u02cb cuai\u00f1\u02dc qui\u00e1\u02c8\u02c9 Fidi\u00e9e\u02c7 cajm\u0268t\u0268\u0301\u0268i\u00f1\u02cb jo\u0331gu\u0268 ca\u02c8no\u02c8r\u02c9 e qui\u00e1\u02c8\u02c9 jial nile\u00e1ng\u02cb dsea\u02cb jee\u02dc jal\u00e9\u02c8\u02cb dsee\u02c9 qui\u00e1\u02c8r\u02c9, jo\u0331 caj\u00edm\u02c8\u02c9b\u0268gu\u0268r qui\u00e1\u02c8\u02c9 jial gui\u00fang\u02c9 Fidi\u00e9e\u02c7 nijm\u00e9r\u02c9 c\u00f3\u0331o\u0331\u02c8\u02dc \u02c8n\u0289\u0301\u02c8\u02cb."
                },
                "11": {
                    "verse_nr": "11",
                    "verse": "Jo\u0331 cajmeab\u02c8\u02ca Jm\u0268gu\u00ed\u02cb qui\u00e1\u02c8\u02c9 Dsea\u02cb Jm\u00e1ang\u02c9 j\u00fau\u02c6 jal\u00e9ng\u02c8\u02cb i\u0331 dsea\u02cb i\u0331 caf\u00e9\u02c8\u02cb cuai\u00f1\u02dc qui\u00e1\u02c8\u02c9 Fidi\u00e9e\u02c7 mal\u0268\u0268\u02dcgu\u0268 e\u00e1ang\u02ca do laj\u00ed\u0331i\u0331\u02c8\u02dc e iihu\u0268\u0301\u0268\u02ca e \u02c8n\u00e9\u02c9 nidsing\u0268\u0301\u0268ng\u02c9 Dsea\u02cb Jm\u00e1ang\u02c9 jo\u0331gu\u0268 jial nil\u0268\u02c8g\u00f8i\u00f1\u02c8\u02ca m\u0268\u02dc ning\u0268\u0301\u02cb jo\u0331; jo\u0331gu\u0268 jal\u00e9ng\u02c8\u02cb i\u0331 dsea\u02cb \u00ed\u02cb cajm\u00e9er\u02cb quij\u00ed\u0331\u02c9 i\u0331\u02dc i\u0331 dsea\u02cb i\u0331 nij\u00e1a\u02ca do, jo\u0331gu\u0268 e\u02dc jm\u0268\u0268\u02dc e j\u00edng\u02c8\u02c9 e Jm\u0268gu\u00ed\u02cb qui\u00e1\u02c8\u02c9 Fidi\u00e9e\u02c7 do e nij\u00e1a\u02ca i\u0331 dsea\u02cb do."
                },
                "12": {
                    "verse_nr": "12",
                    "verse": "Ds\u0289\u02c8 Fidi\u00e9e\u02c7 cajmea\u02c8\u02cabre i\u0331 dsea\u02cb \u00ed\u02cb j\u00fau\u02c6 e laj\u00ed\u0331i\u0331\u02c8\u02dc j\u00fau\u02c6 e guiai\u00f1\u02c8\u02ca do o\u0331\u02c8 e qui\u00e1i\u00f1\u02c8\u02c9 do yaai\u00f1\u02dc, co\u0331\u02c8 e jm\u0268c\u00f3\u0331o\u0331\u02c8\u02dc \u02c8n\u0289\u0301b\u02c8\u02cb e j\u00fau\u02c6 do cajo\u0331. Jo\u0331gu\u0268 lanagu\u0268 e lab e j\u00fau\u02c6 jo\u0331 e can\u0289\u0301\u0289\u02c6na\u02c8 e n\u0268caguia\u02ca yaam\u02dc i\u0331 dsea\u02cb i\u0331 caguia\u02ca j\u00fau\u02c6 qui\u00e1\u02c8\u02c9 jial nile\u00e1ng\u02cb dsea\u02cb jee\u02dc dsee\u02c9 qui\u00e1\u02c8r\u02c9 la\u02c8e\u00e1ang\u02ca c\u00f3\u0331o\u0331\u02c8\u02dc Jm\u0268gu\u00ed\u02cb qui\u00e1\u02c8\u02c9 Fidi\u00e9e\u02c7 e j\u00e1a\u02ca f\u0268\u02ca \u00f1if\u0268\u0301\u02c9 qui\u00e1\u02c8r\u02c9. Jo\u0331 lajal\u00e9\u02c8\u02cb e la yaam\u02dc \u00e1ngeles i\u0331 l\u0268\u0301\u0268ng\u02ca guot\u0268\u0268\u02c9 Fidi\u00e9e\u02c7 cal\u0268\u02c8ii\u00f1\u02dc cang\u00e1r\u02c9 jo\u0331gu\u0268 cang\u00e1i\u00f1\u02c8\u02cb cajo\u0331."
                },
                "13": {
                    "verse_nr": "13",
                    "verse": "Fidi\u00e9e\u02c7 ii\u00f1\u02dc e ni\u02c8n\u00e1ng\u02cbnaa\u02c8 jee\u02dc dsee\u02c9 qu\u00ed\u02c9naa\u02c8 - Jo\u0331 f\u0268\u0301\u0268\u02c9gu\u0268\u0301\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, guieeng\u02c9 gui\u0289\u0301\u02c9 yaang\u02dcna\u02c8 jo\u0331gu\u0268 \u00edi\u02cb \u00f3o\u02cana\u02c8 r\u00f8\u00f8\u02cb laj\u00ed\u0331i\u0331\u02c8\u02dc e nijm\u00e9e\u02c6na\u02c8 dse\u00e1ng\u02c8\u02c9 e ngoc\u00e1ng\u02cb \u00f3o\u02caba\u02c8, jo\u0331gu\u0268 g\u00fc\u0268l\u0268seeng\u02cbna\u02c8 e ta\u02dc \u00f3o\u02cana\u02c8 e ni\u02c8\u00eding\u02c8\u02dcna\u02c8 laj\u00ed\u0331i\u0331\u02c8\u02dc e i\u00e1ang\u02cb ds\u00edi\u02ca Fidi\u00e9e\u02c7 e nicu\u01ff\u02c8r\u02c9 \u02c8n\u0289\u0301\u02c8\u02cb m\u0268\u02dc nit\u0268\u0301\u02c9 \u00ed\u02c8\u02cb e nij\u00e1a\u02catu\u0331 Dsea\u02cb Jm\u00e1ang\u02c9 cal\u00e9\u02c8\u02cb cat\u00fa\u0331\u02c9."
                },
                "14": {
                    "verse_nr": "14",
                    "verse": "Jo\u0331 co\u0331\u02c8 lanagu\u0268 n\u0268l\u0268\u0301\u0268ng\u02cana\u02c8 dsea\u02cb i\u0331 n\u0289\u0301\u0289\u02c8\u02dc j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9, jo\u0331ba\u02c8 jo\u02cb jm\u00e9e\u02c6na\u02c8 laj\u00ed\u0331i\u0331\u02c8\u02dc e \u02c8l\u0268\u02c8\u02c6 e l\u0268\u0301\u02cb \u00e1a\u02cana\u02c8 yaang\u02dcna\u02c8 laco\u0331\u02c8gu\u0268 lam\u0268\u02dc jmoo\u02cbna\u02c8 ie\u02dc n\u0289\u0301\u02c8\u02c9gu\u0268 e nil\u0268cu\u00eding\u02cbna\u02c8 Fidi\u00e9e\u02c7."
                },
                "15": {
                    "verse_nr": "15",
                    "verse": "Co\u0331\u02c8 \u02c8n\u00e9\u02c9 nil\u0268seeng\u02cbna\u02c8 laco\u0331\u02c8 jaang\u02cb dsea\u02cb g\u00fceang\u02c8\u02c6 e n\u0268\u02c8naang\u02cbna\u02c8 jee\u02dc jal\u00e9\u02c8\u02cb dsee\u02c9 qu\u00edi\u02c9na\u02c8, ds\u0289co\u0331\u02c8 Fidi\u00e9e\u02c7bing\u02c8 i\u0331 cat\u01ff\u02c8\u02c9 \u02c8n\u0289\u0301\u02c8\u02cb e ca\u02c8u\u00eding\u02c9na\u02c8 dsea\u02cb qui\u00e1\u02c8r\u02c9, jo\u0331 \u00edb\u02cb dsea\u02cb i\u0331 l\u0268\u0301\u0268ng\u02ca jaang\u02cb i\u0331 g\u00fceang\u02c8\u02c6 i\u0331 ja\u02cb dsee\u02c9 r\u00f8\u00f8ng\u02cb j\u00ed\u0331i\u0331\u02c8\u02dc co\u0331o\u0331\u02cb;"
                },
                "16": {
                    "verse_nr": "16",
                    "verse": "co\u0331\u02c8 lajo\u0331b f\u00e9\u02c8\u02cb f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7: \u201cG\u00fc\u0268\u02c8naang\u02cbna\u02c8 jee\u02dc jal\u00e9\u02c8\u02cb dsee\u02c9 qu\u00edi\u02c9na\u02c8 e laco\u0331\u02c8 nil\u00eding\u02c9na\u02c8 dsea\u02cb g\u00fcean\u02c8\u02c6, ds\u0289co\u0331\u02c8 jnea\u02dc l\u0268\u0301\u0268n\u02can jaang\u02cb i\u0331 g\u00fceang\u02c8\u02c6 i\u0331 ja\u02cb dsee\u02c9 r\u00f8\u00f8ng\u02cb j\u00ed\u0331i\u0331\u02c8\u02dc co\u0331o\u0331\u02cb.\u201d"
                },
                "17": {
                    "verse_nr": "17",
                    "verse": "Jo\u0331 n\u0268\u00f1ib\u02ca \u02c8n\u0289\u0301\u02c8\u02cb e r\u00f8\u00f8b\u02cb \u00e9e\u02cb Fidi\u00e9e\u02c7 c\u00f3\u0331o\u0331\u02c8\u02dc lajal\u00e9ng\u02c8\u02cb dsea\u02cb, jo\u0331 quidsir\u02ca \u00ed\u02c8\u02cb qui\u00e1\u02c8\u02c9 lajaang\u02cb lajaang\u02cb dsea\u02cb l\u0268\u0301\u02c8\u02c6 jialco\u0331\u02c8 l\u0268\u0301\u0268\u02ca dsee\u02c9 qui\u00e1\u02c8\u02c9 dsea\u02cb, jo\u0331gu\u0268 ja\u02cb jm\u00f3or\u02cb ta\u02dc gu\u00edng\u02c8\u02cb dsea\u02cb cajo\u0331. Jo\u0331 song \u02c8n\u0289\u0301\u02c8\u02cb f\u00f3\u02c8\u02cbna\u02c8 Teaa\u02dc f\u0268\u02c8\u02cana\u02c8 Fidi\u00e9e\u02c7, jo\u0331ba\u02c8 cont\u00f8\u00f8m\u02c9 \u02c8n\u00e9\u02c9 e nijmif\u00e9ng\u02c8\u02cana\u02c8r carj\u00f3\u02c8\u02cb jm\u0268\u0268\u02dc e ng\u0268\u0301\u0268ng\u02cbna\u02c8 taang\u02dcna\u02c8 f\u0268\u02ca jm\u0268g\u00fc\u00ed\u02cb la."
                },
                "18": {
                    "verse_nr": "18",
                    "verse": "Jo\u0331 co\u0331\u02c8 ca\u02c8i\u00e9e\u02cana\u02c8 laco\u0331\u02c8 l\u0268\u0301\u0268ng\u02ca dsea\u02cb c\u01ff\u00f8ng\u02c8\u02dc qu\u00edi\u02c9na\u02c8 e seeng\u02cbna\u02c8 e ja\u02cb uiing\u02dc sea\u02cb, jo\u0331ba\u02c8 Fidi\u00e9eb\u02c7 n\u0268cale\u00e1ai\u00f1\u02cb \u02c8n\u0289\u0301\u02c8\u02cb jee\u02dc dsee\u02c9 qu\u00edi\u02c9na\u02c8. Jo\u0331 ds\u0289\u02c8 \u02c8n\u0289\u0301\u02c8\u02cb n\u0268\u00f1\u00ed\u02c6ba\u02c8 gui\u0289\u0301\u02c9 e ja\u02cb caqu\u0268\u0301\u02cb e cal\u00e1ang\u02c9na\u02c8 jee\u02dc dsee\u02c9 qu\u00edi\u02c9na\u02c8 do c\u00f3\u0331o\u0331\u02c8\u02dc jal\u00e9\u02c8\u02cb e t\u00f3\u0331o\u0331\u02cb jm\u0268\u0268\u02dc ni\u02c8\u00eding\u02c9, fa\u02c8 cun\u00e9e\u02c7 o\u0331si cutee\u02cb \u00e9,"
                },
                "19": {
                    "verse_nr": "19",
                    "verse": "ds\u0289\u02c8 cal\u00e1am\u02c9ba\u02c8 jee\u02dc jal\u00e9\u02c8\u02cb dsee\u02c9 qu\u00edi\u02c9na\u02c8 la\u02c8e\u00e1ang\u02ca c\u00f3\u0331o\u0331\u02c8\u02dc jm\u0268\u02c8\u00f8\u00f8ng\u02c9 F\u00edi\u02cbnaa\u02c8 Dsea\u02cb Jm\u00e1ang\u02c9 e niing\u02c9 e\u00e1ang\u02ca e catu\u0331u\u0331\u02cb m\u0268\u02dc cat\u00e1i\u00f1\u02c9 f\u0268\u02ca dse\u02c8\u02cb cr\u00fau\u02c6. Jo\u0331 dsea\u02cb do, i\u0331 l\u0268\u0301\u0268ng\u02ca Jo\u02c8se\u02c8\u02cb Jiuung\u02dc i\u0331 gui\u00fang\u02c9 i\u0331 ja\u02cb s\u0268\u02c8l\u0268ng\u02c8\u02c6 j\u00ed\u0331i\u0331\u02c8\u02dc co\u0331o\u0331\u02cb, caj\u00fai\u00f1\u02c9 u\u00edi\u02c8\u02dc dsee\u02c9 qu\u00ed\u02c9ii\u02c8."
                },
                "20": {
                    "verse_nr": "20",
                    "verse": "Ds\u0289co\u0331\u02c8 laj\u00ed\u0331i\u0331\u02c8\u02dc mal\u0268\u02c8\u02cbba\u02c8 n\u0268s\u0268\u02c8\u00eding\u02c6 Dsea\u02cb Jm\u00e1ang\u02c9 e nidsing\u0268\u0301\u0268i\u00f1\u02c9 lajo\u0331, laj\u00ed\u0331i\u0331\u02c8\u02dc m\u0268\u02dc n\u0289\u0301\u02c8\u02c9gu\u0268 e nit\u0268ro\u0331o\u0331\u02c7 jm\u0268g\u00fc\u00ed\u02cb, ds\u0289\u02c8 lanagu\u0268 n\u0268cat\u0268\u0301b\u02cb \u00ed\u02c8\u02cb, jo\u0331ba\u02c8 n\u0268cag\u00fc\u00e9m\u02c9bre f\u0268\u02ca jm\u0268g\u00fc\u00ed\u02cb la e laco\u0331\u02c8 nijm\u00e9r\u02c9 laj\u00ed\u0331i\u0331\u02c8\u02dc ta\u02dc e si\u02c8\u00edi\u00f1\u02c6 e laco\u0331\u02c8 nijm\u0268c\u00f3\u0331o\u0331\u02c8r\u02dc \u02c8n\u0289\u0301\u02c8\u02cb."
                },
                "21": {
                    "verse_nr": "21",
                    "verse": "Jo\u0331 la\u02c8e\u00e1ang\u02ca c\u00f3\u0331o\u0331\u02c8\u02dc F\u00edi\u02cbnaa\u02c8 Dsea\u02cb Jm\u00e1ang\u02c9, \u02c8n\u0289\u0301\u02c8\u02cb n\u0268caj\u00e1ang\u02c8\u02dc yaang\u02dcna\u02c8 f\u0268\u02ca jagu\u00f3\u02cb Fidi\u00e9e\u02c7; jo\u0331 i\u0331 dsea\u02cb \u00ed\u02cbbing\u02c8 i\u0331 cajm\u00e9e\u02cb e caj\u00ed\u0331\u02c8\u02catu\u0331 F\u00edi\u02cbnaa\u02c8 Dsea\u02cb Jm\u00e1ang\u02c9, jo\u0331gu\u0268 cajm\u00e9er\u02cb e cas\u00e1ng\u02c8\u02ca dsea\u02cb do y\u0289\u0301\u02c8\u02c6; jo\u0331ba\u02c8 \u02c8n\u0289\u0301\u02c8\u02cb j\u00e1b\u02c8\u02c9 n\u0268cal\u0268\u0301ng\u02c9na\u02c8 j\u00fau\u02c6 qui\u00e1\u02c8\u02c9 Fidi\u00e9e\u02c7 jo\u0331gu\u0268 n\u0268s\u0268ta\u02c7b\u0268\u02c8 \u00f3o\u02cana\u02c8 c\u00f3\u0331o\u0331\u02c8\u02dc dsea\u02cb do cajo\u0331."
                },
                "22": {
                    "verse_nr": "22",
                    "verse": "Jo\u0331gu\u0268 \u02c8n\u0289\u0301\u02c8\u02cb, la\u02c8e\u00e1ang\u02ca e n\u0268cal\u0268n\u0289\u0301\u0289\u02c8\u02dcba\u02c8 j\u00fau\u02c6 qui\u00e1\u02c8\u02c9 F\u00edi\u02cbnaa\u02c8 Dsea\u02cb Jm\u00e1ang\u02c9, jo\u0331ba\u02c8 lana n\u0268l\u0268\u0301\u0268ng\u02cana\u02c8 dsea\u02cb i\u0331 jo\u02cb be\u00e1ng\u02c8\u02cbgu\u0268 dsee\u02c9 yaang\u02dc jo\u0331gu\u0268 i\u0331 \u02c8ne\u00e1ang\u02cb r\u00fang\u02c8\u02cb la\u02c8\u00f3\u02c8\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9; jo\u0331 lajo\u0331b \u02c8n\u00e9\u02c9 cajo\u0331 e nijmi\u02c8ne\u00e1am\u02cbb\u0268\u02c8 dsea\u02cb r\u00fang\u02c8\u02cbna\u02c8 dse\u00e1ng\u02c8\u02c9 e ngoc\u00e1ng\u02cb \u00f3o\u02cana\u02c8 jo\u0331gu\u0268 c\u00f3\u0331o\u0331\u02c8\u02dc jal\u00e9\u02c8\u02cb b\u00ed\u02cb qu\u00edi\u02c9na\u02c8."
                },
                "23": {
                    "verse_nr": "23",
                    "verse": "Co\u0331\u02c8 \u02c8n\u0289\u0301\u02c8\u02cb lanagu\u0268 n\u0268l\u0268\u0301\u0268ng\u02cana\u02c8 lafa\u02c8 e n\u0268cang\u00e1ang\u02c8\u02dctu\u0331\u02c8 cal\u00e9\u02c8\u02cb cat\u00fa\u0331\u02c9, ds\u0289\u02c8 o\u0331\u02c8 e laco\u0331\u02c8 n\u0268cang\u00e1ang\u02c8\u02dctu\u0331\u02c8 f\u0268\u02ca jm\u0268g\u00fc\u00ed\u02cb la e seeng\u02cb tiqu\u00edi\u02c6 niqu\u00edi\u02c6na\u02c8 i\u0331 cu\u01ff\u00f8ng\u02cb l\u0268j\u00faung\u02c9; co\u0331\u02c8 la\u02c8e\u00e1ang\u02ca c\u00f3\u0331o\u0331\u02c8\u02dc e j\u00fau\u02c6 qui\u00e1\u02c8\u02c9 Fidi\u00e9e\u02c7 e ca\u02c8\u00eding\u02c8\u02dcna\u02c8 do, c\u00f3\u0331o\u0331\u02c8\u02dc e jo\u0331ba\u02c8 n\u0268cal\u0268\u0301\u02c9 lajo\u0331. Jo\u0331 e j\u00fau\u02c6 jo\u0331 ja\u02cb t\u00f3\u0331o\u0331\u02cb jm\u0268\u0268\u02dc ni\u02c8\u00eding\u02c9, co\u0331\u02c8 latab\u02dc sea\u02cb."
                },
                "24": {
                    "verse_nr": "24",
                    "verse": "Co\u0331\u02c8 lalab f\u00e9\u02c8\u02cb f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7:Co\u0331\u02c8 laj\u0268\u0268m\u02cb dsea\u02cb jm\u0268g\u00fc\u00ed\u02cb l\u0268\u0301\u0268i\u00f1\u02ca lafa\u02c8 onuu\u02cb;jo\u0331gu\u0268 e \u02c8g\u00f8i\u00f1\u02c8\u02ca do l\u0268\u0301\u0268\u02ca lafa\u02c8 l\u00ed\u02c6 qui\u00e1\u02c8\u02c9 e onuu\u02cb do.Co\u0331\u02c8 e onuu\u02cb do cate\u00e1b\u02cb t\u00e9\u02c8\u02cb, co\u0331\u02c8 nil\u0268qui\u0289\u0331\u0289\u0331b\u02cb;jo\u0331gu\u0268 e l\u00ed\u02c6 qui\u00e1\u02c8\u02c9 do niji\u0289\u0301b\u02c8\u02cb cajo\u0331."
                },
                "25": {
                    "verse_nr": "25",
                    "verse": "Jo\u0331 ds\u0289\u02c8 e j\u00fau\u02c6 qui\u00e1\u02c8\u02c9 Fidi\u00e9e\u02c7 do ja\u02cb t\u00f3\u0331o\u0331\u02cb jm\u0268\u0268\u02dc ni\u02c8\u00eding\u02c9, co\u0331\u02c8 latab\u02dc sea\u02cb.Jo\u0331 e lab j\u00fau\u02c6 e qui\u00e1\u02c8\u02c9 jial laang\u02cb dsea\u02cb jee\u02dc dsee\u02c9 qui\u00e1\u02c8r\u02c9 e n\u0268caguia\u02ca dsea\u02cb jee\u02dc \u02c8n\u0289\u0301\u02c8\u02cb."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jo\u0331ba\u02c8 f\u0268\u0301\u0268\u02c9gu\u0268\u0301\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, t\u0289\u0301\u0289\u02cana\u02c8 jal\u00e9\u02c8\u02cb e \u02c8l\u0268\u02c8\u02c6 e qu\u0268\u02c8\u02ca jmoo\u02cbna\u02c8 f\u0268\u02ca jm\u0268g\u00fc\u00ed\u02cb la, fa\u02c8 m\u0268\u02dc jm\u0268g\u01ff\u00f8ng\u02cbna\u02c8 jal\u00e9ng\u02c8\u02cb dsea\u02cb r\u00fang\u02c8\u02cbna\u02c8, jo\u0331gu\u0268 m\u0268\u02dc jm\u0268caang\u02c7na\u02c8 c\u00f3\u0331o\u0331\u02c8\u02dc jal\u00e9\u02c8\u02cb j\u00fau\u02c6 e fo\u02c8\u02c6na\u02c8, jo\u0331gu\u0268 m\u0268\u02dc jmoo\u02cbna\u02c8 e dsihu\u0268\u0301\u0268ng\u02cana\u02c8 qui\u00e1\u02c8\u02c9 jal\u00e9ng\u02c8\u02cb dsea\u02cb r\u00fang\u02c8\u02cbna\u02c8, jo\u0331gu\u0268 m\u0268\u02dc qui\u00e9\u0331\u02c6na\u02c8 j\u00fau\u02c6 adsee\u02cb cajo\u0331."
                },
                "2": {
                    "verse_nr": "2",
                    "verse": "Jme\u00e1ang\u02c8\u02dc yaang\u02dcna\u02c8 laco\u0331\u02c8gu\u0268 jiuung\u02dc i\u0331 t\u00e1\u02cb cang\u00e1ang\u02c8\u02dc e \u02c8n\u00f3\u02c8r\u02ca yaang\u02dc fi\u02c8\u02ca qui\u00e1\u02c8\u02c9 niqui\u00e1\u02c8r\u02c6 e ni\u02c8\u0268\u0331\u0301\u02c8r\u02cb, co\u0331\u02c8 la\u02c8e\u00e1ang\u02ca c\u00f3\u0331o\u0331\u02c8\u02dc e jo\u0331ba\u02c8 e cuaai\u00f1\u02cb; jo\u0331 lajo\u0331b\u0268 \u02c8n\u0289\u0301\u02c8\u02cb cajo\u0331, cu\u01ff\u00f8\u02c8\u02dc f\u0268\u02ca yaang\u02dcna\u02c8 e ni\u02c8\u00eding\u02c8\u02dcna\u02c8 layaang\u02dc j\u00fau\u02c6 qui\u00e1\u02c8\u02c9 Fidi\u00e9e\u02c7 la\u02c8e\u00e1ang\u02ca c\u00f3\u0331o\u0331\u02c8\u02dc Jm\u0268gu\u00ed\u02cb qui\u00e1\u02c8r\u02c9 e laco\u0331\u02c8 nidsicu\u00e1ng\u02cbgu\u0268 qu\u00edi\u02c9na\u02c8 c\u00f3\u0331o\u0331\u02c8\u02dc jal\u00e9\u02c8\u02cb e j\u00fau\u02c6 jo\u0331, jo\u0331 lajo\u0331ba\u02c8 nil\u00e9ang\u02cbna\u02c8 jee\u02dc jal\u00e9\u02c8\u02cb dsee\u02c9 qu\u00edi\u02c9na\u02c8."
                },
                "3": {
                    "verse_nr": "3",
                    "verse": "Co\u0331\u02c8 lana lajam\u02c8\u02c9ba\u02c8 e\u00e1ang\u02ca j\u00e1\u02c8\u02c9 n\u0268cal\u0268l\u00ed\u02c8\u02c6na\u02c8 e ds\u00edm\u02c8\u02c9ba\u02c8 gui\u00fang\u02c9 F\u00edi\u02cbnaa\u02c8 Dsea\u02cb Jm\u00e1ang\u02c9."
                },
                "4": {
                    "verse_nr": "4",
                    "verse": "Dsea\u02cb Jm\u00e1am\u02c9bing\u02c8 i\u0331 cagu\u00edng\u02c8\u02cb Fidi\u00e9e\u02c7 - Jo\u0331ba\u02c8 f\u0268\u0301\u0268\u02c9gu\u0268\u0301\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, jm\u00e9e\u02c6na\u02c8 e nil\u0268cu\u00eding\u02cbgu\u0268\u02c8 F\u00edi\u02cbnaa\u02c8 Dsea\u02cb Jm\u00e1ang\u02c9, co\u0331\u02c8 do\u00f1i\u02ca fa\u02c8 ja\u02cb j\u00edi\u02c8\u02dc dsea\u02cb jm\u0268g\u00fc\u00ed\u02cb i\u0331 dsea\u02cb do, ds\u0289\u02c8 \u00ed\u02cbbing\u02c8 i\u0331 cagu\u00edng\u02c8\u02cb Fidi\u00e9e\u02c7 e laco\u0331\u02c8 l\u0268\u0301\u0268i\u00f1\u02ca lafa\u02c8 e cu\u0331u\u0331\u02dc e n\u0268s\u0268gu\u00f3\u02c8\u02cb jo\u0331gu\u0268 e qu\u00eding\u02ca e\u00e1ang\u02ca."
                },
                "5": {
                    "verse_nr": "5",
                    "verse": "Jo\u0331 lajo\u0331ba\u02c8 \u02c8n\u0289\u0301\u02c8\u02cb cajo\u0331, Fidi\u00e9e\u02c7 cajm\u00e9er\u02cb e nil\u00eding\u02c9na\u02c8 lafa\u02c8 cu\u0331u\u0331\u02dc e qu\u00eding\u02ca, jo\u0331ba\u02c8 cu\u01ff\u00f8\u02c8\u02dc f\u0268\u02ca yaang\u02dcna\u02c8 e Fidi\u00e9e\u02c7 nijme\u00e1i\u00f1\u02c8\u02cb \u02c8n\u0289\u0301\u02c8\u02cb ta\u02dc e lafa\u02c8 nil\u00edi\u02cb co\u0331o\u0331\u02cb gu\u00e1\u02c8\u02c9 g\u00fceang\u02c8\u02c6 qui\u00e1\u02c8\u02c9 Fidi\u00e9e\u02c7, jo\u0331gu\u0268 e nil\u00eding\u02c9na\u02c8 lafa\u02c8 jmidsea\u02cb qui\u00e1\u02c8\u02c9 Fidi\u00e9e\u02c7 i\u0331 jm\u00f3o\u02cb laj\u00ed\u0331i\u0331\u02c8\u02dc e iing\u02dc dsea\u02cb do, co\u0331\u02c8 la\u02c8e\u00e1ang\u02ca c\u00f3\u0331o\u0331\u02c8\u02dc F\u00edi\u02cbnaa\u02c8 Dsea\u02cb Jm\u00e1ang\u02c9 cu\u00f8\u02c8\u02cana\u02c8 Fidi\u00e9e\u02c7 jal\u00e9\u02c8\u02cb e cat\u0268\u0301\u0268i\u00f1\u02c9 e laco\u0331\u02c8 i\u00e1ang\u02cb ds\u00edir\u02ca."
                },
                "6": {
                    "verse_nr": "6",
                    "verse": "Co\u0331\u02c8 e lajo\u0331ba\u02c8 f\u00e9\u02c8\u02cb f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7 m\u0268\u02dc f\u00e9\u02c8\u02cb cuai\u00f1\u02dc qui\u00e1\u02c8\u02c9 Dsea\u02cb Jm\u00e1ang\u02c9 lala:Jnea\u02dc niquiee\u02dce co\u0331o\u0331\u02cb cu\u0331u\u0331\u02dc qui\u00e1\u02c8\u02c9 t\u0268\u0268\u02c9 f\u0268\u0268\u02cb qui\u00e1\u02c8\u02c9 \u02c8\u00f1\u0289\u0301\u0289\u02ca f\u0268\u02ca Si\u00f3njo\u0331gu\u0268 e cu\u0331u\u0331\u02dc jo\u0331b e n\u0268s\u0268gu\u00f3\u02c8\u02cb qui\u00e9\u02c9e jo\u0331gu\u0268 e\u00e1am\u02ca qu\u00eding\u02ca cajo\u0331;jo\u0331 ds\u0289\u02c8 jal\u00e9ng\u02c8\u02cb dsea\u02cb i\u0331 j\u00e1\u02c8\u02c9 l\u0268\u0301\u0268ng\u02cb j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9,ja\u02cb nil\u0268g\u00f8\u00f8i\u00f1\u02cb c\u00f3\u0331o\u0331\u02c8\u02dc e jo\u0331, co\u0331\u02c8 Dsea\u02cb Jm\u00e1am\u02c9bing\u02c8 l\u0268\u0301\u0268ng\u02ca lafa\u02c8 e cu\u0331u\u0331\u02dc do."
                },
                "7": {
                    "verse_nr": "7",
                    "verse": "Jo\u0331 jal\u00e9ng\u02c8\u02cb \u02c8n\u0289\u0301\u02c8\u02cb, dsea\u02cb i\u0331 j\u00e1\u02c8\u02c9 l\u0268\u0301\u0268ng\u02cbna\u02c8 j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9, e\u00e1am\u02ca qu\u00eding\u02ca e cu\u0331u\u0331\u02dc do qu\u00edi\u02c9na\u02c8; jo\u0331 ds\u0289\u02c8 qu\u00edi\u02c9 \u02c8n\u0289\u0301\u02c8\u02cb, dsea\u02cb i\u0331 ja\u02cb j\u00e1\u02c8\u02c9 l\u0268\u0301\u0268ng\u02cbna\u02c8 e jo\u0331, jo\u0331ba\u02c8 nil\u0268tib\u02dc laco\u0331\u02c8 f\u00e9\u02c8\u02cb f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7 l\u0268\u02dc f\u00e9\u02c8\u02cb lala:E cu\u0331u\u0331\u02dc e ja\u02cb cal\u0268j\u00edi\u02c8\u02dc dsea\u02cb jm\u0268g\u00fc\u00ed\u02cb qui\u00e1\u02c8\u02c9 t\u0268\u0268\u02c9 f\u0268\u0268\u02cb qui\u00e1\u02c8\u02c9 \u02c8n\u0289r\u02dc,lanagu\u0268 dse\u00e1ng\u02c8\u02c9 cu\u0331u\u0331\u02dc laniim\u02c9 n\u0268ca\u02c8u\u00eding\u02c9 qui\u00e1\u02c8\u02c6 \u02c8n\u0289\u0301\u0289\u02ca."
                },
                "8": {
                    "verse_nr": "8",
                    "verse": "Jo\u0331gu\u0268 l\u0268tib\u02dc cajo\u0331 laco\u0331\u02c8 f\u00e9\u02c8\u02cbgu\u0268 f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7:Jo\u0331 c\u00f3\u0331o\u0331\u02c8\u02dc e cu\u0331u\u0331\u02dc jo\u0331seem\u02cb dsea\u02cb i\u0331 niquiung\u02c8\u02c6.Jo\u0331 co\u0331\u02c8 u\u00edi\u02c8\u02dc e ja\u02cb j\u00edi\u02c8\u02dc i\u0331 dsea\u02cb do j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9, jo\u0331ba\u02c8 caquiui\u00f1\u02c8\u02c6, ds\u0289co\u0331\u02c8 lajo\u0331b dse\u00e1ng\u02c8\u02c9 s\u0268\u02c8\u00edi\u00f1\u02c6."
                },
                "9": {
                    "verse_nr": "9",
                    "verse": "Ds\u0289\u02c8 \u02c8n\u0289\u0301\u02c8\u02cbgu\u0268 n\u0268l\u0268\u0301\u0268ng\u02cana\u02c8 dsea\u02cb i\u0331 n\u0268cagu\u00edng\u02c8\u02cb Fidi\u00e9e\u02c7 e laco\u0331\u02c8 nil\u00eding\u02c9na\u02c8 dsea\u02cb qui\u00e1\u02c8r\u02c9, jo\u0331gu\u0268 n\u0268l\u0268\u0301\u0268ng\u02cana\u02c8 lafa\u02c8 jmidsea\u02cb i\u0331 jm\u00f3o\u02cb laj\u00ed\u0331i\u0331\u02c8\u02dc e iing\u02dc Fidi\u00e9e\u02c7, jo\u0331gu\u0268 n\u0268l\u0268\u0301\u0268ng\u02cana\u02c8 lafa\u02c8 co\u0331o\u0331\u02cb f\u0268\u0268\u02cb g\u00fceang\u02c8\u02c6 qui\u00e1\u02c8r\u02c9. Jo\u0331 lajo\u0331b l\u0268\u0301\u0268\u02ca e laco\u0331\u02c8 nigui\u00e1\u02c6na\u02c8 j\u00fau\u02c6 qui\u00e1\u02c8\u02c9 jal\u00e9\u02c8\u02cb e gui\u0289\u0301\u02c9 e cajm\u00e9e\u02cb F\u00edi\u02cbnaa\u02c8 Dsea\u02cb Jm\u00e1ang\u02c9 c\u00f3\u0331o\u0331\u02c8\u02dc \u02c8n\u0289\u0301\u02c8\u02cb, co\u0331\u02c8 \u00ed\u02cbbre dsea\u02cb cat\u01ff\u02c8r\u02c9 \u02c8n\u0289\u0301\u02c8\u02cb e laco\u0331\u02c8 nil\u00eding\u02c9na\u02c8 dsea\u02cb qui\u00e1\u02c8r\u02c9 i\u0331 seeng\u02cb f\u0268\u02ca l\u0268\u02dc jne\u00e1\u02cb j\u0268r\u02dc e laco\u0331\u02c8 jo\u02cb seeng\u02cbna\u02c8 f\u0268\u02ca l\u0268\u02dc n\u0289\u0289\u02cb s\u01ff\u02c8\u02cb f\u0268\u02ca l\u0268\u02dc jmoo\u02cbna\u02c8 ta\u02dc qui\u0289\u02c8\u02ca i\u0331 \u02c8l\u0268ng\u02c8\u02c6."
                },
                "10": {
                    "verse_nr": "10",
                    "verse": "Jo\u0331 \u02c8n\u0289\u0301\u02c8\u02cb, lam\u0268\u02dc j\u00e9eng\u02cagu\u0268, dse\u00e1ng\u02c8\u02c9 ja\u02cb l\u0268\u0301\u0268m\u02caba\u02c8 dsea\u02cb f\u0268\u0268\u02cb qui\u00e1\u02c8\u02c9 Fidi\u00e9e\u02c7, ds\u0289\u02c8 lanagu\u0268 dsea\u02cb f\u0268\u0268\u02cb qui\u00e1\u02c8\u02c9 dsea\u02cb dob n\u0268l\u0268\u0301\u0268ng\u02cana\u02c8; jo\u0331gu\u0268 lam\u0268\u02dc j\u00e9eng\u02cagu\u0268 ja\u02cb m\u0268\u02ca cat\u0268\u0301\u0268ng\u02c9na\u02c8 e f\u0268\u0301\u0268\u02c9 l\u0268\u0301\u0268ng\u02c9 Fidi\u00e9e\u02c7 \u02c8n\u0289\u0301\u02c8\u02cb, ds\u0289\u02c8 lanagu\u0268 n\u0268cat\u0268\u0301\u0268m\u02c9ba\u02c8 lajo\u0331."
                },
                "11": {
                    "verse_nr": "11",
                    "verse": "\u02c8N\u00e9\u02c9 l\u0268seeng\u02cbna\u02c8 e jmoo\u02cbna\u02c8 laj\u00ed\u0331i\u0331\u02c8\u02dc e iing\u02dc Fidi\u00e9e\u02c7 - Jo\u0331 f\u0268\u0301\u0268\u02c9gu\u0268\u0301\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 i\u0331 iin\u02dcn e\u00e1ang\u02ca, dsea\u02cb i\u0331 seeng\u02cbna\u02c8 f\u0268\u02ca jm\u0268g\u00fc\u00ed\u02cb la e s\u0268soo\u02c7 s\u0268j\u01ffng\u02c6na\u02c8 f\u0268\u02ca caluu\u02c7 f\u0268\u0268\u02cb g\u00f3o\u02cbna\u02c8, jo\u0331ba\u02c8 f\u0268\u0301\u0268\u02c9\u0268 \u02c8n\u0289\u0301\u02c8\u02cb e ja\u02cb cu\u00f8\u02c8\u02ca f\u0268\u02ca yaang\u02dcna\u02c8 e nijm\u00e9e\u02c6na\u02c8 jal\u00e9\u02c8\u02cb e ga\u02cb e iing\u02dc ng\u00fau\u02ca t\u00e1ang\u02cbna\u02c8, co\u0331\u02c8 m\u0268\u02dc jmoo\u02cbna\u02c8 lajo\u0331, jo\u0331ba\u02c8 ni\u02c8\u00eding\u02c9 qu\u00edi\u02c9na\u02c8 yaam\u02dcba\u02c8 j\u00f3ng."
                },
                "12": {
                    "verse_nr": "12",
                    "verse": "Jo\u0331 ee\u02c9na\u02c8 gui\u0289\u0301\u02c9 jee\u02dc jal\u00e9ng\u02c8\u02cb dsea\u02cb i\u0331 ja\u02cb m\u0268\u02ca cu\u00eding\u02cb Fidi\u00e9e\u02c7, co\u0331\u02c8 na\u00f1i\u02ca fa\u02c8 lana gab\u02cb f\u00e9\u02c8\u02cb i\u0331 dsea\u02cb \u00ed\u02cb uii\u02dc qu\u00edi\u02c9na\u02c8 e lafa\u02c8 \u02c8n\u0289\u0301\u02c8\u02cb l\u0268\u0301\u0268ng\u02cana\u02c8 dsea\u02cb i\u0331 jm\u00f3o\u02cb ta\u02dc \u02c8l\u00e9e\u02ca, ds\u0289\u02c8 m\u0268\u02dc nit\u0268\u0301\u02c9 \u00ed\u02c8\u02cb e nij\u00e1a\u02catu\u0331 Dsea\u02cb Jm\u00e1ang\u02c9 cal\u00e9\u02c8\u02cb cat\u00fa\u0331\u02c9 f\u0268\u02ca jm\u0268g\u00fc\u00ed\u02cb la, jo\u0331ba\u02c8 i\u0331 dsea\u02cb \u00ed\u02cb nijmif\u00e9m\u02c8\u02cabre Fidi\u00e9e\u02c7 cajo\u0331 co\u0331\u02c8 nil\u0268l\u00ed\u02c8\u02c6bre laj\u00ed\u0331i\u0331\u02c8\u02dc e gui\u0289\u0301\u02c9 e jmoo\u02cb \u02c8n\u0289\u0301\u02c8\u02cb f\u0268\u02ca jm\u0268g\u00fc\u00ed\u02cb la."
                },
                "13": {
                    "verse_nr": "13",
                    "verse": "Jo\u0331 la\u02c8e\u00e1ang\u02ca F\u00edi\u02cbnaa\u02c8 Dsea\u02cb Jm\u00e1ang\u02c9 jm\u0268\u02c8goo\u02cbna\u02c8 jo\u0331gu\u0268 jmit\u00ed\u02c6na\u02c8 jal\u00e9\u02c8\u02cb ta\u02dc qui\u0289\u02c8\u02ca jal\u00e9ng\u02c8\u02cb dseata\u02dc qu\u00edi\u02c6na\u02c8: fa\u02c8 jal\u00e9ng\u02c8\u02cb dseata\u02dc dsea\u02cb mogui\u02dc qui\u00e1\u02c8\u02c9 lat\u00f8\u00f8ng\u02c9 g\u00f3o\u02cbna\u02c8,"
                },
                "14": {
                    "verse_nr": "14",
                    "verse": "jo\u0331gu\u0268 i\u0331 dsea\u02cb i\u0331 cas\u00eding\u02cb i\u0331 dseata\u02dc dsea\u02cb mogui\u02dc do e laco\u0331\u02c8 dsea\u02cb do niquidsir\u02ca \u00ed\u02c8\u02cb qu\u00edi\u02c9na\u02c8 jo\u0331gu\u0268 e nicu\u01ff\u02c8r\u02c9 iihu\u0268\u0301\u0268\u02ca jal\u00e9ng\u02c8\u02cb dsea\u02cb i\u0331 jm\u00f3o\u02cb ta\u02dc \u02c8l\u00e9e\u02ca jo\u0331gu\u0268 e nijm\u0268\u02c8g\u00f3r\u02cb cajo\u0331 jal\u00e9ng\u02c8\u02cb dsea\u02cb i\u0331 jm\u00f3o\u02cb jal\u00e9\u02c8\u02cb e gui\u0289\u0301\u02c9."
                },
                "15": {
                    "verse_nr": "15",
                    "verse": "Ds\u0289co\u0331\u02c8 iing\u02dc Fidi\u00e9e\u02c7 e ni\u02c8ee\u02c9na\u02c8 r\u00f8\u00f8\u02cb laco\u0331\u02c8 s\u0268\u02c8\u00ed\u02c6, jo\u0331 lajo\u0331ba\u02c8 nit\u0289\u0301\u02cb dsea\u02cb e f\u00e9\u02c8r\u02cb ga\u02cb uii\u02dc qu\u00edi\u02c9na\u02c8, jo\u0331 i\u0331 dsea\u02cb i\u0331 \u02c8l\u00e9e\u02ca ja\u02cb m\u0268\u02ca cang\u00e1i\u00f1\u02c8\u02cb r\u00f8\u00f8\u02cb jal\u00e9\u02c8\u02cb e jm\u00f3or\u02cb do."
                },
                "16": {
                    "verse_nr": "16",
                    "verse": "Jo\u0331 g\u00fc\u0268l\u0268seeng\u02cbna\u02c8 e jo\u02cb quie\u0331\u02cagu\u0268 nif\u0268\u02ca qu\u00edi\u02c9na\u02c8 jal\u00e9\u02c8\u02cb dsee\u02c9. Jo\u0331 ds\u0289\u02c8 lajee\u02c7 e seeng\u02cbna\u02c8 lajo\u0331, ja\u02cb cu\u00f8\u02c8\u02ca f\u0268\u02ca yaang\u02dcna\u02c8 e s\u00ed\u02c8\u02cb nif\u0268\u02ca e nijm\u00e9e\u02c6na\u02c8 e ga\u02cb. Jo\u0331ba\u02c8 f\u0268\u0301\u0268\u02c9\u0268 \u02c8n\u0289\u0301\u02c8\u02cb e ee\u02c9na\u02c8 gui\u0289\u0301\u02c9 laco\u0331\u02c8gu\u0268 \u00e9e\u02cb dsea\u02cb i\u0331 jm\u00f3o\u02cb laj\u00ed\u0331i\u0331\u02c8\u02dc e iing\u02dc Fidi\u00e9e\u02c7."
                },
                "17": {
                    "verse_nr": "17",
                    "verse": "Jo\u0331gu\u0268 jm\u0268\u02c8goo\u02cbna\u02c8 jal\u00e9ng\u02c8\u02cb dsea\u02cb dse\u00e1ng\u02c8\u02c9 laco\u0331\u02c8 s\u0268\u02c8\u00ed\u02c6, jo\u0331gu\u0268 jmi\u02c8ne\u00e1ang\u02cbna\u02c8 jal\u00e9ng\u02c8\u02cb dsea\u02cb r\u00fang\u02c8\u02cbna\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 laco\u0331\u02c8 cat\u0268\u0301\u0268ng\u02c9, jo\u0331gu\u0268 jmif\u00e9ng\u02c8\u02cana\u02c8 Fidi\u00e9e\u02c7, jo\u0331gu\u0268 lajo\u0331b\u0268 jm\u0268\u02c8goo\u02cbna\u02c8 dseata\u02dc dsea\u02cb f\u00e9ng\u02c8\u02ca qui\u00e1\u02c8\u02c9 lat\u00f8\u00f8ng\u02c9 g\u00f3o\u02cbna\u02c8 cajo\u0331."
                },
                "18": {
                    "verse_nr": "18",
                    "verse": "E\u02dc uiing\u02dc e cac\u00e1\u0331\u02c9 Dsea\u02cb Jm\u00e1ang\u02c9 iihu\u0268\u0301\u0268\u02ca - Jo\u0331ba\u02c8 f\u0268\u0301\u0268\u02c9gu\u0268\u0301\u0268 jal\u00e9ng\u02c8\u02cb \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 i\u0331 l\u0268\u0301\u0268ng\u02ca dsea\u02cb \u02c8l\u00e9eng\u02c8\u02dc qui\u00e1\u02c8\u02c9 dsea\u02cb, e jm\u0268\u02c8goo\u02cbba\u02c8 jal\u00e9ng\u02c8\u02cb fii\u02dc qu\u00edi\u02c6na\u02c8 jo\u0331gu\u0268 jmit\u00ed\u02c6na\u02c8 jal\u00e9\u02c8\u02cb j\u00fau\u02c6 qui\u00e1\u02c8r\u02c9, ds\u0289\u02c8 o\u0331\u02c8 dse\u00e1ng\u02c8\u02c9 j\u00ed\u0331i\u0331\u02c8\u02dc c\u00f3\u0331o\u0331\u02c8\u02dc fii\u02dcna\u02c8 i\u0331 f\u00e9ng\u02c8\u02ca ds\u00edi\u02ca c\u00f3\u0331o\u0331\u02c8\u02dc \u02c8n\u0289\u0301\u02c8\u02cb \u02c8n\u00e9\u02c9 jm\u00e9e\u02c6na\u02c8 lajo\u0331, ds\u0289\u02c8 lajo\u0331b \u02c8n\u00e9\u02c9 jm\u00e9e\u02c6na\u02c8 c\u00f3\u0331o\u0331\u02c8\u02dc i\u0331 fii\u02dcna\u02c8 i\u0331 soo\u02cb ds\u00edi\u02ca cajo\u0331."
                },
                "19": {
                    "verse_nr": "19",
                    "verse": "Co\u0331\u02c8 gui\u0289\u0301\u02c9gu\u0268b f\u0268ng song jaang\u02cb dsea\u02cb, la\u02c8e\u00e1ang\u02ca e ii\u00f1\u02dc jm\u00e9r\u02c9 laj\u00ed\u0331i\u0331\u02c8\u02dc e iing\u02dc Fidi\u00e9e\u02c7, nijm\u00e9r\u02c9 t\u00e9\u02c8r\u02cb c\u00f3\u0331o\u0331\u02c8\u02dc jal\u00e9\u02c8\u02cb e hu\u0268\u0301\u0268ng\u02ca e cang\u0268\u0301\u0268i\u00f1\u02cb e ja\u02cb cat\u0268\u0301\u0268i\u00f1\u02c9."
                },
                "20": {
                    "verse_nr": "20",
                    "verse": "Co\u0331\u02c8 song cangong\u0268\u0301\u0268ng\u02cbna\u02c8 e hu\u0268\u0301\u0268ng\u02ca ds\u0289\u02c8 u\u00edi\u02c8\u02dc e n\u0268cajm\u00e9e\u02c6na\u02c8 e ga\u02cb, jo\u0331ba\u02c8 ja\u02cb ee\u02cb ta\u02dc \u00eding\u02c6 qu\u00edi\u02c9na\u02c8 j\u00ed\u0331i\u0331\u02c8\u02dc co\u0331o\u0331\u02cb e nijm\u00e9e\u02c6na\u02c8 f\u00e9ng\u02c8\u02ca \u00e1a\u02cana\u02c8 qui\u00e1\u02c8\u02c9 e hu\u0268\u0301\u0268ng\u02ca do j\u00f3ng. Jo\u0331 song \u02c8n\u0289\u0301\u02c8\u02cb cang\u0268\u0301\u0268ng\u02cbna\u02c8 e hu\u0268\u0301\u0268ng\u02ca ds\u0289\u02c8 u\u00edi\u02c8\u02dc e n\u0268cajm\u00e9e\u02c6na\u02c8 e gui\u0289\u0301\u02c9, jo\u0331gu\u0268 e jmoo\u02cbba\u02c8 t\u00e9\u02c8\u02cbna\u02c8 c\u00f3\u0331o\u0331\u02c8\u02dc jal\u00e9\u02c8\u02cb e hu\u0268\u0301\u0268ng\u02ca do, jo\u0331ba\u02c8 e jo\u0331 e\u00e1ang\u02cagu\u0268 qu\u00eding\u02ca f\u0268\u02ca quini\u02c7 Fidi\u00e9e\u02c7."
                },
                "21": {
                    "verse_nr": "21",
                    "verse": "Co\u0331\u02c8 uii\u02dc e lajo\u0331ba\u02c8 e cat\u01ff\u02c8\u02c9 Fidi\u00e9e\u02c7 \u02c8n\u0289\u0301\u02c8\u02cb, co\u0331\u02c8 m\u0268\u02dc ca\u02c8\u00edng\u02c8\u02cb Dsea\u02cb Jm\u00e1ang\u02c9 iihu\u0268\u0301\u0268\u02ca uii\u02dc qu\u00edi\u02c6na\u02c8, ca\u02c8e\u02c8r\u02ca \u02c8n\u0289\u0301\u02c8\u02cb jial e \u02c8n\u00e9\u02c9 t\u00e9\u02c8\u02cbna\u02c8 c\u00f3\u0331o\u0331\u02c8\u02dc jal\u00e9\u02c8\u02cb e hu\u0268\u0301\u0268ng\u02ca l\u0268\u0301\u02c8\u02c6 laco\u0331\u02c8gu\u0268 cajm\u00e9er\u02cb \u02c8\u00f1ia\u02c8r\u02ca m\u0268\u02dc ca\u02c8\u00ed\u00f1\u02c8\u02cb iihu\u0268\u0301\u0268\u02ca."
                },
                "22": {
                    "verse_nr": "22",
                    "verse": "Jo\u0331 F\u00edi\u02cbnaa\u02c8 Dsea\u02cb Jm\u00e1ang\u02c9 ja\u02cb ca\u02c8\u00e9er\u02cb j\u00ed\u0331i\u0331\u02c8\u02dc co\u0331o\u0331\u02cb dsee\u02c9 o\u0331\u02c8gu\u0268 cajm\u0268g\u01ff\u00f8i\u00f1\u02cb j\u00ed\u0331i\u0331\u02c8\u02dc jaang\u02cb dsea\u02cb c\u00f3\u0331o\u0331\u02c8\u02dc jal\u00e9\u02c8\u02cb e f\u00e9\u02c8r\u02cb."
                },
                "23": {
                    "verse_nr": "23",
                    "verse": "Jo\u0331 m\u0268\u02dc cas\u0268\u0301\u02c8\u02c9 dsea\u02cb j\u00fau\u02c6 \u02c8l\u00e9\u02c8\u02cb dsea\u02cb do, ds\u0289\u02c8 ja\u02cb ca\u00f1\u00edir\u02cb c\u00f3\u0331o\u0331\u02c8\u02dc j\u00fau\u02c6 \u02c8l\u00e9\u02c8\u02cb qui\u00e1\u02c8\u02c9 dsea\u02cb \u00ed\u02cb; jo\u0331gu\u0268 m\u0268\u02dc cacu\u00f8\u02c8\u02ca dsea\u02cb jal\u00e9\u02c8\u02cb iihu\u0268\u0301\u0268\u02ca dsea\u02cb do, ds\u0289\u02c8 ja\u02cb ca\u00f1\u00edir\u02cb e cu\u00f8\u02c8r\u02ca dsee\u02c9 i\u0331 dsea\u02cb \u00ed\u02cb, ds\u0289co\u0331\u02c8 l\u0268\u0301\u02c8\u02c9 l\u0268\u02ca e caj\u00e1ng\u02c8\u02cb \u02c8\u00f1ia\u02c8r\u02ca f\u0268\u02ca jagu\u00f3\u02cb Fidi\u00e9e\u02c7, co\u0331\u02c8 n\u0268\u00f1ir\u02ca e quidsi\u02ca dsea\u02cb do \u00ed\u02c8\u02cb qui\u00e1\u02c8\u02c9 laj\u0268\u0268ng\u02cb dsea\u02cb laco\u0331\u02c8 cat\u0268\u0301\u0268m\u02c9."
                },
                "24": {
                    "verse_nr": "24",
                    "verse": "Jo\u0331 cac\u00f3\u0331\u02c9 Dsea\u02cb Jm\u00e1ang\u02c9 jal\u00e9\u02c8\u02cb dsee\u02c9 qu\u00ed\u02c9naa\u02c8 m\u0268\u02dc cac\u00e1\u0331r\u02cb jal\u00e9\u02c8\u02cb iihu\u0268\u0301\u0268\u02ca f\u0268\u02ca dse\u02c8\u02cb cr\u00fau\u02c6 e laco\u0331\u02c8 jneaa\u02dcaa\u02c8 lafa\u02c8 n\u0268caj\u00fam\u02c9baa\u02c8, co\u0331\u02c8 jo\u02cb qui\u0289\u02c8\u02cagu\u0268 ta\u02dc qu\u00ed\u02c9ii\u02c8 jal\u00e9\u02c8\u02cb dsee\u02c9, jo\u0331gu\u0268 e laco\u0331\u02c8 n\u0268se\u0331e\u0331\u02c9naa\u02c8 e ee\u02c9naa\u02c8 r\u00f8\u00f8\u02cb laco\u0331\u02c8 cat\u0268\u0301\u0268ng\u02c9. Ds\u0289co\u0331\u02c8 F\u00edi\u02cbnaa\u02c8 Dsea\u02cb Jm\u00e1ang\u02c9 cal\u0268hu\u0268\u0301\u0268i\u00f1\u02cb e cat\u00e1i\u00f1\u02c9 f\u0268\u02ca dse\u02c8\u02cb cr\u00fau\u02c6 e l\u0268\u0301\u02c8\u02c6 laco\u0331\u02c8 \u02c8n\u0289\u0301\u02c8\u02cb nil\u00ed\u02c8\u02cbna\u02c8 e nil\u0268seeng\u02cbna\u02c8 r\u00f8\u00f8\u02cb laco\u0331\u02c8 s\u0268\u02c8\u00ed\u02c6."
                },
                "25": {
                    "verse_nr": "25",
                    "verse": "Ds\u0289co\u0331\u02c8 \u02c8n\u0289\u0301\u02c8\u02cb lam\u0268\u02dc j\u00e9eng\u02cagu\u0268 ng\u0268\u02cbna\u02c8 laco\u0331\u02c8 ng\u0268\u02ca jo\u02c8se\u02c8\u02cb i\u0331 s\u0268\u02c8\u00edim\u02c6 i\u0331 ja\u02cb seeng\u02cb fii\u02dc, ds\u0289\u02c8 lanagu\u0268 n\u0268caqu\u0268\u0301\u02c8\u02c9 j\u00edim\u02c8\u02c7 yaang\u02dcna\u02c8 e n\u0268cajmicu\u00eding\u02cbna\u02c8 Dsea\u02cb Jm\u00e1ang\u02c9, jo\u0331gu\u0268 lana \u00edb\u02cb dsea\u02cb i\u0331 n\u0268n\u00e9e\u02ca ni\u02dc \u02c8n\u0289\u0301\u02c8\u02cb jo\u0331gu\u0268 i\u0331 n\u0268jm\u00f3o\u02cb \u00ed\u02c6 \u02c8n\u0289\u0301\u02c8\u02cb laco\u0331\u02c8gu\u0268 jaang\u02cb dsea\u02cb i\u0331 jm\u00f3o\u02cb \u00ed\u02c6 gui\u0289\u0301\u02c9 jo\u02c8se\u02c8\u02cb qui\u00e1\u02c8\u02c9 cont\u00f8\u00f8ng\u02c9."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Jial \u02c8n\u00e9\u02c9 seeng\u02cb jal\u00e9ng\u02c8\u02cb dsea\u02cb s\u0268c\u00fang\u02c8\u02c6 gu\u00f3\u02cb - Jo\u0331ba\u02c8 f\u0268\u0301\u0268\u02c9gu\u0268\u0301\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, jal\u00e9ng\u02c8\u02cb \u02c8n\u0289\u0301\u02c8\u02cb dseam\u0268\u0301\u02cb \u02c8n\u00e9\u02c9 nijm\u0268\u02c8goo\u02cbba\u02c8 jal\u00e9ng\u02c8\u02cb dsea\u00f1\u0289\u02c8\u02cb qu\u00edi\u02c9na\u02c8. Co\u0331\u02c8 song i\u0331i\u0331\u02cb lajee\u02c7 la\u02c8\u00f3\u02c8\u02cb dsea\u00f1\u0289\u02c8\u02cb ja\u02cb j\u00e1\u02c8\u02c9 m\u0268\u02ca cal\u0268\u0301i\u00f1\u02c9 j\u00fau\u02c6 qui\u00e1\u02c8\u02c9 F\u00edi\u02cbnaa\u02c8 Dsea\u02cb Jm\u00e1ang\u02c9, ds\u0289\u02c8 song gui\u0289\u0301b\u02c9 ee\u02c9na\u02c8 c\u00f3\u0331o\u0331\u02c8r\u02dc, jang\u00e1m\u02c9 j\u00e1\u02c8\u02c9 nil\u00edi\u00f1\u02cb e j\u00fau\u02c6 jo\u0331 do\u00f1i\u02ca fa\u02c8 ja\u02cb m\u0268\u02ca cas\u00edi\u02c8\u02dcna\u02c8r j\u00ed\u0331i\u0331\u02c8\u02dc cam\u0268\u0301\u02c8\u02c6 j\u00fau\u02c6 qui\u00e1\u02c8\u02c9 dsea\u02cb do."
                },
                "2": {
                    "verse_nr": "2",
                    "verse": "Co\u0331\u02c8 m\u0268\u02dc nin\u00ed\u02cb jal\u00e9ng\u02c8\u02cb i\u0331 dsea\u00f1\u0289\u02c8\u02cb do e e\u00e1am\u02ca gui\u0289\u0301\u02c9 jal\u00e9\u02c8\u02cb e jmoo\u02cbna\u02c8 jo\u0331gu\u0268 e e\u00e1am\u02ca jm\u0268\u02c8goo\u02cb r\u00fang\u02c8\u02cbna\u02c8 cajo\u0331, jo\u0331ba\u02c8 jang\u00e1m\u02c9 ni\u02c8\u00ed\u00f1\u02c8\u02cb e j\u00fau\u02c6 do j\u00f3ng."
                },
                "3": {
                    "verse_nr": "3",
                    "verse": "Ds\u0289\u02c8 o\u0331\u02c8 j\u00ed\u0331i\u0331\u02c8\u02dc e jm\u00e1ang\u02c8\u02dc gui\u0289\u0301\u02c9 yaang\u02dcna\u02c8 l\u0268\u0301\u02c8\u02c6 caluu\u02c7, fa\u02c8 jal\u00e9\u02c8\u02cb e s\u0268\u02c8n\u00e1ang\u02c8\u02c7 gu\u00ed\u02c6na\u02c8 e jlo\u02c8\u02c6 o\u0331si qui\u00e9\u0331\u02c6na\u02c8 jal\u00e9\u02c8\u02cb \u00f1\u00ed\u02c6 cun\u00e9e\u02c7 \u00e9 o\u0331si jal\u00e9\u02c8\u02cb m\u0268\u02c8\u00f1\u00faung\u02c8\u02dc e niguo\u02c8\u02c6."
                },
                "4": {
                    "verse_nr": "4",
                    "verse": "Co\u0331\u02c8 gui\u0289\u0301\u02c9gu\u0268 jo\u0331gu\u0268 niing\u02c9gu\u0268 f\u0268\u02ca quini\u02c7 Fidi\u00e9e\u02c7 e jial gui\u0289\u0301\u02c9 jm\u00e1ang\u02c8\u02dc yaang\u02dcna\u02c8 c\u00f3\u0331o\u0331\u02c8\u02dc jal\u00e9\u02c8\u02cb e \u0268\u02ca \u00f3o\u02cana\u02c8, jo\u0331gu\u0268 e ja\u02cb jm\u0268c\u01ff\u00f8ng\u02c8\u02dc yaang\u02dcna\u02c8 c\u00f3\u0331o\u0331\u02c8\u02dc dsea\u02cb r\u00fang\u02c8\u02cbna\u02c8, jo\u0331gu\u0268 e seeng\u02cbna\u02c8 jugui\u0289\u0301\u02c9 j\u00fau\u02c6 r\u00f8\u00f8\u02cb, co\u0331\u02c8 laj\u00ed\u0331i\u0331\u02c8\u02dc e naba\u02c8 e e\u00e1ang\u02cagu\u0268 qu\u00eding\u02ca f\u0268\u02ca quini\u02c7 Fidi\u00e9e\u02c7."
                },
                "5": {
                    "verse_nr": "5",
                    "verse": "Jo\u0331 lajo\u0331b l\u0268\u0301\u0268ng\u02ca jal\u00e9ng\u02c8\u02cb dseam\u0268\u0301\u02cb i\u0331 cal\u0268s\u00e9ng\u02cb mal\u0268\u0268\u02dc i\u0331 cal\u0268cu\u00eding\u02cb Fidi\u00e9e\u02c7, co\u0331\u02c8 jal\u00e9ng\u02c8\u02cb i\u0331 dseam\u0268\u0301\u02cb \u00ed\u02cb caj\u00e1ng\u02c8\u02cb yaai\u00f1\u02dc f\u0268\u02ca jagu\u00f3\u02cb Fidi\u00e9e\u02c7 jo\u0331gu\u0268 cajm\u0268\u02c8g\u00f3\u02cbb\u0268r dsea\u00f1\u0289\u02c8\u02cb qui\u00e1\u02c8r\u02c9 cajo\u0331."
                },
                "6": {
                    "verse_nr": "6",
                    "verse": "Jo\u0331 lajo\u0331b cajm\u00e9e\u02cb jaang\u02cb dseam\u0268\u0301\u02cb i\u0331 cal\u0268s\u00e9ng\u02cb mal\u0268\u0268\u02dc i\u0331 cal\u0268s\u00ed\u02cb Sara, cajm\u00e9e\u02cbbre n\u0289\u0301\u0289\u02c8r\u02dc j\u00fau\u02c6 qui\u00e1\u02c8\u02c9 dsea\u00f1\u0289\u02c8\u02cb qui\u00e1\u02c8r\u02c9 i\u0331 cal\u0268s\u00ed\u02cb Abraham jo\u0331 e\u00e1am\u02ca cajm\u0268\u02c8g\u00f3r\u02cb \u00ed\u02cb. Jo\u0331gu\u0268 \u02c8n\u0289\u0301\u02c8\u02cb, dseam\u0268\u0301\u02cb, lafa\u02c8 j\u00f3\u0331o\u0331\u02ca i\u0331 Sara dob l\u0268\u0301\u0268ng\u02cana\u02c8 song jmoo\u02cbna\u02c8 jmang\u02c8\u02c9 e gui\u0289\u0301\u02c9 jo\u0331gu\u0268 e ja\u02cb \u02c8g\u00f3\u02c8\u02cbna\u02c8 j\u00ed\u0331i\u0331\u02c8\u02dc co\u0331o\u0331\u02cb e jmoo\u02cbna\u02c8 jal\u00e9\u02c8\u02cb e jo\u0331."
                },
                "7": {
                    "verse_nr": "7",
                    "verse": "Jo\u0331gu\u0268 jal\u00e9ng\u02c8\u02cb \u02c8n\u0289\u0301\u02c8\u02cb, dsea\u02cb l\u0268\u0301\u0268ng\u02cana\u02c8 dsea\u00f1\u0289\u02c8\u02cb, jmee\u02c9na\u02c8 f\u00e9ng\u02c8\u02ca \u00e1a\u02cana\u02c8 c\u00f3\u0331o\u0331\u02c8\u02dc jal\u00e9ng\u02c8\u02cb dseam\u0268\u0301\u02cb qu\u00edi\u02c9na\u02c8. Jm\u0268\u02c8goo\u02cbna\u02c8r dse\u00e1ng\u02c8\u02c9 laco\u0331\u02c8 s\u0268\u02c8\u00ed\u02c6 e jm\u0268\u02c8g\u00f3\u02cb dsea\u02cb jaang\u02cb dseam\u0268\u0301\u02cb, jo\u0331 o\u0331\u02c8 u\u00edi\u02c8\u02dc laj\u00ed\u0331i\u0331\u02c8\u02dc e dseam\u0268\u0301\u02cb dse\u00e1ang\u02c8\u02dcgu\u0268r laco\u0331\u02c8 dsea\u00f1\u0289\u02c8\u02cb e \u02c8n\u00e9\u02c9 jm\u00e9e\u02c6na\u02c8 lajo\u0331, ds\u0289\u02c8 lajo\u0331b \u02c8n\u00e9\u02c9 jm\u00e9e\u02c6na\u02c8 cajo\u0331 u\u00edi\u02c8\u02dc e r\u00f8\u00f8b\u02cb \u00edng\u02c8\u02cb Fidi\u00e9e\u02c7 jneaa\u02dcaa\u02c8 e se\u0331e\u0331\u02c9naa\u02c8 c\u00f8\u00f8ng\u02cb c\u00f3\u0331o\u0331\u02c8r\u02dc lata\u02dc, do\u00f1i\u02ca fa\u02c8 dsea\u00f1\u0289\u02c8\u02cb o\u0331si dseam\u0268\u0301\u02cb \u00e9. Jo\u0331ba\u02c8 jmee\u02c9ba\u02c8 lajo\u0331 e laco\u0331\u02c8 ja\u02cb ee\u02cb jn\u0268\u0301\u0268ng\u02ca qui\u00e1\u02c8\u02c9 j\u00fau\u02c6 qu\u00edi\u02c6na\u02c8 m\u0268\u02dc f\u01ffng\u02c8\u02cbna\u02c8 Fidi\u00e9e\u02c7."
                },
                "8": {
                    "verse_nr": "8",
                    "verse": "Jal\u00e9ng\u02c8\u02cb i\u0331 \u00edng\u02c8\u02cb iihu\u0268\u0301\u0268\u02ca u\u00edi\u02c8\u02dc e jm\u00f3or\u02cb jal\u00e9\u02c8\u02cb e gui\u0289\u0301\u02c9 - Jo\u0331ba\u02c8 f\u0268\u0301\u0268\u02c9gu\u0268\u0301\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8, e g\u00fc\u0268l\u0268seem\u02cbba\u02c8 e gui\u0289\u0301\u02c9 la\u02c8\u00f3\u02c8\u02cb r\u00fang\u02c8\u02cbna\u02c8, jo\u0331gu\u0268 e s\u0268\u0268ng\u02dcna\u02c8 r\u00f8\u00f8\u02cb, jo\u0331gu\u0268 e iing\u02dc r\u00fang\u02c8\u02cbna\u02c8 laco\u0331\u02c8 cat\u0268\u0301\u0268ng\u02c9 e jm\u00f3o\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9. Jo\u0331gu\u0268 jm\u00e9e\u02c6na\u02c8 e gui\u00fang\u02c9na\u02c8 c\u00f3\u0331o\u0331\u02c8\u02dc jal\u00e9ng\u02c8\u02cb dsea\u02cb jo\u0331gu\u0268 e ja\u02cb jm\u0268jl\u00f8ng\u02c8\u02c6 yaang\u02dcna\u02c8 cajo\u0331."
                },
                "9": {
                    "verse_nr": "9",
                    "verse": "Jo\u0331gu\u0268 song i\u0331 l\u0268\u0268ng\u02dc dsea\u02cb \u00e9er\u02cb ga\u02cb c\u00f3\u0331o\u0331\u02c8\u02dc \u02c8n\u0289\u0301\u02c8\u02cb, jo\u0331ba\u02c8 ja\u02cb jm\u00e9e\u02c9na\u02c8 qu\u0268\u0301\u02c8\u02cb t\u00e1a\u02ca lajo\u0331 c\u00f3\u0331o\u0331\u02c8r\u02dc, jo\u0331gu\u0268 song s\u0268\u0301\u02c8r\u02cb \u02c8n\u0289\u0301\u02c8\u02cb \u02c8le\u00e1ang\u02c9, ds\u0289\u02c8 \u02c8n\u0289\u0301\u02c8\u02cbgu\u0268 ja\u02cb \u02c8n\u00e9\u02c9 e ng\u0268\u0268\u02c9na\u02c8 lajo\u0331 qui\u00e1\u02c8r\u02c9, ds\u0289co\u0331\u02c8 o\u0331\u02c8 lajo\u0331 e \u02c8n\u00e9\u02c9 jm\u00e9e\u02c6na\u02c8. Co\u0331\u02c8 l\u0268\u0301\u02c8\u02c6 l\u0268\u02ca \u02c8n\u00e9\u02c9 m\u0268\u0301\u0268\u02c8\u02dcna\u02c8 Fidi\u00e9e\u02c7 uii\u02dc qui\u00e1b\u02c8\u02c9 i\u0331 dsea\u02cb la\u02c8\u00ed\u02cb e laco\u0331\u02c8 nijmig\u00fceang\u02c8\u02c6nei\u00f1\u02c8, co\u0331\u02c8 Fidi\u00e9e\u02c7bing\u02c8 i\u0331 n\u0268cat\u01ff\u02c8\u02c9 \u02c8n\u0289\u0301\u02c8\u02cb e ni\u02c8\u00eding\u02c8\u02dcna\u02c8 g\u00fcea\u02c8\u02c6 qui\u00e1\u02c8r\u02c9."
                },
                "10": {
                    "verse_nr": "10",
                    "verse": "Ds\u0289co\u0331\u02c8 lalab f\u00e9\u02c8\u02cb f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7:I\u0331i\u0331\u02cb dsea\u02cb iing\u02dc e nil\u0268seeng\u02cb gui\u0289\u0301\u02c9 f\u0268\u02ca jm\u0268g\u00fc\u00ed\u02cb lajo\u0331gu\u0268 e seei\u00f1\u02cb jugui\u0289\u0301\u02c9 laco\u0331o\u0331\u02cb jm\u0268\u0268\u02dc,\u02c8n\u00e9\u02c9 nijme\u00e1i\u00f1\u02c8\u02cb \u00ed\u02c6 nis\u0268\u0301\u0268\u02c8\u02c7bre e laco\u0331\u02c8 ja\u02cb nif\u00e9\u02c8r\u02cb ga\u02cb,jo\u0331 lajo\u0331b\u0268 los\u0289\u0289r\u02dc cajo\u0331 e laco\u0331\u02c8 ja\u02cb nif\u00e9\u02c8r\u02cb j\u00fau\u02c6 adsee\u02cb."
                },
                "11": {
                    "verse_nr": "11",
                    "verse": "Jo\u0331 \u02c8n\u00e9\u02c9 e nit\u0289\u0301\u02c6na\u02c8 e jmoo\u02cbna\u02c8 jal\u00e9\u02c8\u02cb e ga\u02cb,jo\u0331 \u02c8n\u00e9\u02c9 nijm\u00e9e\u02c6na\u02c8 jmang\u02c8\u02c9 e gui\u0289\u0301\u02c9jo\u0331gu\u0268 \u02c8n\u00e9\u02c9 nijm\u0268\u02c8\u00faung\u02cbna\u02c8 e seeng\u02cbna\u02c8 jugui\u0289\u0301\u02c9 j\u00fau\u02c6 r\u00f8\u00f8\u02cb c\u00f3\u0331o\u0331\u02c8\u02dc dsea\u02cb r\u00fang\u02c8\u02cbna\u02c8."
                },
                "12": {
                    "verse_nr": "12",
                    "verse": "Co\u0331\u02c8 F\u00edi\u02cbnaa\u02c8 jm\u00f3o\u02cbbre \u00ed\u02c6 jal\u00e9ng\u02c8\u02cb dsea\u02cb qui\u00e1\u02c8r\u02c9 i\u0331 jm\u00f3o\u02cb jal\u00e9\u02c8\u02cb e gui\u0289\u0301\u02c9,jo\u0331gu\u0268 j\u00e1b\u02c8\u02c9 n\u00faur\u02cb jal\u00e9\u02c8\u02cb j\u00fau\u02c6 qui\u00e1\u02c8\u02c9 dsea\u02cb \u00ed\u02cb m\u0268\u02dc ee\u02cbgo\u0331 m\u0268\u02c8r\u02ca dsea\u02cb do,ds\u0289\u02c8 \u02c8n\u00ed\u02c8\u02cb n\u00edim\u02c9bre jal\u00e9ng\u02c8\u02cb i\u0331 dsea\u02cb i\u0331 jm\u00f3o\u02cb ga\u02cb."
                },
                "13": {
                    "verse_nr": "13",
                    "verse": "Co\u0331\u02c8 j\u00ed\u0331i\u0331\u02c8\u02dc jaang\u02cb dsea\u02cb cu\u01ff\u00f8ng\u02cb l\u00ed\u02cb jme\u00e1i\u00f1\u02c8\u02cb \u02c8n\u0289\u02cb ga\u02cb song jm\u0268\u02c8\u00faung\u02cbna\u02c8 e jmoo\u02cbna\u02c8 jmang\u02c8\u02c9 e gui\u0289\u0301\u02c9."
                },
                "14": {
                    "verse_nr": "14",
                    "verse": "Ds\u0289\u02c8 car\u02cb j\u00ed\u0331i\u0331\u02c8\u02dc e ee\u02c9na\u02c8 e gui\u0289\u0301\u02c9 do ni\u02c8\u00edim\u02c8\u02dcba\u02c8 e hu\u0268\u0301\u0268ng\u02ca, ds\u0289\u02c8 e\u00e1am\u02ca jugui\u0289\u0301\u02c9 qu\u00edi\u02c9 \u02c8n\u0289\u0301\u02c8\u02cb song lajo\u0331. Jo\u0331ba\u02c8 ja\u02cb f\u01ff\u00f8ng\u02c8\u02dcna\u02c8 qui\u00e1\u02c8\u02c9 i\u0331 dsea\u02cb i\u0331 jm\u00e1ng\u02c8\u02cb \u02c8n\u0289\u0301\u02c8\u02cb ga\u02cb, o\u0331\u02c8gu\u0268 jmoo\u02cbna\u02c8 \u02c8g\u00f3\u02c8\u02cbna\u02c8 cajo\u0331."
                },
                "15": {
                    "verse_nr": "15",
                    "verse": "Co\u0331\u02c8 l\u0268\u0301\u02c8\u02c6 l\u0268\u02ca \u02c8n\u00e9\u02c9 e nijm\u0268\u02c8goo\u02cbna\u02c8 F\u00edi\u02cbnaa\u02c8 Dsea\u02cb Jm\u00e1ang\u02c9 e car\u02cb ngoc\u00e1ng\u02cb \u00f3o\u02caba\u02c8, jo\u0331gu\u0268 \u02c8n\u00e9\u02c9 e n\u00e9eb\u02ca gui\u0289\u0301\u02c9 qu\u00edi\u02c9na\u02c8 cont\u00f8\u00f8ng\u02c9 e ning\u0268\u0268\u02c9na\u02c8 qui\u00e1\u02c8\u02c9 jal\u00e9ng\u02c8\u02cb dsea\u02cb i\u0331 iing\u02dc nil\u0268\u00f1i\u02ca cuai\u00f1\u02dc qui\u00e1\u02c8\u02c9 laj\u00ed\u0331i\u0331\u02c8\u02dc e n\u0268s\u0268ta\u02c7 \u00f3o\u02cana\u02c8 e nicu\u01ff\u02c8\u02c9 Fidi\u00e9e\u02c7 \u02c8n\u0289\u0301\u02c8\u02cb."
                },
                "16": {
                    "verse_nr": "16",
                    "verse": "Ds\u0289\u02c8 m\u0268\u02dc ng\u0268\u0268\u02c9na\u02c8 qui\u00e1\u02c8\u02c9 i\u0331 dsea\u02cb \u00ed\u02cb, \u02c8n\u00e9\u02c9 jm\u00e9e\u02c6na\u02c8 e jm\u0268\u02c8goo\u02cbba\u02c8re jo\u0331gu\u0268 \u02c8n\u00e9\u02c9 e ja\u02cb jm\u0268jl\u00f8ng\u02c8\u02c6 yaang\u02dcna\u02c8 c\u00f3\u0331o\u0331\u02c8r\u02dc, jo\u0331gu\u0268 lajo\u0331b\u0268 \u02c8n\u00e9\u02c9 ee\u02c9na\u02c8 gui\u0289\u0301\u02c9 e jo\u02cb \u0268\u0301\u02c6 \u00e1a\u02cana\u02c8 jal\u00e9\u02c8\u02cb e ga\u02cb e lam\u0268\u02dc jmoo\u02cbna\u02c8 lam\u0268\u02dc j\u00e9eng\u02cagu\u0268, jo\u0331 lajo\u0331ba\u02c8 jal\u00e9ng\u02c8\u02cb i\u0331 dsea\u02cb i\u0331 f\u00e9\u02c8\u02cb ga\u02cb uii\u02dc qui\u00e1\u02c8\u02c9 jal\u00e9\u02c8\u02cb e gui\u0289\u0301\u02c9 e jmoo\u02cbna\u02c8 do nil\u00ed\u02cb \u0268\u02c8\u02cb l\u0268\u0301\u0268m\u02c9bre qui\u00e1\u02c8r\u02c9 yaai\u00f1\u02dc c\u00f3\u0331o\u0331\u02c8\u02dc laj\u00ed\u0331i\u0331\u02c8\u02dc e f\u00e9\u02c8r\u02cb do."
                },
                "17": {
                    "verse_nr": "17",
                    "verse": "Co\u0331\u02c8 gui\u0289\u0301\u02c9gu\u0268 e ni\u02c8i\u00edng\u02c8\u02dcnaa\u02c8 iihu\u0268\u0301\u0268\u02ca u\u00edi\u02c8\u02dc e jmoo\u02c9naa\u02c8 e gui\u0289\u0301\u02c9 song lajo\u0331 iing\u02dc Fidi\u00e9e\u02c7, ds\u0289\u02c8 ga\u02cbgu\u0268b l\u0268\u0301\u0268\u02ca e ni\u02c8i\u00edng\u02c8\u02dcnaa\u02c8 iihu\u0268\u0301\u0268\u02ca u\u00edi\u02c8\u02dc e jmoo\u02c9naa\u02c8 jal\u00e9\u02c8\u02cb e ga\u02cb."
                },
                "18": {
                    "verse_nr": "18",
                    "verse": "Co\u0331\u02c8 \u02c8\u00f1iab\u02c8\u02ca F\u00edi\u02cbnaa\u02c8 Dsea\u02cb Jm\u00e1ang\u02c9 cac\u00e1\u0331r\u02c9 iihu\u0268\u0301\u0268\u02ca cart\u0268\u02ca caj\u00fai\u00f1\u02c9 u\u00edi\u02c8\u02dc dsee\u02c9 qu\u00ed\u02c9naa\u02c8, co\u0331\u02c8 lajo\u0331 n\u0268s\u0268\u02c8\u00edb\u02c6 e nidsing\u0268\u0301\u0268i\u00f1\u02c9 co\u0331o\u0331\u02cb ya\u0331\u02c8\u02ca lata\u02dc r\u00f3\u0331o\u0331\u02cb jm\u0268g\u00fc\u00ed\u02cb. Ds\u0289co\u0331\u02c8 \u00edr\u02cb l\u0268\u0301\u0268i\u00f1\u02ca jaang\u02cb i\u0331 \u00e9e\u02cb r\u00f8\u00f8\u02cb i\u0331 ja\u02cb dsee\u02c9 r\u00f8\u00f8ng\u02cb, ds\u0289\u02c8 caj\u00e1m\u02c8\u02cb \u02c8\u00f1ia\u02c8r\u02ca e cac\u00e1\u0331r\u02c9 iihu\u0268\u0301\u0268\u02ca uii\u02dc qui\u00e1\u02c8\u02c9 jal\u00e9ng\u02c8\u02cb jneaa\u02dcaa\u02c8, dsea\u02cb l\u0268\u0301\u0268ng\u02canaa\u02c8 dsea\u02cb dsee\u02c9 dsea\u02cb qui\u02ca, e laco\u0331\u02c8 nit\u01ff\u00f8r\u02cb jneaa\u02dcaa\u02c8 f\u0268\u02ca quini\u02c7 Fidi\u00e9e\u02c7. Jo\u0331 \u00edr\u02cb cajnga\u02c8\u02ca dsea\u02cb qui\u00e1\u02c8r\u02c9 lafa\u02c8 jaang\u02cb dsea\u02cb jm\u0268g\u00fc\u00edb\u02cb, ds\u0289\u02c8 caj\u00ed\u0331b\u02c8\u02catu\u0331r la\u02c8e\u00e1ang\u02ca c\u00f3\u0331o\u0331\u02c8\u02dc Jm\u0268gu\u00ed\u02cb qui\u00e1\u02c8\u02c9 Fidi\u00e9e\u02c7."
                },
                "19": {
                    "verse_nr": "19",
                    "verse": "Jo\u0331 la\u02c8e\u00e1ang\u02ca c\u00f3\u0331o\u0331\u02c8\u02dc e Jm\u0268gu\u00ed\u02cb qui\u00e1\u02c8\u02c9 Fidi\u00e9e\u02c7 do e jm\u0268c\u00f3\u0331o\u0331\u02c8\u02c7 qui\u00e1\u02c8r\u02c9 do cang\u00f3r\u02c9 e cangoguiar\u02c7 j\u00fau\u02c6 qui\u00e1\u02c8\u02c9 Fidi\u00e9e\u02c7 jee\u02dc jal\u00e9ng\u02c8\u02cb \u02c8l\u0268\u0268\u02dc i\u0331 s\u0268jn\u0268\u0301\u0268ng\u02c7 cart\u0268\u02ca m\u0268\u02dc nit\u0268\u0301\u02c9 \u00ed\u02c8\u02c6 e Fidi\u00e9e\u02c7 quidsi\u02ca \u00ed\u02c8\u02c6 qui\u00e1\u02c8r\u02c9."
                },
                "20": {
                    "verse_nr": "20",
                    "verse": "Jo\u0331 jal\u00e9ng\u02c8\u02cb i\u0331 dsea\u02cb \u00ed\u02cb laam\u02cbbre cajm\u00e9er\u02cb ie\u02dc mal\u0268\u0268\u02dcgu\u0268 do, ie\u02dc lam\u0268\u02dc seeng\u02cbgu\u0268 No\u00e9, ie\u02dc lam\u0268\u02dc caj\u00e9eng\u02cb Fidi\u00e9e\u02c7 e f\u00e9ng\u02c8\u02ca ds\u00edir\u02ca c\u00f3\u0331o\u0331\u02c8\u02dc \u00edr\u02cb do lajee\u02c7 e l\u0268\u0301\u02cb e m\u00f3o\u02ca ds\u00e9e\u02c9 do e f\u0268\u02ca l\u0268\u02dc cal\u00e1ang\u02c9 j\u00f1\u00edng\u02c9 dsea\u02cb s\u0268n\u0289\u0301\u0289\u02c6 qui\u00e1\u02c8\u02c9 No\u00e9 la\u02c8e\u00e1ang\u02ca f\u0268\u02ca ds\u00edi\u02ca e m\u00f3o\u02ca do m\u0268\u02dc ca\u02c8\u00e1\u02cb jm\u0268\u0268\u02cb f\u0268\u02ca jm\u0268gu\u00ed\u02cb la."
                },
                "21": {
                    "verse_nr": "21",
                    "verse": "Co\u0331\u02c8 e jm\u0268\u0268\u02cb jo\u0331 gu\u01ffng\u02c8\u02cb lafa\u02c8 jm\u0268\u0268\u02cb c\u00f3\u0331o\u0331\u02c8\u02dc e saang\u02cb dseab\u02cb, ds\u0289co\u0331\u02c8 la\u02c8e\u00e1ang\u02ca c\u00f3\u0331o\u0331\u02c8\u02dc e jo\u0331ba\u02c8 e cu\u00f8\u02ca li\u02dc e cal\u00e1ang\u02c9naa\u02c8 jee\u02dc dsee\u02c9 qu\u00ed\u02c9ii\u02c8. Ds\u0289\u02c8 e saang\u02cb dsea\u02cb jm\u0268\u0268\u02cb do o\u0331fa\u02c8 gu\u01ffng\u02c8\u02cb e jg\u0268\u0301\u0268ng\u02c9 ng\u00fau\u02ca t\u00e1ang\u02cb dsea\u02cb, co\u0331\u02c8 l\u0268\u0301\u02c8\u02c6 l\u0268\u02ca gu\u01ffng\u02c8\u02cb e \u02c8n\u00e9\u02c9 m\u0268\u0301\u0268\u02c8\u02dcnaa\u02c8 Fidi\u00e9e\u02c7 e ni\u02c8\u00edi\u00f1\u02c9 dsee\u02c9 qu\u00ed\u02c9ii\u02c8 e laco\u0331\u02c8 jo\u02cb l\u0268\u0301\u0268\u02cagu\u0268\u0301\u0268\u02c8 dsea\u02cb dsee\u02c9. Jo\u0331 ds\u0289\u02c8 jo\u02cb l\u0268\u0301\u0268\u02canaa\u02c8 lajo\u0331, co\u0331\u02c8 n\u0268cajg\u00e1ang\u02c9naa\u02c8 jm\u0268\u0268\u02cb u\u00edi\u02c8\u02dc e caj\u00ed\u0331\u02c8\u02catu\u0331 F\u00edi\u02cbnaa\u02c8 Dsea\u02cb Jm\u00e1ang\u02c9 m\u0268\u02dc cang\u0268\u0301\u02cb e caj\u00fai\u00f1\u02c9."
                },
                "22": {
                    "verse_nr": "22",
                    "verse": "Jo\u0331 m\u0268\u02dc cang\u0268\u0301\u02cb e caj\u00ed\u0331\u02c8r\u02ca do, cang\u00e1m\u02c8\u02c9tu\u0331r f\u0268\u02ca \u00f1if\u0268\u0301\u02c9, jo\u0331 lana dob n\u0268guii\u00f1\u02dc l\u0268\u0301\u02c8\u02c9 l\u0268\u02ca ds\u00e9e\u02ca laco\u0331\u02c8 guiing\u02dc Tiqui\u00e1\u02c8r\u02c6 Fidi\u00e9e\u02c7, jo\u0331 f\u0268\u02ca jo\u0331b quie\u0331r\u02ca nif\u0268\u02ca qui\u00e1\u02c8\u02c9 jal\u00e9ng\u02c8\u02cb \u00e1ngeles i\u0331 l\u0268\u0301\u0268ng\u02ca guot\u0268\u0268r\u02c9 c\u00f3\u0331o\u0331\u02c8\u02dcgu\u0268 jal\u00e9ng\u02c8\u02cbgu\u0268 dsea\u02cb gu\u00ed\u02cb i\u0331 \u02c8g\u00f8ng\u02c8\u02ca jo\u0331gu\u0268 jal\u00e9ng\u02c8\u02cb i\u0331 \u00f3o\u02cb ta\u02dc cajo\u0331."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Majm\u0268c\u00f3\u0331o\u0331\u02c8\u02dcnaa\u02c8 dsea\u02cb r\u00fa\u02c8\u02cbnaa\u02c8 l\u0268\u0301\u02c8\u02c6 laco\u0331\u02c8 e cang\u0268\u0301\u0268ng\u02cbnaa\u02c8 e cacu\u00f8\u02c8\u02ca Fidi\u00e9e\u02c7 jneaa\u02dcaa\u02c8 - Jo\u0331ba\u02c8 f\u0268\u0301\u0268\u02c9gu\u0268\u0301\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, e l\u0268\u0301\u02c8\u02c6 laco\u0331\u02c8gu\u0268 cangong\u0268\u0301\u0268ng\u02c9 Dsea\u02cb Jm\u00e1ang\u02c9 iihu\u0268\u0301\u0268\u02ca lajee\u02c7 t\u00e1ai\u00f1\u02cb f\u0268\u02ca jm\u0268g\u00fc\u00ed\u02cb la, jo\u0331ba\u02c8 lajo\u0331b \u02c8n\u0289\u0301\u02c8\u02cb cajo\u0331 \u02c8n\u00e9\u02c9 e jm\u00e9e\u02c6na\u02c8 t\u00e9\u02c8\u02cbba\u02c8 jo\u0331gu\u0268 e f\u00e9ng\u02c8\u02ca \u00f3o\u02cana\u02c8 m\u0268\u02dc ning\u0268\u0268ng\u02dcna\u02c8 e hu\u0268\u0301\u0268ng\u02ca. Jo\u0331 do\u00f1i\u02ca i\u0331i\u0331\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 i\u0331 ng\u0268\u0301\u0268ng\u02ca e hu\u0268\u0301\u0268ng\u02ca f\u0268\u02ca jm\u0268g\u00fc\u00ed\u02cb la, n\u0268ca\u02c8\u00edm\u02c9 b\u00ed\u02cb qui\u00e1\u02c8\u02c9 dsee\u02c9 qui\u00e1\u02c8\u02c9 i\u0331 dsea\u02cb \u00ed\u02cb."
                },
                "2": {
                    "verse_nr": "2",
                    "verse": "Jo\u0331 co\u0331\u02c8 lajo\u0331b l\u0268\u0301\u0268\u02ca, jo\u0331ba\u02c8 jo\u02cb \u02c8n\u00e9\u02c9 jm\u00e9r\u02c9 laj\u00ed\u0331i\u0331\u02c8\u02dc e iing\u02dc ng\u00fau\u02ca t\u00e1ai\u00f1\u02cb laco\u0331\u02c8gu\u0268 la jm\u00f3o\u02cb dsea\u02cb i\u0331 s\u0268\u02c8n\u0268\u0268m\u02c7b\u0268 c\u00f3\u0331o\u0331\u02c8\u02dc dsee\u02c9 qui\u00e1\u02c8\u02c9, ds\u0289\u02c8 lana \u02c8n\u00e9\u02c9 nijmitir\u02dc laj\u00ed\u0331i\u0331\u02c8\u02dc e iing\u02dc Fidi\u00e9e\u02c7 lata\u02dc seei\u00f1\u02cb."
                },
                "3": {
                    "verse_nr": "3",
                    "verse": "Ds\u0289\u02c8 t\u00e9\u02c8\u02cb j\u00ed\u0331i\u0331\u02c8\u02dc lana e jmoo\u02cbna\u02c8 laco\u0331\u02c8gu\u0268 la jm\u00f3o\u02cb dsea\u02cb i\u0331 ja\u02cb cu\u00eding\u02cb Fidi\u00e9e\u02c7; co\u0331\u02c8 \u02c8n\u0289\u0301\u02c8\u02cb, ie\u02dc n\u0289\u0301\u02c8\u02c9gu\u0268 e cal\u0268cu\u00eding\u02cbna\u02c8 dsea\u02cb do, cajmee\u02c9na\u02c8 jal\u00e9\u02c8\u02cb e ga\u02cb e ja\u02cb dseeng\u02cb, fa\u02c8 m\u0268\u02dc suung\u02cbna\u02c8 jal\u00e9\u02c8\u02cb e sea\u02cb f\u0268\u02ca jm\u0268g\u00fc\u00ed\u02cb, jo\u0331gu\u0268 jmoo\u02cbna\u02c8 ta\u02dc g\u00fc\u0268\u0268ng\u02cb c\u00f3\u0331o\u0331\u02c8\u02dc dsea\u00f1\u0289\u02c8\u02cb o\u0331si dseam\u0268\u0301\u02cb i\u0331 o\u0331\u02c8 qu\u00edi\u02c9na\u02c8, jo\u0331gu\u0268 jmoo\u02cbna\u02c8 ta\u02dc \u0268\u0331\u0301\u02c8\u02cb, jo\u0331gu\u0268 jmoo\u02cbna\u02c8 ta\u02dc g\u00f8\u02c8\u02ca c\u00fang\u02c6, jo\u0331gu\u0268 e\u00e1ang\u02ca ta\u02c8\u02cana\u02c8 m\u0268\u0301\u0268\u02c8\u02dc f\u0268\u02ca l\u0268\u02dc n\u00e9e\u02ca j\u00fau\u02c6, jo\u0331gu\u0268 jmif\u00e9ng\u02c8\u02cana\u02c8 jal\u00e9ng\u02c8\u02cb di\u00e9e\u02dc i\u0331 o\u0331\u02c8 j\u00e1\u02c8\u02c9."
                },
                "4": {
                    "verse_nr": "4",
                    "verse": "Jo\u0331 laco\u0331\u02c8 \u02c8n\u0289\u0301\u02c8\u02cb n\u0268cat\u0289\u0301\u0289\u02caba\u02c8 lana e jmoo\u02cbna\u02c8 jal\u00e9\u02c8\u02cb e ga\u02cb do, jo\u0331ba\u02c8 e\u00e1am\u02ca dsig\u00e1\u02cb ds\u00edi\u02ca jal\u00e9ng\u02c8\u02cb i\u0331 dsea\u02cb i\u0331 jm\u00f3o\u02cbb\u0268 e \u02c8l\u0268\u02c8\u02c6 do c\u00f3\u0331o\u0331\u02c8\u02dc \u02c8n\u0289\u0301\u02c8\u02cb, jo\u0331gu\u0268 gab\u02cb n\u0268f\u00e9\u02c8r\u02cb uii\u02dc qu\u00edi\u02c9na\u02c8 cajo\u0331."
                },
                "5": {
                    "verse_nr": "5",
                    "verse": "Jo\u0331 ds\u0289\u02c8 jal\u00e9ng\u02c8\u02cb i\u0331 dsea\u02cb \u00ed\u02cb nigui\u00e9eb\u02ca jm\u0268\u0268\u02dc m\u0268\u02dc nigui\u00e9er\u02c9 cuente qui\u00e1\u02c8r\u02c9 f\u0268\u02ca quini\u02c7 Fidi\u00e9e\u02c7, dsea\u02cb n\u0268n\u00e9e\u02ca gui\u0289\u0301\u02c9 qui\u00e1\u02c8r\u02c9 e niquidsir\u02ca \u00ed\u02c8\u02cb qui\u00e1\u02c8\u02c9 jal\u00e9ng\u02c8\u02cb dsea\u02cb jm\u0268g\u00fc\u00ed\u02cb i\u0331 seeng\u02cbgu\u0268 c\u00f3\u0331o\u0331\u02c8\u02dcgu\u0268 jal\u00e9ng\u02c8\u02cb dsea\u02cb i\u0331 n\u0268caj\u00fang\u02c9 cajo\u0331."
                },
                "6": {
                    "verse_nr": "6",
                    "verse": "Jo\u0331 ds\u0289\u02c8 u\u00edi\u02c8\u02dc e lajo\u0331b l\u0268\u0301\u0268\u02ca, jo\u0331ba\u02c8 n\u0268caguia\u02ca dsea\u02cb j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9 jee\u02dc jal\u00e9ng\u02c8\u02cb i\u0331 dsea\u02cb i\u0331 n\u0268caj\u00fang\u02c9 do e laco\u0331\u02c8 e cal\u0268s\u00e9i\u00f1\u02cb f\u0268\u02ca quini\u02c7 Fidi\u00e9e\u02c7 e cajm\u0268c\u00f3\u0331o\u0331\u02c8\u02dc Jm\u0268gu\u00ed\u02cb qui\u00e1\u02c8\u02c9 Fidi\u00e9e\u02c7 qui\u00e1\u02c8r\u02c9, na\u00f1i\u02ca fa\u02c8 n\u0268cat\u0268dsib\u02cb \u00ed\u02c8\u02cb qui\u00e1\u02c8r\u02c9 lajee\u02c7 e seei\u00f1\u02cb f\u0268\u02ca jm\u0268g\u00fc\u00ed\u02cb la."
                },
                "7": {
                    "verse_nr": "7",
                    "verse": "Jo\u0331 jo\u02cb hu\u01ff\u00f8\u02c9 r\u00f3\u0331o\u0331\u02cbgu\u0268 jm\u0268g\u00fc\u00ed\u02cb e nidsij\u00e9e\u02ca laj\u00ed\u0331i\u0331\u02c8\u02dc e s\u0268\u02c8\u00ed\u02c6 qui\u00e1\u02c8\u02c9 Fidi\u00e9e\u02c7 e nidsij\u00e9e\u02ca. Jo\u0331ba\u02c8 f\u0268\u0301\u0268\u02c9\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8, \u00edi\u02cb \u00f3o\u02cana\u02c8 laco\u0331\u02c8 cat\u0268\u0301\u0268ng\u02c9, jo\u0331gu\u0268 \u00f1iim\u02dcb\u0268 \u00f3o\u02cana\u02c8 e laco\u0331\u02c8 l\u00ed\u02c8\u02cbna\u02c8 e f\u00f8ng\u02c8\u02c6na\u02c8 Fidi\u00e9e\u02c7 e ngoc\u00e1ng\u02cb \u00f3o\u02cana\u02c8 m\u0268\u02dc ee\u02cbgo\u0331 m\u0268\u0301\u0268\u02c8\u02dcna\u02c8r."
                },
                "8": {
                    "verse_nr": "8",
                    "verse": "Ds\u0289\u02c8 niing\u02c9gu\u0268 e\u00e1ang\u02ca e nijmi\u02c8ne\u00e1ang\u02cbna\u02c8 dsea\u02cb r\u00fang\u02c8\u02cbna\u02c8 e ngoc\u00e1ng\u02cb \u00f3o\u02cana\u02c8, ds\u0289co\u0331\u02c8 m\u0268\u02dc jmi\u02c8ne\u00e1ang\u02cbna\u02c8 r\u00fang\u02c8\u02cbna\u02c8, jo\u0331ba\u02c8 nil\u00edb\u02cb nil\u0268f\u00e9ng\u02c8\u02ca \u00f3o\u02cana\u02c8 qui\u00e1\u02c8\u02c9 r\u00fang\u02c8\u02cbna\u02c8 do\u00f1i\u02ca fa\u02c8 sea\u02cb jmigui\u0289\u02ca dsee\u02c9 qui\u00e1\u02c8r\u02c9."
                },
                "9": {
                    "verse_nr": "9",
                    "verse": "Jo\u0331gu\u0268 \u00edim\u02c8\u02dcba\u02c8 e i\u00e1ang\u02cb \u00f3o\u02cana\u02c8 jal\u00e9ng\u02c8\u02cb dsea\u02cb c\u00f3\u0331o\u0331\u02c8\u02dc j\u00fau\u02c6 r\u00f8\u00f8\u02cb m\u0268\u02dc i\u0331i\u0331\u02cb guil\u00eding\u02c9 f\u0268\u02ca qu\u00edi\u02c9na\u02c8."
                },
                "10": {
                    "verse_nr": "10",
                    "verse": "Jo\u0331gu\u0268 \u02c8n\u00e9\u02c9 jm\u0268c\u00f3\u0331o\u0331\u02c8\u02c7 r\u00fang\u02c8\u02cbna\u02c8 laco\u0331\u02c8 s\u0268\u02c8\u00ed\u02c6, dse\u00e1ng\u02c8\u02c9 l\u0268\u02dc laco\u0331\u02c8 j\u00ed\u0331i\u0331\u02c8\u02dc e cat\u0268\u0301\u0268ng\u02c9 e cang\u0268\u0301\u0268ng\u02cbna\u02c8 qui\u00e1\u02c8\u02c9 Fidi\u00e9e\u02c7 lajaang\u02cb lajaang\u02cbna\u02c8."
                },
                "11": {
                    "verse_nr": "11",
                    "verse": "Jo\u0331gu\u0268 song i\u0331i\u0331\u02cb \u02c8n\u0289\u0301\u02c8\u02cb cang\u0268\u0301\u0268ng\u02cbna\u02c8 e guia\u02cbna\u02c8 j\u00fau\u02c6 qui\u00e1\u02c8\u02c9 Fidi\u00e9e\u02c7, \u02c8n\u00e9\u02c9 fo\u02c8\u02c6na\u02c8 e j\u00fau\u02c6 jo\u0331 laco\u0331\u02c8 iing\u02dc Fidi\u00e9e\u02c7 e fo\u02c8\u02c6na\u02c8. Jo\u0331gu\u0268 m\u0268\u02dc i\u0331i\u0331\u02cb jaang\u02cb \u02c8n\u0289\u0301\u02c8\u02cb ng\u0268\u0301\u0268ng\u02cbna\u02c8 e jmoo\u02cbna\u02c8 co\u0331o\u0331\u02cb ta\u02dc e jmoo\u02cbna\u02c8 laj\u00ed\u0331i\u0331\u02c8\u02dc e iing\u02dc Fidi\u00e9e\u02c7, \u02c8n\u00e9\u02c9 jm\u00e9e\u02c6na\u02c8 e jo\u0331 dse\u00e1ng\u02c8\u02c9 la\u02c8e\u00e1ang\u02ca c\u00f3\u0331o\u0331\u02c8\u02dc b\u00ed\u02cb e cu\u00f8\u02c8\u02ca dsea\u02cb do \u02c8n\u0289\u0301\u02c8\u02cb. Jo\u0331 lajal\u00e9b\u02c8\u02cb e jmoo\u02cbna\u02c8, jmee\u02c9ba\u02c8 dse\u00e1ng\u02c8\u02c9 laco\u0331\u02c8 nijmif\u00e9ng\u02c8\u02cana\u02c8 Fidi\u00e9e\u02c7 la\u02c8e\u00e1ang\u02ca c\u00f3\u0331o\u0331\u02c8\u02dc F\u00edi\u02cbnaa\u02c8 Dsea\u02cb Jm\u00e1ang\u02c9, co\u0331\u02c8 \u00edb\u02cb dsea\u02cb i\u0331 f\u00e9ng\u02c8\u02ca jo\u0331gu\u0268 i\u0331 \u02c8g\u00f8ng\u02c8\u02ca lata\u02dc. Jo\u0331 lajo\u0331b \u02c8n\u00e9\u02c9 nil\u0268ti\u02dc."
                },
                "12": {
                    "verse_nr": "12",
                    "verse": "M\u0268\u02dc \u00edng\u02c8\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 jal\u00e9\u02c8\u02cb iihu\u0268\u0301\u0268\u02ca - Jo\u0331 lalab f\u0268\u0301\u0268\u02c9t\u00fa\u0331u\u0331 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, ja\u02cb jmoo\u02cbna\u02c8 e dsi\u02c8g\u00f3\u02cb \u00f3o\u02cana\u02c8 m\u0268\u02dc ng\u0268\u0268ng\u02dcna\u02c8 jee\u02dc jal\u00e9\u02c8\u02cb iihu\u0268\u0301\u0268\u02ca u\u00edi\u02c8\u02dc e l\u0268\u0301\u0268ng\u02cana\u02c8 dsea\u02cb qui\u00e1\u02c8\u02c9 dsea\u02cb do, jo\u0331gu\u0268 ja\u02cb \u0268\u0301\u02c6 \u00e1a\u02cana\u02c8 e j\u00ed\u0331i\u0331\u02c8\u02dc \u02c8n\u0289\u0301\u02c8\u02cb dsing\u0268\u0301\u0268ng\u02c9na\u02c8 lajo\u0331."
                },
                "13": {
                    "verse_nr": "13",
                    "verse": "Ds\u0289co\u0331\u02c8 o\u0331\u02c8 lajo\u0331 e \u02c8n\u00e9\u02c9 jm\u00e9e\u02c6na\u02c8, co\u0331\u02c8 l\u0268\u0301\u02c8\u02c9 l\u0268\u02ca \u02c8n\u00e9\u02c9 e cu\u01ff\u02c8\u02c6 b\u00ed\u02cb r\u00fang\u02c8\u02cbna\u02c8 e jmi\u02c8i\u00e1ang\u02cb \u00f3o\u02caba\u02c8 laj\u00ed\u0331i\u0331\u02c8\u02dc e iihu\u0268\u0301\u0268\u02ca do, co\u0331\u02c8 lajo\u0331b e cangong\u0268\u0301\u0268ng\u02c9 Dsea\u02cb Jm\u00e1ang\u02c9 f\u0268\u02ca jm\u0268g\u00fc\u00ed\u02cb la, jo\u0331 lajo\u0331ba\u02c8 nil\u0268\u02c8i\u00e1ang\u02cb \u00f3o\u02cana\u02c8 m\u0268\u02dc nim\u00f3\u02c6na\u02c8 e nij\u00e1a\u02catu\u0331 Dsea\u02cb Jm\u00e1ang\u02c9 f\u0268\u02ca jm\u0268g\u00fc\u00ed\u02cb la c\u00f3\u0331o\u0331\u02c8\u02dc e laniing\u02c9 \u02c8g\u00f8i\u00f1\u02c8\u02ca do."
                },
                "14": {
                    "verse_nr": "14",
                    "verse": "Jo\u0331 jugui\u0289\u0301\u02c9 qu\u00edi\u02c9na\u02c8 song i\u0331i\u0331\u02cb dsea\u02cb i\u0331 s\u0268\u0301\u02c8\u02cb \u02c8n\u0289\u0301\u02c8\u02cb j\u00fau\u02c6 \u02c8l\u0268\u02c8\u02c6 u\u00edi\u02c8\u02dc e l\u0268\u0301\u0268ng\u02cana\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, co\u0331\u02c8 cont\u00f8\u00f8m\u02c9 seeng\u02cb c\u00f3\u0331o\u0331\u02c8\u02dc \u02c8n\u0289\u0301\u02c8\u02cb e Jm\u0268gu\u00ed\u02cb jlo\u02c8\u02c6 niing\u02c9 qui\u00e1\u02c8\u02c9 Fidi\u00e9e\u02c7 do."
                },
                "15": {
                    "verse_nr": "15",
                    "verse": "Jo\u0331gu\u0268 song i\u0331i\u0331\u02cb \u02c8n\u0289\u0301\u02c8\u02cb m\u00f3o\u02c9na\u02c8 iihu\u0268\u0301\u0268\u02ca, ds\u0289\u02c8 gab\u02cb l\u0268\u0301\u0268\u02ca song e iihu\u0268\u0301\u0268\u02ca do ca\u02c8\u00eding\u02c8\u02dcna\u02c8 u\u00edi\u02c8\u02dc qui\u00e1\u02c8\u02c9 e cajngang\u02c8\u02cana\u02c8 dsea\u02cb, o\u0331si qui\u00e1\u02c8\u02c9 e jmoo\u02cbna\u02c8 \u0268\u0331\u0268\u0331\u02cb, o\u0331si qui\u00e1\u02c8\u02c9 e n\u0268ca\u02c8lee\u02dcna\u02c8 \u00e9, o\u0331si qui\u00e1\u02c8\u02c9 e qu\u0268\u0301ng\u02c8\u02cbna\u02c8 jee\u02dc jal\u00e9\u02c8\u02cb e ja\u02cb e cuai\u00f1\u02dc qu\u00edi\u02c9na\u02c8."
                },
                "16": {
                    "verse_nr": "16",
                    "verse": "Jo\u0331 ds\u0289\u02c8 song e iihu\u0268\u0301\u0268\u02ca e m\u00f3o\u02c9na\u02c8 do ca\u02c8\u00eding\u02c8\u02dcna\u02c8 u\u00edi\u02c8\u02dc qui\u00e1\u02c8\u02c9 e l\u0268\u0301\u0268ng\u02cana\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, jo\u0331ba\u02c8 ja\u02cb \u02c8n\u00e9\u02c9 jm\u00e9e\u02c6na\u02c8 e \u0268\u02c8\u02cb l\u0268\u0301\u0268ng\u02c9na\u02c8, co\u0331\u02c8 l\u0268\u0301\u02c8\u02c6 l\u0268\u02ca \u02c8n\u00e9\u02c9 e jmif\u00e9ng\u02c8\u02cagu\u0268\u02c8 Fidi\u00e9eb\u02c7 uii\u02dc qui\u00e1\u02c8\u02c9 e jo\u0331."
                },
                "17": {
                    "verse_nr": "17",
                    "verse": "Jo\u0331 lanagu\u0268 n\u0268cat\u0268\u0301b\u02cb \u00ed\u02c8\u02cb e Fidi\u00e9e\u02c7 niquidsir\u02ca \u00ed\u02c8\u02cb qui\u00e1\u02c8\u02c9 jal\u00e9ng\u02c8\u02cb dsea\u02cb jm\u0268g\u00fc\u00ed\u02cb, jo\u0331gu\u0268 nin\u00e1ng\u02cb lajee\u02c7 la\u02c8\u00f3\u02c8\u02cb jneaa\u02dcaa\u02c8, dsea\u02cb l\u0268\u0301\u0268\u02canaa\u02c8 dsea\u02cb qui\u00e1\u02c8r\u02c9. Jo\u0331 co\u0331\u02c8 lajo\u0331b l\u0268\u0301\u0268\u02ca, jo\u0331ba\u02c8 \u00bfjialgu\u0268 t\u00edi\u02ca ga\u02cb iihu\u0268\u0301\u0268\u02ca nidsing\u0268\u0301\u0268ng\u02c9 jal\u00e9ng\u02c8\u02cb dsea\u02cb i\u0331 ja\u02cb n\u0289\u0301\u0289\u02c8\u02dc j\u00fau\u02c6 qui\u00e1\u02c8\u02c9 Fidi\u00e9e\u02c7?"
                },
                "18": {
                    "verse_nr": "18",
                    "verse": "Jo\u0331gu\u0268 laco\u0331\u02c8 f\u00e9\u02c8\u02cb f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7 lala: \u201cSong jal\u00e9ng\u02c8\u02cb i\u0331 dsea\u02cb i\u0331 gui\u00fang\u02c9 laco\u0331\u02c8 s\u0268\u02c8\u00ed\u02c6 hu\u0268\u0301\u0268m\u02ca nile\u00e1i\u00f1\u02cb jee\u02dc dsee\u02c9 qui\u00e1\u02c8r\u02c9, jo\u0331ba\u02c8 \u00bfjialgu\u0268 t\u00edi\u02ca ga\u02cb nidsij\u00e9e\u02ca c\u00f3\u0331o\u0331\u02c8\u02dc jal\u00e9ng\u02c8\u02cb dsea\u02cb i\u0331 \u02c8l\u0268ng\u02c8\u02c6 jo\u0331gu\u0268 c\u00f3\u0331o\u0331\u02c8\u02dc i\u0331 be\u00e1ng\u02c8\u02ca dsee\u02c9 yaang\u02dc?\u201d"
                },
                "19": {
                    "verse_nr": "19",
                    "verse": "Jo\u0331 song cu\u00f8\u02ca Fidi\u00e9e\u02c7 f\u0268\u02ca e \u00edng\u02c8\u02cb jal\u00e9ng\u02c8\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 iihu\u0268\u0301\u0268\u02ca, jo\u0331ba\u02c8 jal\u00e9ng\u02c8\u02cb i\u0331 dsea\u02cb \u00ed\u02cb \u02c8n\u00e9\u02c9 jm\u00e9\u02c9b\u0268r jmang\u02c8\u02c9 e gui\u0289\u0301\u02c9, jo\u0331gu\u0268 nij\u00e1ng\u02c8\u02cb yaai\u00f1\u02dc car\u02cb ngoc\u00e1ng\u02cb ds\u00edir\u02ca f\u0268\u02ca quini\u02c7 Fidi\u00e9e\u02c7 i\u0331 cajme\u00e1ang\u02cb \u00edr\u02cb do, co\u0331\u02c8 dse\u00e1ng\u02c8\u02c9 jmitib\u02dc Fidi\u00e9e\u02c7 jal\u00e9\u02c8\u02cb j\u00fau\u02c6 qui\u00e1\u02c8r\u02c9."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "J\u00fau\u02c6 \u0268\u0301\u0268\u02cb \u02c8goo\u02cb e cat\u0268\u0301\u0268ng\u02c9 jal\u00e9ng\u02c8\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 - Jo\u0331 lanagu\u0268 iin\u02dcn nif\u01ffn\u02c8\u02c6n jal\u00e9ng\u02c8\u02cb dsea\u02cb c\u01ff\u00f8ng\u02c8\u02dc i\u0331 quie\u0331\u02ca nif\u0268\u02ca qu\u00edi\u02c9na\u02c8 jee\u02dc la\u02c8\u00f3\u02c8\u02cb \u02c8n\u0289\u0301\u02c8\u02cb, dsea\u02cb l\u0268\u0301\u0268ng\u02cana\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, co\u0331\u02c8 jnea\u02dc l\u0268\u0301\u0268n\u02can jaang\u02cb i\u0331 quie\u0331\u02ca nif\u0268\u02ca laco\u0331\u02c8 \u00ed\u02cbbre cajo\u0331, jo\u0331gu\u0268 cam\u00f3\u02c9b\u0268\u0301\u0268 jal\u00e9\u02c8\u02cb iihu\u0268\u0301\u0268\u02ca e cangong\u0268\u0301\u0268ng\u02c9 Dsea\u02cb Jm\u00e1ang\u02c9 f\u0268\u02ca dse\u02c8\u02cb cr\u00fau\u02c6, jo\u0331gu\u0268 nit\u0268\u0301m\u02c9baa cajo\u0331 laco\u0331\u02c8 i\u0331 dsea\u02cb \u00ed\u02cb e nimoo\u02dco e laniing\u02c9 \u02c8g\u00f8ng\u02c8\u02ca qui\u00e1\u02c8\u02c9 Dsea\u02cb Jm\u00e1ang\u02c9 m\u0268\u02dc nij\u00e1a\u02catu\u0331r f\u0268\u02ca jm\u0268g\u00fc\u00ed\u02cb la."
                },
                "2": {
                    "verse_nr": "2",
                    "verse": "Jo\u0331ba\u02c8 f\u0268\u0301\u0268\u02c9\u0268 \u02c8n\u0289\u0301\u02c8\u02cb, dsea\u02cb l\u0268\u0301\u0268ng\u02cana\u02c8 dsea\u02cb c\u01ff\u00f8ng\u02c8\u02dc i\u0331 quie\u0331\u02ca nif\u0268\u02ca, jmee\u02c9na\u02c8 \u00ed\u02c6 jal\u00e9ng\u02c8\u02cb dsea\u02cb i\u0331 cang\u0268\u0301\u0268ng\u02cbna\u02c8 i\u0331 n\u0268cane\u02c8\u02c9 n\u00ed\u02c6na\u02c8 i\u0331 n\u0268cacu\u00f8ng\u02c8\u02ca Fidi\u00e9e\u02c7 \u02c8n\u0289\u0301\u02c8\u02cb, co\u0331\u02c8 i\u0331 dsea\u02cb \u00ed\u02cb l\u0268\u0301\u0268i\u00f1\u02ca lafa\u02c8 jo\u02c8se\u02c8\u02cb qui\u00e1\u02c8\u02c9 Fidi\u00e9e\u02c7. Jo\u0331gu\u0268 jmee\u02c9ba\u02c8 e jo\u0331 e ngoc\u00e1ng\u02cb \u00f3o\u02cana\u02c8 laco\u0331\u02c8gu\u0268 iing\u02dc Fidi\u00e9e\u02c7, jo\u0331 ja\u02cb jm\u00e9e\u02c6na\u02c8 e laguidseaang\u02c6 o\u0331\u02c8gu\u0268 e laco\u0331\u02c8 dsin\u00e1ang\u02cana\u02c8 cuu\u02c9 cajo\u0331. Ds\u0289\u02c8 jmee\u02c9ba\u02c8 jal\u00e9\u02c8\u02cb e jo\u0331 e i\u00e1ang\u02cb \u00f3o\u02cana\u02c8;"
                },
                "3": {
                    "verse_nr": "3",
                    "verse": "jo\u0331 ja\u02cb \u02c8n\u00e9\u02c9 jm\u00e9e\u02c6na\u02c8 lafa\u02c8 dsea\u02cb fii\u02dc i\u0331 laguidseaang\u02c6 qui\u0289\u02c8\u02ca ta\u02dc qui\u00e1\u02c8\u02c9 jal\u00e9ng\u02c8\u02cb dsea\u02cb qui\u00e1\u02c8\u02c9, ds\u0289\u02c8 l\u0268\u0301\u02c8\u02c9 l\u0268\u02ca \u02c8n\u00e9\u02c9 e nijm\u0268\u02c8\u00faung\u02cbna\u02c8 e ni\u02c8ee\u02c9na\u02c8 r\u00f8\u00f8\u02cb, jo\u0331 lajo\u0331ba\u02c8 cu\u01ff\u00f8ng\u02cb nij\u01ff\u00f8\u02c9 i\u0331 dsea\u02cb qu\u00edi\u02c9na\u02c8 do e nijm\u00e9r\u02c9 laco\u0331\u02c8 s\u0268\u02c8\u00ed\u02c6 cajo\u0331."
                },
                "4": {
                    "verse_nr": "4",
                    "verse": "Jo\u0331ba\u02c8 m\u0268\u02dc t\u0268\u02ca l\u0268\u02dc nij\u00e1a\u02catu\u0331 Dsea\u02cb Jm\u00e1ang\u02c9, i\u0331 dsea\u02cb i\u0331 laniing\u02c9 do i\u0331 jm\u00f3o\u02cb lafa\u02c8 ta\u02dc n\u00ed\u02cb jo\u02c8se\u02c8\u02cb, jo\u0331ba\u02c8 \u02c8n\u0289\u0301\u02c8\u02cb ni\u02c8\u00eding\u02c8\u02dcna\u02c8 laj\u00ed\u0331i\u0331\u02c8\u02dc e s\u0268\u02c8\u00eding\u02c6na\u02c8 qui\u00e1\u02c8\u02c9 Fidi\u00e9e\u02c7 e jlo\u02c8\u02c6 e\u00e1ang\u02ca e ja\u02cb t\u00f3\u0331o\u0331\u02cb jm\u0268\u0268\u02dc fa\u02c8 e ni\u02c8\u00eding\u02c9."
                },
                "5": {
                    "verse_nr": "5",
                    "verse": "Jo\u0331gu\u0268 lajo\u0331b\u0268 \u02c8n\u0289\u0301\u02c8\u02cb cajo\u0331, jal\u00e9ng\u02c8\u02cb siming\u02c8\u02cb, \u02c8n\u00e9\u02c9 jm\u00e9e\u02c6na\u02c8 n\u0289\u0301\u0289\u02c8\u02dcna\u02c8 jo\u0331gu\u0268 e jm\u0268\u02c8goo\u02cbna\u02c8 jal\u00e9ng\u02c8\u02cb dsea\u02cb c\u01ff\u00f8ng\u02c8\u02dc. Jo\u0331 laj\u0268\u0268ng\u02cb \u02c8n\u0289\u0301\u02c8\u02cb ja\u02cb \u02c8n\u00e9\u02c9 jm\u00e9e\u02c6na\u02c8 jl\u00f8ng\u02c8\u02c6na\u02c8 qui\u00e1\u02c8\u02c9 r\u00fang\u02c8\u02cbna\u02c8, ds\u0289co\u0331\u02c8 lalab f\u00e9\u02c8\u02cb f\u0268\u02ca ni\u02dc ji\u02cb qui\u00e1\u02c8\u02c9 Fidi\u00e9e\u02c7 l\u0268\u02dc f\u00e9\u02c8\u02cb lala:Dse\u00e1ng\u02c8\u02c9 te\u00e1\u02cb s\u00e9e\u02cb Fidi\u00e9e\u02c7 qui\u00e1\u02c8\u02c9 jal\u00e9ng\u02c8\u02cb dsea\u02cb i\u0331 jm\u0268c\u01ff\u00f8ng\u02c8\u02dc yaang\u02dc,ds\u0289\u02c8 e\u00e1am\u02ca gui\u0289\u0301\u02c9 jm\u0268c\u00f3\u0331o\u0331\u02c8r\u02dc jal\u00e9ng\u02c8\u02cb dsea\u02cb i\u0331 ja\u02cb jm\u00f3o\u02cb lajo\u0331 ds\u0289\u02c8 \u00f1i\u02cabre e \u02c8n\u00e9\u02c9 e nijm\u0268c\u00f3\u0331o\u0331\u02c8\u02dc Fidi\u00e9e\u02c7 qui\u00e1\u02c8r\u02c9."
                },
                "6": {
                    "verse_nr": "6",
                    "verse": "Jo\u0331ba\u02c8 cu\u01ff\u00f8\u02c8\u02dc f\u0268\u02ca yaang\u02dcna\u02c8 e Fidi\u00e9e\u02c7 nic\u00e1\u0331r\u02cb nif\u0268\u02ca qu\u00edi\u02c9na\u02c8, co\u0331\u02c8 \u00edb\u02cb dsea\u02cb laniing\u02c9 \u02c8g\u00f8ng\u02c8\u02ca cajo\u0331, jo\u0331 lajo\u0331ba\u02c8 nise\u00e1i\u00f1\u02c8\u02cb \u02c8n\u0289\u0301\u02c8\u02cb y\u0289\u0301\u02c8\u02c6 m\u0268\u02dc nit\u0268\u0301\u02c9 \u00ed\u02c8\u02cb qu\u00edi\u02c9na\u02c8."
                },
                "7": {
                    "verse_nr": "7",
                    "verse": "Jo\u0331ba\u02c8 f\u0268\u0301\u0268\u02c9\u0268 \u02c8n\u0289\u0301\u02c8\u02cb, dsea\u02cb r\u00fa\u02c8\u02cbnaa\u02c8 dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, \u02c8naang\u02cbna\u02c8 ca\u02c8\u02ca jal\u00e9\u02c8\u02cb f\u0268\u02c8\u00ed\u02c6 ds\u00edi\u02ca e seeng\u02cbna\u02c8 f\u0268\u02ca jm\u0268g\u00fc\u00ed\u02cb la jo\u0331 gui\u00e1\u02c6na\u02c8 jal\u00e9\u02c8\u02cb e jo\u0331 f\u0268\u02ca jagu\u00f3\u02cb Fidi\u00e9e\u02c7, ds\u0289co\u0331\u02c8 dsea\u02cb dobing\u02c8 i\u0331 e\u00e1ang\u02ca to\u0331\u02c8\u02cb f\u0268\u0301\u0268ng\u02cb \u02c8n\u0289\u0301\u02c8\u02cb cont\u00f8\u00f8ng\u02c9."
                },
                "8": {
                    "verse_nr": "8",
                    "verse": "Jo\u0331gu\u0268 \u02c8n\u00e9\u02c9 e \u0268\u0301\u02c6 \u00e1a\u02cana\u02c8 r\u00f8\u00f8\u02cb, jo\u0331gu\u0268 cajo\u0331 \u02c8n\u00e9\u02c9 e s\u0268\u00f1iing\u02c7 \u00e1a\u02cana\u02c8 cont\u00f8\u00f8ng\u02c9 e laco\u0331\u02c8 ja\u02cb nijm\u0268g\u01ff\u00f8ng\u02cb fii\u02dc i\u0331 \u02c8l\u0268ng\u02c8\u02c6 \u02c8n\u0289\u0301\u02c8\u02cb, ds\u0289co\u0331\u02c8 \u00ed\u02cb dse\u00e1ng\u02c8\u02c9 \u02c8n\u00ed\u02c8\u02cb n\u00edim\u02c9bre jneaa\u02dcaa\u02c8 e ng\u0268r\u02ca f\u0268\u02ca la f\u0268\u02ca na lafa\u02c8 jaang\u02cb ie\u02c8\u02cb e \u02c8n\u00e1ng\u02c8\u02cane\u02c8 l\u0268\u0268ng\u02dc i\u0331 nis\u00e1ng\u02c8\u02cane\u02c8."
                },
                "9": {
                    "verse_nr": "9",
                    "verse": "Dse\u00e1ng\u02c8\u02c9 ja\u02cb cu\u00f8\u02c8\u02cana\u02c8 f\u0268\u02ca e fii\u02dc i\u0331 \u02c8l\u0268ng\u02c8\u02c6 do nijm\u00e9r\u02c9 e nijm\u0268g\u01ff\u00f8i\u00f1\u02cb \u02c8n\u0289\u0301\u02c8\u02cb lajo\u0331, jo\u0331gu\u0268 jie\u02dc m\u0268\u02ca ti\u00faung\u02cana\u02c8 e j\u00e1\u02c8\u02c9 l\u0268\u0301\u0268ng\u02cbna\u02c8 j\u00fau\u02c6 qui\u00e1\u02c8\u02c9 Dsea\u02cb Jm\u00e1ang\u02c9, co\u0331\u02c8 n\u0268\u00f1\u00ed\u02c6na\u02c8 e jal\u00e9ng\u02c8\u02cb r\u00fang\u02c8\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 i\u0331 seeng\u02cb f\u0268\u02ca la\u02c8\u00fang\u02c9 f\u0268\u02ca jm\u0268g\u00fc\u00ed\u02cb r\u00f8\u00f8b\u02cb ng\u0268\u0301\u0268i\u00f1\u02cb iihu\u0268\u0301\u0268\u02ca laco\u0331\u02c8 \u02c8n\u0289\u0301\u02c8\u02cb."
                },
                "10": {
                    "verse_nr": "10",
                    "verse": "Ds\u0289\u02c8 m\u0268\u02dc ning\u0268\u0301\u02cb e n\u0268ca\u02c8\u00eding\u02c8\u02dc \u02c8n\u0289\u0301\u02c8\u02cb jal\u00e9\u02c8\u02cb iihu\u0268\u0301\u0268\u02ca lajee\u02c7 cate\u00e1\u02cb, jo\u0331b m\u0268\u02dc nijm\u00e9\u02c9 Fidi\u00e9e\u02c7 e ni\u02c8u\u00eding\u02c9na\u02c8 dsea\u02cb gui\u00fang\u02c9 dse\u00e1ng\u02c8\u02c9 laco\u0331\u02c8 s\u0268\u02c8\u00ed\u02c6, jo\u0331gu\u0268 nijm\u00e9r\u02c9 e nis\u00edng\u02c8\u02c9na\u02c8 te\u00e1\u02cbgu\u0268 f\u0268\u02ca gui\u0289\u0301\u02c9 c\u00f3\u0331o\u0331\u02c8\u02dc Dsea\u02cb Jm\u00e1ang\u02c9, jo\u0331gu\u0268 e n\u0268ta\u02dc \u00f3o\u02cana\u02c8 e Fidi\u00e9eb\u02c7 dsea\u02cb nic\u00e1\u0331\u02cb nif\u0268\u02ca qu\u00edi\u02c9na\u02c8. Ds\u0289co\u0331\u02c8 dsea\u02cb dobing\u02c8 i\u0331 e\u00e1ang\u02ca \u02c8ne\u00e1ang\u02cb jneaa\u02dcaa\u02c8, jo\u0331 n\u0268cat\u01ff\u02c8r\u02c9 jneaa\u02dcaa\u02c8 cajo\u0331 e laco\u0331\u02c8 ni\u02c8u\u00eding\u02c9na\u02c8 dsea\u02cb i\u0331 seeng\u02cb c\u00f8\u00f8ng\u02cb c\u00f3\u0331o\u0331\u02c8r\u02dc lata\u02dc co\u0331l\u0268\u0268ng\u02dc c\u00f3\u0331o\u0331\u02c8\u02dc J\u00f3\u0331o\u0331r\u02ca Dsea\u02cb Jm\u00e1ang\u02c9."
                },
                "11": {
                    "verse_nr": "11",
                    "verse": "Jo\u0331 e\u00e1ang\u02ca laniing\u02c9 \u02c8g\u00f8ng\u02c8\u02ca dsea\u02cb do lata\u02dc jee\u02dc jal\u00e9\u02c8\u02cb e sea\u02cb f\u0268\u02ca jm\u0268g\u00fc\u00ed\u02cb. Jo\u0331 lajo\u0331b \u02c8n\u00e9\u02c9 nil\u0268ti\u02dc."
                },
                "12": {
                    "verse_nr": "12",
                    "verse": "J\u00fau\u02c6 guic\u00f3\u0331o\u0331\u02c8\u02c7 e l\u0268ds\u00e9ng\u02c6 - Jo\u0331 la\u02c8e\u00e1ang\u02ca c\u00f3\u0331o\u0331\u02c8\u02dc Silvano, jaang\u02cb dsea\u02cb r\u00fa\u02c8\u02cbnaa\u02c8 i\u0331 dse\u00e1ng\u02c8\u02c9 i\u0331 lajang\u02c8\u02c9 l\u0268\u0301\u0268ng\u02ca dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9, n\u0268cajm\u00e9e\u02c8\u02dce e ji\u02cbji\u0289 la e laco\u0331\u02c8 nif\u01ffn\u02c8\u02c6n \u02c8n\u0289\u0301\u02c8\u02cb jo\u0331gu\u0268 e nicu\u01ff\u00f8\u02c6\u00f8 \u02c8n\u0289\u0301\u02c8\u02cb b\u00ed\u02cb e laco\u0331\u02c8 nijm\u0268taa\u02c6 \u00f3o\u02cana\u02c8 e lajal\u00e9\u02c8\u02cb e g\u00fcea\u02c8\u02c6 e n\u0268ca\u02c8\u00eding\u02c8\u02dcna\u02c8 do cu\u00f8\u02ca li\u02dc dse\u00e1ng\u02c8\u02c9 e lajam\u02c8\u02c9ba\u02c8 \u02c8ne\u00e1ang\u02cb Fidi\u00e9e\u02c7 \u02c8n\u0289\u0301\u02c8\u02cb. Jo\u0331ba\u02c8 f\u0268\u0301\u0268\u02c9\u0268 \u02c8n\u0289\u0301\u02c8\u02cb e lajo\u0331b \u02c8n\u00e9\u02c9 jm\u00e9e\u02c6na\u02c8 e te\u00e1am\u02c9b\u0268\u02c8 te\u00e1\u02cb f\u0268\u02ca l\u0268\u02dc n\u0268te\u00e1ang\u02c9na\u02c8 c\u00f3\u0331o\u0331\u02c8\u02dc Dsea\u02cb Jm\u00e1ang\u02c9."
                },
                "13": {
                    "verse_nr": "13",
                    "verse": "Jo\u0331gu\u0268 jal\u00e9ng\u02c8\u02cb dsea\u02cb qui\u00e1\u02c8\u02c9 Dsea\u02cb Jm\u00e1ang\u02c9 i\u0331 ne\u00e1ang\u02ca f\u0268\u02ca Babilonia i\u0331 n\u0268cagu\u00edng\u02c8\u02cb Fidi\u00e9e\u02c7 do laco\u0331\u02c8gu\u0268 n\u0268cagu\u00ed\u00f1\u02c8\u02cb \u02c8n\u0289\u0301\u02c8\u02cb, gui\u00e9i\u00f1\u02c8\u02ca j\u00fau\u02c6 guic\u00f3\u0331o\u0331\u02c8\u02c7 qu\u00edi\u02c9na\u02c8 cajo\u0331, jo\u0331gu\u0268 lajo\u0331b\u0268 i\u0331 j\u00f3\u0331o\u0331\u02cbo\u0331 i\u0331 sii\u02cb Marcos."
                },
                "14": {
                    "verse_nr": "14",
                    "verse": "Jo\u0331gu\u0268 se\u0331\u02c8\u02cbna\u02c8 guoo\u02cb r\u00fang\u02c8\u02cbna\u02c8 m\u0268\u02dc j\u00edng\u02c8\u02ca r\u00fang\u02c8\u02cbna\u02c8 uii\u02dc e \u02c8ne\u00e1ang\u02cb r\u00fang\u02c8\u02cbna\u02c8. Jo\u0331gu\u0268 g\u00fc\u0268l\u0268seem\u02cbba\u02c8 jugui\u0289\u0301\u02c9 j\u00fau\u02c6 r\u00f8\u00f8\u02cb laj\u0268\u0268ng\u02cbna\u02c8 dsea\u02cb l\u0268\u0301\u0268ng\u02cana\u02c8 dsea\u02cb qui\u00e1\u02c8\u02c9 F\u00edi\u02cbnaa\u02c8 Dsea\u02cb Jm\u00e1ang\u02c9.Jo\u0331 j\u00ed\u0331i\u0331\u02c8\u02dc jo\u0331b qui\u00e1\u02c8\u02c9 lana.Jo\u0331 lanab j\u00ed\u0331i\u0331\u02c8\u02dc f\u00e9\u02c8\u02cb ji\u02cb la\u02c8uii\u02dc qui\u00e1\u02c8\u02c9 T\u0289\u0301\u02c6 Sim\u00f3n."
                }
            }
        }
    }
}