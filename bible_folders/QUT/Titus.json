{
    "version": "QUT",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI CARTA RI XUTZ\u02c8IBAJ RI SAN PABLO CHE RI TITO - Ri ap\u00f3stol Pablo cuchap u tz\u02c8ibaxic jun carta che ri kachalal Tito - In wa\u02c8, ri Pablo, in pat\u00e4nil re ri Dios. Xukuje\u02c8 in ap\u00f3stol, jun chque ru tako\u02c8n ri Jesucristo. Ri Are\u02c8 xintakowic rech quintoban chque ri winak ri e cha\u02c8tal rumal ri Dios rech quecojonic. Je ri\u02c8 xukuje\u02c8 rech c\u00e4quetamaj na ri kas u banic ri cojonic che ri Cristo, xukuje\u02c8 rech quecowin che retamaxic jas ri kas u k\u02c8ijilaxic ri ka Dios."
                },
                "2": {
                    "verse_nr": "2",
                    "verse": "We c\u00e4quetamaj ri kas cojonic, c\u00e4cu\u02c8bi na qui c\u02c8ux chi ya c\u02c8o chic qui c\u02c8aslemal ri man c\u02c8o t\u00e4 u q\u02c8uisic. Ri Dios ri man cuban t\u00e4 tzij xuchi\u02c8j lok we c\u02c8aslemal ri\u02c8 c\u02c8\u00e4 m\u00e4ja\u02c8 cuchap u banic ri cajulew ojer."
                },
                "3": {
                    "verse_nr": "3",
                    "verse": "C\u00e4mic c\u02c8ut, are wa\u02c8 ri kas k\u02c8ij ri xuchomaj ri Dios chi cuc\u02c8ut na ru Lok\u02c8 Pixab chkaw\u00e4ch. Are c\u02c8u ri Dios ri To\u02c8l Ke, are yo\u02c8winak wa\u02c8 pa nu k\u02c8ab. In u takom c\u02c8u chutzijoxic we tzij ri\u02c8."
                },
                "4": {
                    "verse_nr": "4",
                    "verse": "Quintz\u02c8ibaj bi we wuj ri\u02c8 chawe, Tito, je\u02c8 ta ne chi kas at nu c\u02c8ojol rumal chi ri uj junam uj cojoninak che ri Kajaw Jesucristo. Are ta ri Dios ka Tat xukuje\u02c8 ri Kajaw Jesucristo ri To\u02c8l Ke, cutok\u02c8obisaj a w\u00e4ch, cubano chi cuxlan rawanima\u02c8."
                },
                "5": {
                    "verse_nr": "5",
                    "verse": "Ri cuban ri Tito pa ri Creta - Ri in xatinya can pa Creta rech caq\u02c8uis u banic ri c\u02c8\u00e4 craj na, caban u banic ronojel, xukuje\u02c8 rech queacoj na c\u02c8amal tak qui be ri cojonelab pa conojel tak ri tinimit, junam jas ri takanic ri nu yo\u02c8m chawe."
                },
                "6": {
                    "verse_nr": "6",
                    "verse": "We jun craj coc che c\u02c8amal qui be ri cojonelab, tzrajwaxic ri\u02c8 chi man c\u00e4riktaj t\u00e4 etzelal chrij, xukuje\u02c8 chi xa jun ri rixokil c\u02c8olic. Rajwaxic chi conojel ri ralc\u02c8ual e cojonelab, queniman chque ri quetakan pa qui wi\u02c8, xukuje\u02c8 man c\u02c8o t\u00e4 tzij c\u00e4bix chquij chi kas tzij c\u02c8o ri man utz taj ri c\u00e4ca\u02c8no."
                },
                "7": {
                    "verse_nr": "7",
                    "verse": "Apachin jun ri coc che obispo, tzrajwaxic wi chi jicom ru c\u02c8aslemal, man c\u02c8o t\u00e4 etzelal cubano, rumal chi yo\u02c8m pu k\u02c8ab ri rilic, xukuje\u02c8 ru banic ri c\u00e4takan wi ri Dios. Munimarisaj rib, muban c\u02c8a\u02c8nal, m\u00e4k\u02c8abaric, man cutzucuj t\u00e4 u banic ch\u02c8oj, man curayij t\u00e4 c\u02c8u u ch\u02c8aquic puak ri q\u02c8uixbal u c\u02c8amic."
                },
                "8": {
                    "verse_nr": "8",
                    "verse": "Xane rajwaxic chi c\u00e4ch\u02c8awic, utz cuban che qui c\u02c8ulaxic ri winak ri queopan ruc\u02c8, amak\u02c8el curayij u banic utzil. Xukuje\u02c8 rajwaxic chi utz u chomanic, jicom ri ranima\u02c8, xukuje\u02c8 utz u c\u02c8aslemal cho ri Dios. Rajwaxic chi cuchajij paciencia, man cuban taj xa jas ri craj ri are\u02c8."
                },
                "9": {
                    "verse_nr": "9",
                    "verse": "Rajwaxic chi kas jicom ranima\u02c8 ri are\u02c8 chrij ru Lok\u02c8 Pixab ri Dios junam jas ri c\u02c8utum chuw\u00e4ch, rech ri are\u02c8 c\u00e4cowinic cuwalijisaj ri canima\u02c8 ri kachalal, queupixbaj ruc\u02c8 ri utzalaj tijonic ri man c\u02c8o t\u00e4 etzelal chupam, xukuje\u02c8 rajwaxic c\u00e4na\u02c8w chuc\u02c8utic chi are ri kas tzij ri tajin cuc\u02c8ut chquiw\u00e4ch ri winak ri xa quec\u02c8ulelanic."
                },
                "10": {
                    "verse_nr": "10",
                    "verse": "Je wa\u02c8 quinbij rumal chi e q\u02c8uia ri man queniman taj, m\u00e1s c\u02c8u na chquixol ri cojonelab aj Israel, ri quetok\u02c8in che qui banic jastak ri man c\u02c8o t\u00e4 qui pat\u00e4n. Q\u02c8uia ri c\u00e4quibij, quesubtaj c\u02c8u ri winak cumal."
                },
                "11": {
                    "verse_nr": "11",
                    "verse": "We winak ri\u02c8 rajwaxic c\u00e4tz\u02c8apix u pa qui chi\u02c8 rumal chi tajin quequituquij ri ka nan ka tat cachi\u02c8l ri calc\u02c8ual ruc\u02c8 tijonic ri man takal taj. Xa c\u00e4ca\u02c8n wa\u02c8 rech c\u00e4quich\u02c8ac puak ri q\u02c8uixbal u c\u02c8amic."
                },
                "12": {
                    "verse_nr": "12",
                    "verse": "C\u02c8o jun chque ri winak aj Creta, jun achi ri c\u00e4bix che chi are k\u02c8alajisanel, ri xubij chquij ru winakil aj Creta: \u201cRi e are\u02c8 xak c\u00e4ca\u02c8n tzij, e itzel tak winak, e jik\u02c8ab, xukuje\u02c8 e sak\u02c8orib,\u201d \u2015xcha ri\u02c8."
                },
                "13": {
                    "verse_nr": "13",
                    "verse": "Ri xubij ri achi ri\u02c8 are ri kas tzij. Rumal wa\u02c8 rajwaxic chi co queapixbaj, cheayaja\u02c8 rech kas tzij quecojonic, jicom ri canima\u02c8,"
                },
                "14": {
                    "verse_nr": "14",
                    "verse": "rech man c\u00e4quicoj t\u00e4 ri qui pucanic ri winak aj Israel ri xak pa qui jolom quepe wi, xukuje\u02c8 rech man queniman t\u00e4 che ri qui takanic ri winak ri qui yo\u02c8m can ri kas tzij re ru Lok\u02c8 Pixab ri Dios."
                },
                "15": {
                    "verse_nr": "15",
                    "verse": "Kas utz ronojel chque ri winak ri c\u00e4quichomaj xak xuwi ri utzil. Are c\u02c8u ri winak ri man utz t\u00e4 ri c\u00e4quichomaj, ri man e cojonelab taj, man c\u02c8o t\u00e4 jubik\u02c8 ri kas utz chque ri e are\u02c8. Rumal chi man utz t\u00e4 ri c\u00e4quichomaj, man utz t\u00e4 c\u02c8u ri c\u00e4quina\u02c8 pa canima\u02c8."
                },
                "16": {
                    "verse_nr": "16",
                    "verse": "We winak ri\u02c8 c\u00e4quibij chi c\u02c8o nimalaj quetambal chrij ri Dios. Are c\u02c8u rumal ri qui c\u02c8aslemal, xukuje\u02c8 ronojel ri c\u00e4ca\u02c8no, k\u02c8alaj chi man c\u00e4quibij t\u00e4 ri kas tzij. Etzeltajinak ri qui c\u02c8aslemal chuw\u00e4ch ri Dios. Man e nimanelab taj, man quecowin t\u00e4 c\u02c8ut c\u00e4ca\u02c8n ri utzil."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rajwaxic ri utzalaj tijonic ri man c\u02c8o t\u00e4 etzelal chupam - Ri at c\u02c8ut, Tito, ronojel ri catzijoj, rajwaxic je\u02c8 jas ri c\u02c8o chupam ri utzalaj tijonic ri man c\u02c8o t\u00e4 etzelal chupam."
                },
                "2": {
                    "verse_nr": "2",
                    "verse": "Cheatijoj ri achijab ri ya c\u02c8o chi qui junab chi m\u00e4quiya u wi\u02c8 ri c\u00e4quitijo, o apachique ri c\u00e4ca\u02c8no, chi man xak t\u00e4 quexi\u02c8ninic, rech nim que\u02c8il wi, xukuje\u02c8 utz ri quechomanic, man c\u00e4ca\u02c8n taj xa jas ri c\u00e4caj ri e are\u02c8. Rajwaxic chi jicom ri canima\u02c8 pa ronojel, chi e are\u02c8 utzalaj tak cojonelab, quecaj ri winak, xukuje\u02c8 nim ri qui paciencia chuch\u02c8ijic ronojel ri c\u00e4pe pa qui wi\u02c8."
                },
                "3": {
                    "verse_nr": "3",
                    "verse": "Xukuje\u02c8 cheatijoj ri ixokib ri ya c\u02c8o chi qui junab chi rajwaxic utz ri qui c\u02c8aslemal cho ri Dios, chi m\u00e4quiyac tzijtal, mek\u02c8abaric, xane rajwaxic c\u00e4quic\u02c8ut ri utzalaj no\u02c8j chquiw\u00e4ch ri niq\u02c8uiaj chic."
                },
                "4": {
                    "verse_nr": "4",
                    "verse": "Rajwaxic c\u00e4quic\u02c8ut chquiw\u00e4ch ri ac\u02c8al tak ixokib chi quecaj ri cachajil, xukuje\u02c8 quecaj tak ri cal."
                },
                "5": {
                    "verse_nr": "5",
                    "verse": "Ri ixokib ri c\u02c8o chi qui junab rajwaxic c\u00e4quiya qui no\u02c8j ri ac\u02c8al tak ixokib rech utz ri quechomanic, man c\u00e4ca\u02c8n taj xa jas ri c\u00e4caj ri e are\u02c8, ch\u02c8ajch\u02c8oj c\u02c8u ri canima\u02c8, utz c\u00e4ca\u02c8n che rilixic ri cachoch, c\u00e4ca\u02c8n utzil chque conojel, xukuje\u02c8 queniman chque ri cachajil. Je ri\u02c8 rech ri niq\u02c8uiaj winak chic, pune c\u00e4quibij tzij ri man utz taj chrij ru Lok\u02c8 Pixab ri Dios, k\u02c8alaj chi man tzij t\u00e4 ri\u02c8 ri c\u00e4quibij."
                },
                "6": {
                    "verse_nr": "6",
                    "verse": "Cheapixbaj ri alabom xukuje\u02c8, rech utz ri qui chomanic, man c\u00e4ca\u02c8n t\u00e4 c\u02c8u xa jas ri c\u00e4caj ri e are\u02c8."
                },
                "7": {
                    "verse_nr": "7",
                    "verse": "Chac\u02c8utu jun utzalaj no\u02c8j chquiw\u00e4ch ri kachalal pa ronojel ri cabano. Aretak queatijoj, xak xuwi utzalaj tijonic cac\u02c8ut chquiw\u00e4ch, xak matxi\u02c8ninic."
                },
                "8": {
                    "verse_nr": "8",
                    "verse": "Cheatzijobej ruc\u02c8 utzalaj tak tzij rech man c\u02c8o t\u00e4 jun catyajowic. Je ri\u02c8 quel na u q\u02c8uixbal apachin ri craj catuc\u02c8ulelaj, rumal chi man c\u00e4riktaj t\u00e4 ri man utz t\u00e4 u bixic chquij ri cojonelab."
                },
                "9": {
                    "verse_nr": "9",
                    "verse": "Cheapixbaj ri pat\u00e4ninelab chi c\u00e4quinimaj ronojel ri quetak wi, mec\u02c8ulelanic, xane utz quech\u02c8awic, rech utz que\u02c8il wi rumal ri qui patr\u00f3n."
                },
                "10": {
                    "verse_nr": "10",
                    "verse": "Man cuya\u02c8 taj c\u00e4ca\u02c8n elak\u02c8, xane rajwaxic chi kas jicom ri canima\u02c8 pa ronojel. Rumal c\u02c8u ri utzalaj qui c\u02c8aslemal c\u00e4k\u02c8alajin chquiw\u00e4ch ri winak chi kas tzij je\u02c8l na u nimaxic ru Lok\u02c8 Pixab ri Dios ri To\u02c8l Ke."
                },
                "11": {
                    "verse_nr": "11",
                    "verse": "Ri Dios u c\u02c8utum chi cujraj, u banom c\u02c8u tok\u02c8ob chke che ka to\u02c8ic nimalaj konojel ri uj winak."
                },
                "12": {
                    "verse_nr": "12",
                    "verse": "Rumal chi ri Dios xutok\u02c8obisaj ka w\u00e4ch, je ri\u02c8 xketamaj chi rajwaxic c\u00e4kaya can ri ojer c\u02c8aslemal ri xujc\u02c8oji wi aretak man xujniman t\u00e4 che ru Lok\u02c8 Pixab ri Dios, xukuje\u02c8 c\u00e4kaya can ri itzel tak ka rayinic. Je ri\u02c8 cujcowinic c\u00e4ka\u02c8no jachique ri utz, ri jicom, man c\u00e4ka\u02c8n t\u00e4 xa jas ri c\u00e4kaj uj, xane cujpat\u00e4nin che ri Dios pa ri ka c\u02c8aslemal waral cho we uw\u00e4chulew."
                },
                "13": {
                    "verse_nr": "13",
                    "verse": "Cujeyen c\u02c8u che ri je\u02c8lalaj k\u02c8ij ri cu\u02c8l wi ka c\u02c8ux, ri bim can chke, aretak c\u00e4pe ri nimalaj ka Dios, ri Jesucristo, ri xukuje\u02c8 are To\u02c8l Ke. C\u00e4nimarisax c\u02c8u na u k\u02c8ij aretak c\u00e4petic."
                },
                "14": {
                    "verse_nr": "14",
                    "verse": "Ri Kajaw Jes\u00fas xuya rib rech c\u00e4c\u00e4misax rumal kech che kesaxic chupam ri etzelal, xukuje\u02c8 rech cuban kas ch\u02c8ajch\u02c8oj che ri kanima\u02c8, cujoc c\u02c8u na che u winakil ri Dios, amak\u02c8el c\u02c8ut c\u00e4katij ka k\u02c8ij chubanic ronojel u w\u00e4ch utzil."
                },
                "15": {
                    "verse_nr": "15",
                    "verse": "Are wa\u02c8 ri rajwaxic queatijoj ri cojonelab che, xukuje\u02c8 rajwaxic cawalijisaj ri canima\u02c8. Cheapixbaj rech k\u02c8alaj ri man utz taj ri c\u00e4ca\u02c8no. Chac\u02c8utu\u02c8 chi c\u02c8o a takanic pa qui wi\u02c8 rech man c\u02c8o t\u00e4 c\u02c8u jun ri mat nim catril wi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waral c\u00e4kil wi ri rajwaxic pa ri qui c\u02c8aslemal ri cojonelab - Chana\u02c8taj chque ri cojonelab chi c\u00e4quiya quib pa takic chque ri k\u02c8atal tak tzij, xukuje\u02c8 chque conojel ri winak ri yo\u02c8m pa qui k\u02c8ab chi quetakan pa qui wi\u02c8. Chenimanok. Rajwaxic xukuje\u02c8 chi amak\u02c8el c\u02c8o pa canima\u02c8 ri rayinic chubanic ronojel u w\u00e4ch utzil."
                },
                "2": {
                    "verse_nr": "2",
                    "verse": "Chabij chque chi m\u00e4quiyac tzijtal chrij apachin jun winak. Rajwaxic chi quech\u02c8awic, man c\u00e4quitzucuj t\u00e4 ch\u02c8oj, xane utz canima\u02c8 chque conojel ri winak, c\u00e4quitok\u02c8obisaj c\u02c8u qui w\u00e4ch."
                },
                "3": {
                    "verse_nr": "3",
                    "verse": "Je ri\u02c8 quinbij rumal chi ri uj nimalaj konojel, nabe canok ri uj xukuje\u02c8 man xujniman t\u00e4 che ri Dios, man xoc t\u00e4 tzij pa ka jolom, jech\u02c8 ri ka chomanic, man utz t\u00e4 ri ka c\u02c8aslemal. Xka\u02c8n ronojel u w\u00e4ch ri man utz taj ri xkarayij, xa jas ri xkaj chkaw\u00e4ch. Aretak c\u02c8\u00e4 m\u00e4ja\u02c8 uj cojonelab, xka\u02c8n ri etzelal, xkarayij jastak ri man kech taj. Tzel na xekil niq\u02c8uiaj winak chic, xukuje\u02c8 tzel xujquil uj ri e are\u02c8."
                },
                "4": {
                    "verse_nr": "4",
                    "verse": "Are c\u02c8u ri Dios ri To\u02c8l Ke, xuc\u02c8ut ri rutzil chkaw\u00e4ch, xukuje\u02c8 xuc\u02c8ut chkaw\u00e4ch chi sibalaj cujraj nimalaj konojel ri uj winak."
                },
                "5": {
                    "verse_nr": "5",
                    "verse": "Je ri\u02c8 ri Are\u02c8 xujuto\u02c8. Man xuban t\u00e4 c\u02c8u wa\u02c8 rumal chi jicom ka\u02c8nom chubanic jujun tak utzil, xane xak xuwi rumal chi xel u c\u02c8ux chke. Xuch\u02c8aj ri kanima\u02c8, xresaj ri etzelal, xuban c\u02c8ac\u02c8 che ri ka c\u02c8aslemal rumal ri Lok\u02c8alaj Esp\u00edritu, je\u02c8 ta ne chi xil chi na ka w\u00e4ch jumul chic."
                },
                "6": {
                    "verse_nr": "6",
                    "verse": "Ri Dios u yo\u02c8m ri Lok\u02c8alaj Esp\u00edritu pa kanima\u02c8 rumal ri Jesucristo ri To\u02c8l Ke. Sibalaj nim c\u02c8u ri utzil ka rikom rumal."
                },
                "7": {
                    "verse_nr": "7",
                    "verse": "Je ri\u02c8 xubano, xutok\u02c8obisaj ka w\u00e4ch rech c\u00e4jicomataj na ri ka c\u02c8aslemal cho ri Dios, cujutzir c\u02c8u na ruc\u02c8, rech c\u00e4kechbej na ke ri c\u02c8aslemal ri man c\u02c8o t\u00e4 u q\u02c8uisic. Are wa\u02c8 ri keye\u02c8m."
                },
                "8": {
                    "verse_nr": "8",
                    "verse": "Ri quinbij are wa\u02c8 ri kas tzij. Cwaj c\u02c8ut chi co queapixbaj ri winak ruc\u02c8 we tzij ri\u02c8 ri quinbij chawe, rech ri winak ri quecojon che ri Dios c\u00e4quitij na qui k\u02c8ij chubanic ronojel u w\u00e4ch utzil. Ri utzil ri c\u00e4ca\u02c8n ri kachalal, e utz na, c\u02c8o qui pat\u00e4n chque conojel ri winak."
                },
                "9": {
                    "verse_nr": "9",
                    "verse": "Chaya can ri mox tak chomanic, xukuje\u02c8 ri puc ri c\u00e4tzijox chquij ri ka nan ka tat ojer. Chabij chque ri kachalal chi mech\u02c8ojin chrij ru Pixab ri Mois\u00e9s. Wa\u02c8 we ri\u02c8 man c\u02c8o t\u00e4 qui beyal, man c\u02c8o t\u00e4 c\u02c8u qui pat\u00e4n."
                },
                "10": {
                    "verse_nr": "10",
                    "verse": "We c\u02c8o jun ri tajin cucoj qui c\u02c8ux ri kachalal rech c\u00e4quitasala quib, chayaja\u02c8, chabij che chucamul oxmul chi mubana wa\u02c8. We c\u02c8u man coc ri tzij pu jolom, man c\u00e4niman t\u00e4 chawe, chawesaj bi ri winak ri\u02c8."
                },
                "11": {
                    "verse_nr": "11",
                    "verse": "Aretak jun winak je\u02c8 cuban wa\u02c8 awetam chi kas tzij sachinak ri are\u02c8. Ri etzelal ri tajin cubano, are c\u00e4c\u02c8utuwic chi are jun ajmac ri sachinak."
                },
                "12": {
                    "verse_nr": "12",
                    "verse": "Ri ap\u00f3stol Pablo cuya ri q\u02c8uisbal pixbenic che ri Tito - Aretak quintak bi ri Artemas o ri T\u00edquico awuc\u02c8, chatzucuj jas cabano rech catopan che wilic pa ri tinimit Nic\u00f3polis, rumal chi nu chomam quincanaj can chila\u02c8 pa tak ri k\u02c8ij ri sibalaj c\u02c8o tew."
                },
                "13": {
                    "verse_nr": "13",
                    "verse": "Chabana ronojel ri catcowin che chuto\u02c8ic ri Zenas ri cojol tzij, xukuje\u02c8 chuto\u02c8ic ri Apolos. Chaya ronojel ri rajwaxic chque rech c\u00e4quitakej ri qui be, xukuje\u02c8 rech c\u02c8o ronojel ri cajwataj na chque."
                },
                "14": {
                    "verse_nr": "14",
                    "verse": "Cheapixbaj ri kachalal chi chquetamaj u banic ronojel u w\u00e4ch utzil, xukuje\u02c8 rech c\u00e4quetamaj qui to\u02c8ic niq\u02c8uiaj kachalal chic, rech c\u02c8o u pat\u00e4n ri qui c\u02c8aslemal, man xak t\u00e4 lok\u02c8 quec\u02c8oji\u02c8c."
                },
                "15": {
                    "verse_nr": "15",
                    "verse": "Ri ap\u00f3stol Pablo cutak bi rutzil qui w\u00e4ch ri cojonelab, xukuje\u02c8 cuta\u02c8 tewchibal pa qui wi\u02c8 - Conojel ri e c\u02c8o wuc\u02c8 waral c\u00e4quitak bi rutzil a w\u00e4ch. Chaya rutzil qui w\u00e4ch conojel ri lok\u02c8alaj tak kachi\u02c8l cojonelab. Are ta ba\u02c8 ri Dios c\u00e4tok\u02c8obisan i w\u00e4ch ix iwonojel. Am\u00e9n."
                }
            }
        }
    }
}