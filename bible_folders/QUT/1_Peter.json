{
    "version": "QUT",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI NABE CARTA RI XUTZ\u02c8IBAJ RI SAN PEDRO - Ri ap\u00f3stol Pedro cuchap u tz\u02c8ibaxic jun carta chque ri cojonelab ri e jabuninak cho ruw\u00e4chulew - In wa\u02c8, ri Pedro, in ap\u00f3stol. In jun chque ru tako\u02c8n ri Jesucristo. Quintz\u02c8ibaj bi wa\u02c8 we wuj ri\u02c8 chiwe ix, ix ri\u02c8 ri ix jabuninak cho ruw\u00e4chulew, ri ix ri c\u02c8o pa Ponto, pa Galacia, pa Capadocia, pa Asia, xukuje\u02c8 ri ix ri c\u02c8o pa Bitinia."
                },
                "2": {
                    "verse_nr": "2",
                    "verse": "Ix ri\u02c8, ri ix cha\u02c8tal rumal ri Dios ka Tat rumal chi je wa\u02c8 ru chomam ri Are\u02c8 petinak lok. Ri ix siq\u02c8uim rumal ri Lok\u02c8alaj Esp\u00edritu rech cuban ch\u02c8ajch\u02c8oj che ri iwanima\u02c8 ruc\u02c8 ri u quiq\u02c8uel ri Jesucristo rech quixoc chunimaxic ri Are\u02c8. Are ta ba\u02c8 ri Dios sibalaj cutok\u02c8obisaj i w\u00e4ch, cubano chi kas cuxlan ri iwanima\u02c8."
                },
                "3": {
                    "verse_nr": "3",
                    "verse": "Waral c\u00e4kil wi jas ri cu\u02c8l wi ka c\u02c8ux pa ri ka c\u02c8aslemal waral cho we uw\u00e4chulew - Kaya ba\u02c8 u k\u02c8ij ri Dios ru Tat ri Kajaw Jesucristo rumal chi sibalaj xel u c\u02c8ux chke, xuban c\u02c8ac\u02c8 che ri ka c\u02c8aslemal rumal chi xc\u02c8astajisax ri Jesucristo chquixol ri c\u00e4minakib. Are c\u02c8u wa\u02c8 ri cu\u02c8l wi ka c\u02c8ux pa we c\u02c8aslemal ri\u02c8."
                },
                "4": {
                    "verse_nr": "4",
                    "verse": "Je\u02c8 xuban wa\u02c8 chke rech c\u00e4kechbej ri nimalaj utzil ri man cuya\u02c8 taj c\u00e4sach u w\u00e4ch, ri man c\u00e4tz\u02c8ilob taj, man je\u02c8 t\u00e4 cubano jas ri cuban ri cotz\u02c8ij ri xa c\u00e4chaki\u02c8jic. Ronojel wa\u02c8 are c\u02c8olotal chke chila\u02c8 chicaj rumal ri Dios."
                },
                "5": {
                    "verse_nr": "5",
                    "verse": "Rumal chi ri ix kas ix cojoninak che ri Dios, ri Are\u02c8 quixuchajij na ruc\u02c8 ri nimalaj u chuk\u02c8ab rech quirik na ru tobanic ri u chomam lok chi cuk\u02c8alajisaj na pa ri q\u02c8uisbal tak k\u02c8ij."
                },
                "6": {
                    "verse_nr": "6",
                    "verse": "Rumal c\u02c8u wa\u02c8 ri ix kas quixquicotic, pune ta ne rajwaxic chi quirik na c\u02c8\u00e4x c\u00e4mic ri\u02c8, quixoc\u02c8ow c\u02c8u na pa jalajoj u w\u00e4ch tak c\u02c8\u00e4xc\u02c8ol. Xak c\u02c8u k\u02c8atetal k\u02c8ij quirik wa\u02c8 we c\u02c8\u00e4x ri\u02c8."
                },
                "7": {
                    "verse_nr": "7",
                    "verse": "Tajin quirik wa\u02c8 we c\u02c8\u00e4x ri\u02c8 rech c\u00e4k\u02c8alajinic chi kas tzij ix cojoninak. Jas ri c\u00e4ban che ri k\u02c8\u00e4n puak c\u00e4yi\u02c8 pa ri k\u02c8ak\u02c8 che rilic we kas utz, je c\u02c8u ri\u02c8 ri ix. We quixcowinic quich\u02c8ij ri c\u02c8\u00e4x, k\u02c8alaj ri\u02c8 chi kas tzij ix cojoninak. M\u00e1s lok\u02c8 c\u02c8u wa\u02c8 ri i cojonic chuw\u00e4ch ri k\u02c8\u00e4n puak ri xa c\u00e4sach u w\u00e4ch. Utz c\u02c8u quixil na chi kas ix cojoninak, c\u00e4yi\u02c8 na i k\u02c8ij, nim quixil wi na aretak c\u00e4pe ri Jesucristo, cuc\u02c8ut na rib chkaw\u00e4ch."
                },
                "8": {
                    "verse_nr": "8",
                    "verse": "Ri ix quiwaj ri Jesucristo, pune man iwilom t\u00e4 u w\u00e4ch. C\u00e4mic c\u02c8u ri\u02c8 ri ix i cu\u02c8bam i c\u02c8ux chrij, kas quixquicot c\u02c8u na ruc\u02c8 nimalaj quicotemal ri man c\u02c8o t\u00e4 je wi, ri man quirik taj jas quiban chubixic."
                },
                "9": {
                    "verse_nr": "9",
                    "verse": "Je ri\u02c8, rumal chi i rikom ru tobanic ri Dios. Are c\u02c8u wa\u02c8 ri tajin quic\u02c8amo rumal chi quixcojonic."
                },
                "10": {
                    "verse_nr": "10",
                    "verse": "Ri k\u02c8alajisal tak re ru Lok\u02c8 Pixab ri Dios ojer, xech\u02c8aw lok chrij ri nimalaj tok\u02c8ob ri cuban na ri Are\u02c8 chiwe. Ri e are\u02c8 sibalaj xquitzucuj retamaxic wa\u02c8, xquitzucuj c\u02c8u u ch\u02c8obic jas ri cuban na ri Dios che i to\u02c8ic."
                },
                "11": {
                    "verse_nr": "11",
                    "verse": "Xquitala u tzijol jachin ri c\u00e4pe na xukuje\u02c8 jampa\u02c8 c\u00e4petic. Xk\u02c8alajisax c\u02c8u wa\u02c8 chquiw\u00e4ch rumal ri Esp\u00edritu rech ri Cristo ri c\u02c8o pa canima\u02c8. Tzare c\u02c8u wa\u02c8 xukuje\u02c8 ri xyo\u02c8w lok u bixic ri c\u02c8\u00e4xc\u02c8ol ri curik na ri Cristo, xukuje\u02c8 xubij lok chi c\u00e4nimarisax na u k\u02c8ij aretak oc\u02c8owinak chi ronojel."
                },
                "12": {
                    "verse_nr": "12",
                    "verse": "Xk\u02c8alajisax c\u02c8u chquiw\u00e4ch rumal ri Dios chi ri tajin c\u00e4quiya u bixic man are t\u00e4 chque ri e are\u02c8, xane chke uj c\u00e4mic. Are c\u02c8u wa\u02c8 ri tzijom chiwe ix cumal ri winak ri xquitzijoj ri Utzalaj Tzij re ri Evangelio ruc\u02c8 ru chuk\u02c8ab ri Lok\u02c8alaj Esp\u00edritu ri takom lok chicaj. Are sibalaj c\u00e4caj ta na ri \u00e1ngeles c\u00e4quetamaj ronojel wa\u02c8."
                },
                "13": {
                    "verse_nr": "13",
                    "verse": "Ri Dios cujusiq\u02c8uij rech c\u00e4katas kib chrij ri etzelal - Rumal ri\u02c8 rajwaxic chi kas utz chixchomanok, chichomaj na jas ri quibano, chicojo c\u02c8u ri utzalaj i chomabal. Kas chicu\u02c8ba i c\u02c8ux chrij ri nimalaj tok\u02c8ob ri cuya na ri Dios chiwe aretak c\u00e4pe na ri Jesucristo, cuc\u02c8ut c\u02c8u na rib chkaw\u00e4ch."
                },
                "14": {
                    "verse_nr": "14",
                    "verse": "Chixnimanok, miban chi c\u02c8ut ri xa i rayibal ix ri xiban can nabe aretak m\u00e4ja\u02c8 kas quiwetamaj u w\u00e4ch ri Dios."
                },
                "15": {
                    "verse_nr": "15",
                    "verse": "Xane jas ri Dios ri xixusiq\u02c8uij Are\u02c8 tastal chrij ronojel u w\u00e4ch etzelal, je\u02c8 chibana ix xukuje\u02c8 pa ronojel ri i c\u02c8aslemal, chijacha c\u02c8u iwib pu k\u02c8ab ri Dios."
                },
                "16": {
                    "verse_nr": "16",
                    "verse": "Cubij c\u02c8u ru Lok\u02c8 Pixab ri Dios ri Tz\u02c8ibtalic: \u201cChijacha iwib pa nu k\u02c8ab, chitasa iwib chrij ronojel u w\u00e4ch etzelal, rumal chi ri in, in tastal chrij ronojel u w\u00e4ch etzelal,\u201d \u2015c\u00e4cha ri tz\u02c8ibtal canok."
                },
                "17": {
                    "verse_nr": "17",
                    "verse": "We quibij \u201cka Tat\u201d che ri Dios ri junam cuban chuk\u02c8atic tzij pa qui wi\u02c8 ri winak rumal ri qui banom chquijujunal, rajwaxic ba\u02c8 chi nim quiwil wi ri Are\u02c8, chixej c\u02c8u iwib chuw\u00e4ch amak\u02c8el ronojel k\u02c8ij pa ri i c\u02c8aslemal waral cho we uw\u00e4chulew."
                },
                "18": {
                    "verse_nr": "18",
                    "verse": "Iwetam c\u02c8ut chi ri Dios xixutoro, xixresaj chupam ri c\u02c8aslemal ri man utz taj, ri man c\u02c8o t\u00e4 u pat\u00e4n, ri c\u02c8aslemal ri xic\u02c8am can chque ri i nan i tat ojer. Iwetam xukuje\u02c8 chi man are t\u00e4 ri k\u02c8\u00e4n puak, man are t\u00e4 c\u02c8u ri sak puak ri xa c\u00e4sach qui w\u00e4ch cuya\u02c8 c\u00e4yi\u02c8 wa\u02c8 che rajil we tobanic ri\u02c8 ri xiriko."
                },
                "19": {
                    "verse_nr": "19",
                    "verse": "Xane ri xtorbex iwe are ri lok\u02c8alaj u quiq\u02c8uel ri Cristo ri xyi\u02c8 che sipanic cho ri Dios je\u02c8 jas ru quiq\u02c8uel jun alaj chij ri kas utz na, ri man c\u02c8o t\u00e4 u yab."
                },
                "20": {
                    "verse_nr": "20",
                    "verse": "Ri Cristo cha\u02c8tal chi ri Are\u02c8 rumal ri Dios tzaretak m\u00e4ja\u02c8 cuban ruw\u00e4chulew. K\u02c8alajisam c\u02c8u wa\u02c8 pa tak we q\u02c8uisbal tak k\u02c8ij ri\u02c8 rech cuban utzil chiwe."
                },
                "21": {
                    "verse_nr": "21",
                    "verse": "Rumal c\u02c8u ri Cristo ri ix quixcojon che ri Dios ri xc\u02c8astajisan ri Are\u02c8 chquixol ri c\u00e4minakib, xunimarisaj c\u02c8u u k\u02c8ij. Rumal c\u02c8u ri\u02c8 ri ix quixcojon che ri Dios, chrij c\u02c8u ri Are\u02c8 c\u00e4cu\u02c8bi wi i c\u02c8ux."
                },
                "22": {
                    "verse_nr": "22",
                    "verse": "Rumal ri nimanic che ri Kas Tzij i ch\u02c8ajom ri iwanima\u02c8 rumal ri Lok\u02c8alaj Esp\u00edritu rech kas tzij quiwaj iwib chbil tak iwib nimalaj iwonojel. Kas rajwaxic ba\u02c8 quiwaj iwib chbil tak iwib. Chijiquiba ri iwanima\u02c8, chitija c\u02c8u i chuk\u02c8ab chubanic wa\u02c8."
                },
                "23": {
                    "verse_nr": "23",
                    "verse": "Yo\u02c8m c\u02c8u jun c\u02c8ac\u02c8 i c\u02c8aslemal je\u02c8 ta ne chi xil chi na i w\u00e4ch jumul chic. Are je\u02c8 i banic wa\u02c8 man cumal t\u00e4 c\u02c8u ri i nan i tat ri xa quec\u00e4mic, xane rumal ru Lok\u02c8 Pixab ri Dios ri kas c\u02c8aslic, ri man c\u00e4sach t\u00e4 u w\u00e4ch pa tak ri k\u02c8ij ri junab ri quepetic."
                },
                "24": {
                    "verse_nr": "24",
                    "verse": "Cubij c\u02c8u ru Lok\u02c8 Pixab ri Dios ri Tz\u02c8ibtalic: Conojel ri winak e je\u02c8 jas ri k\u02c8ayes, ri qui je\u02c8lal c\u02c8ut are junam ruc\u02c8ru cotz\u02c8ijal ri k\u02c8ayes. Ri k\u02c8ayes cuban chaki\u02c8j,ru cotz\u02c8ijal xa c\u00e4pulpubic."
                },
                "25": {
                    "verse_nr": "25",
                    "verse": "Are c\u02c8u ru Lok\u02c8 Pixab ri Diosc\u00e4c\u02c8oji na amak\u02c8el,man c\u00e4sach t\u00e4 u w\u00e4ch wa\u02c8,"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u2015c\u00e4cha ri tz\u02c8ibtal canok. Ri Tzij ri\u02c8 are ri Utzalaj Tzij re ri Evangelio ri xtzijox chiwe. Rumal c\u02c8u ri\u02c8 chiya ba\u02c8 can u banic ronojel u w\u00e4ch etzelal, mixsubun chic, miban xak quieb i w\u00e4ch, c\u02c8\u00e4x mina\u02c8 chquij niq\u02c8uiaj winak chic aretak c\u00e4quirik utzil, man quiyac t\u00e4 c\u02c8u tzij."
                },
                "2": {
                    "verse_nr": "2",
                    "verse": "Chibana\u02c8 jas ri cuban jun alaj ac\u02c8al ri te\u02c8 quil u w\u00e4ch, cutzucuj ru tu\u02c8 ru nan. Rajwaxic chi sibalaj que\u02c8 iwanima\u02c8 ruc\u02c8 ru Lok\u02c8 Pixab ri Dios ri je\u02c8 ta ne kas leche ri man c\u02c8o t\u00e4 yujtal ruc\u02c8, rech rumal wa\u02c8 quixq\u02c8uiyic, quirik c\u02c8u na ru tobanic ri Dios."
                },
                "3": {
                    "verse_nr": "3",
                    "verse": "Je\u02c8 chibana wa\u02c8 we kas xich\u02c8obo chi kas tzij sibalaj utz ri Kajaw Jes\u00fas."
                },
                "4": {
                    "verse_nr": "4",
                    "verse": "Waral c\u00e4kil wi chi ri Cristo are junam jas jun nimalaj abaj ri c\u00e4coj che tok\u02c8ebal re ri ja - \u00a1Chixsa\u02c8j ruc\u02c8 ri Kajaw Jes\u00fas! Pune c\u02c8asal ri Are\u02c8, are junam ruc\u02c8 jun cowilaj abaj. (Are utz na ri\u02c8 we c\u00e4coj wa\u02c8 che tok\u02c8ebal re jun nim ja.) Kas tzij c\u02c8ut, ri Are\u02c8 etzelam u w\u00e4ch cumal ri winak. Chuw\u00e4ch c\u02c8u ri Dios are ri abaj ri m\u00e1s utz na, ri nim na u k\u02c8ij, cha\u02c8tal c\u02c8u rumal ri ka Tat."
                },
                "5": {
                    "verse_nr": "5",
                    "verse": "Ri ix xukuje\u02c8, pune ix c\u02c8aslic, je\u02c8 ta ne ix abaj. Chiya ba\u02c8 che ri Dios chi quixucoj chuyaquic jun lok\u02c8alaj ja ri c\u00e4k\u02c8ijilax wi ri Are\u02c8. Ri ix c\u02c8ut, ix juch\u02c8ob sacerdotes ri i jachom iwib pu k\u02c8ab ri Dios, ix tastal c\u02c8u chrij ronojel u w\u00e4ch etzelal. Rumal c\u02c8u ri Jesucristo, ri ix quiya sipanic cho ri Dios xa jas ri c\u00e4kaj chuw\u00e4ch ri Are\u02c8, ri cuc\u02c8amowaj, jas ri cuya ri Lok\u02c8alaj Esp\u00edritu pa ri iwanima\u02c8."
                },
                "6": {
                    "verse_nr": "6",
                    "verse": "Rumal ri\u02c8 xukuje\u02c8 cubij ru Lok\u02c8 Pixab ri Dios ri Tz\u02c8ibtalic: \u00a1Chiwilampe\u02c8! C\u02c8o Jun ri quinya pa ri Si\u00f3n,je\u02c8 ta ne chi quincha\u02c8 jun abaj ri sibalaj nim u k\u02c8ij,quincoj c\u02c8u ri Are\u02c8 che tok\u02c8ebal re ri ja. Jachin c\u02c8u ri c\u00e4cojon che, man c\u00e4bison t\u00e4 ri\u02c8,xane c\u00e4quicot na ranima\u02c8,"
                },
                "7": {
                    "verse_nr": "7",
                    "verse": "\u2015c\u00e4cha ri tz\u02c8ibtal canok. Sibalaj lok\u02c8 c\u02c8u na ri Are\u02c8 chiw\u00e4ch ix, ri ix cojoninak che. Are c\u02c8u ri man quecojon taj, je\u02c8 c\u00e4bantaj na jas ri cubij ru Lok\u02c8 Pixab ri Dios ri Tz\u02c8ibtalic: Ri abaj ri man xcaj t\u00e4 ri yacal tak ja, are abaj wa\u02c8 xcoj che tok\u02c8ebal re ri ja,"
                },
                "8": {
                    "verse_nr": "8",
                    "verse": "\u2015c\u00e4cha\u02c8. Xukuje\u02c8 je\u02c8 c\u00e4bantaj na jas ri cubij: Are jun abaj ri c\u00e4quichak\u02c8ij wi quib, jun nimalaj abaj ri xa quetzak rumal,"
                },
                "9": {
                    "verse_nr": "9",
                    "verse": "\u2015c\u00e4cha ri\u02c8 ri tz\u02c8ibtal canok. Quetzak c\u02c8u ri winak we man queniman t\u00e4 che ru Lok\u02c8 Pixab ri Dios. Je\u02c8 c\u02c8u u chomam lok ri Dios wa\u02c8 chquij. Waral c\u00e4kil wi jachin tak ri e rech ri Dios - Ri ix c\u02c8ut, ix juch\u02c8ob winak ri cha\u02c8talic, ix juch\u02c8ob sacerdotes ri quixpat\u00e4nin che ri Nim Takanel, ix winak ri i jachom iwib pu k\u02c8ab ri Dios, i tasom iwib chrij ronojel u w\u00e4ch etzelal, ix c\u02c8u ri\u02c8 ri u tinimit ri Dios. Je wa\u02c8 i banic rech quitzijoj ri nimak tak cajmabal ri tajin cuban ri Dios ri xixusiq\u02c8uij rech quixel pa ri k\u02c8ekum ri ix sachinak wi, quixk\u02c8ax c\u02c8u pa ri sakil ri sibalaj cajmabal ri cuya ri Dios."
                },
                "10": {
                    "verse_nr": "10",
                    "verse": "Ri ix nabe canok man kas ix t\u00e4 jun tinimit, are c\u02c8u ri c\u00e4mic ix ri\u02c8 ri u tinimit ri Dios. Nabe canok man c\u02c8o t\u00e4 jun ri quel u c\u02c8ux chiwe. C\u00e4mic c\u02c8ut sibalaj quel u c\u02c8ux ri Dios chiwe."
                },
                "11": {
                    "verse_nr": "11",
                    "verse": "Chicojo ri i c\u02c8aslemal chupat\u00e4nixic ri Dios - Lok\u02c8alaj tak kachalal, quintzijon iwuc\u02c8 rumal chi ri ix, ix winak ri naj ix c\u02c8o wi che ri i tinimit. Quixinbochi\u02c8j chi man quiban t\u00e4 chi ri man utz taj ri craj ri iwanima\u02c8, ri itzel tak i rayinic ri quech\u02c8ojin chiwij rech quixtzak na pa mac."
                },
                "12": {
                    "verse_nr": "12",
                    "verse": "Chibana ri kas utz pa ri i c\u02c8aslemal chquixol ri winak ri m\u00e4ja\u02c8 kas quetam u w\u00e4ch ri Dios. Je ri\u02c8, pune ri e are\u02c8 c\u00e4mic quixquiyok\u02c8o, c\u00e4quibij chiwij chi ix banal tak etzelal, c\u00e4quinimarisaj c\u02c8u na u k\u02c8ij ri Dios rumal ri utzil ri quibano aretak c\u00e4pe ri Are\u02c8, cuc\u02c8ut c\u02c8u ri nimalaj u chuk\u02c8ab pa qui wi\u02c8 ri winak."
                },
                "13": {
                    "verse_nr": "13",
                    "verse": "Chiya ba\u02c8 iwib pa takic chque ri winak ri yo\u02c8m pa qui k\u02c8ab chi quetakan pi wi\u02c8 ix rech nim c\u00e4quil wi ri Kajaw Jes\u00fas. Je\u02c8 c\u02c8u quiban wa\u02c8 che ri nimalaj takanel, ri tata\u02c8 ri m\u00e1s c\u02c8o na takanic pu k\u02c8ab chquiw\u00e4ch conojel."
                },
                "14": {
                    "verse_nr": "14",
                    "verse": "Je ri\u02c8 quiban ix xukuje\u02c8 chque ri winak, ri u tako\u02c8n ri k\u02c8atal tzij, ri e takom bi chuc\u02c8\u00e4jisaxic qui w\u00e4ch ri banal tak etzelal, xukuje\u02c8 chuya\u02c8ic qui k\u02c8ij ri c\u00e4ca\u02c8n utzil."
                },
                "15": {
                    "verse_nr": "15",
                    "verse": "Are c\u02c8u u rayibal ri Dios chi quiban ri utzil rech quik\u02c8atej u w\u00e4ch ri conalaj tak qui tzij ri winak ri man c\u02c8o t\u00e4 quetam. Je ri\u02c8 man c\u00e4quirik t\u00e4 chic jas c\u00e4quibij chiwij."
                },
                "16": {
                    "verse_nr": "16",
                    "verse": "Ri ix, ix winak ri ix tzokopital chi pu k\u02c8ab ri Itzel, man rumal t\u00e4 c\u02c8u rech chi ix tzokopitalic quiban ta ri man utz taj, xane chibana\u02c8 jas ri cuban jun ri cojom che pat\u00e4nil re jun winak chic, chipat\u00e4nij ri Dios."
                },
                "17": {
                    "verse_nr": "17",
                    "verse": "Nim cheiwila wi conojel. Cheiwaj conojel ri kachalal cojonelab. Nim quiwil wi ri Dios, chixej c\u02c8u iwib chuw\u00e4ch. Nim chiwila wi ri nimalaj takanel xukuje\u02c8."
                },
                "18": {
                    "verse_nr": "18",
                    "verse": "Ri Cristo, ruc\u02c8 ri c\u02c8\u00e4x ri xuriko, xuc\u02c8ut can chkaw\u00e4ch jas ri utz c\u00e4ka\u02c8no - Ix ri\u02c8, ri ix cojom che pat\u00e4ninelab, chiya iwib pa takic chque ri i patr\u00f3n, nim c\u02c8ut cheiwila wi. Man xuwi t\u00e4 chque ri utz qui chomanic, ri quech\u02c8awic, xane je\u02c8 xukuje\u02c8 chibana chque ri e c\u02c8a\u02c8n."
                },
                "19": {
                    "verse_nr": "19",
                    "verse": "Utz c\u02c8u na ri\u02c8 we jun cuch\u02c8ij c\u02c8\u00e4x, pune man takal t\u00e4 che chi curiko, we ri are\u02c8 cuna\u02c8 pa ranima\u02c8 cho ri Dios chi man c\u02c8o t\u00e4 etzelal u banom."
                },
                "20": {
                    "verse_nr": "20",
                    "verse": "We c\u02c8u rumal ri u banic ri man utz taj c\u00e4c\u02c8\u00e4jisax i w\u00e4ch ix, \u00bfa nim c\u02c8u lo u banic wa\u02c8 chi quich\u02c8ij ri c\u02c8\u00e4x ruc\u02c8 paciencia? \u00a1Man je\u02c8 taj! We c\u02c8u ne quirik c\u02c8\u00e4x xa rumal ru banic utzil, quich\u02c8ij c\u02c8u wa\u02c8 ruc\u02c8 paciencia, are utz quil na wa\u02c8 rumal ri Dios."
                },
                "21": {
                    "verse_nr": "21",
                    "verse": "Are c\u02c8u wa\u02c8 ri ix siq\u02c8uim wi rumal ri Dios rumal chi ri Cristo xurik c\u02c8\u00e4x rumal kech uj, xuya c\u02c8u can jun utzalaj c\u02c8utbal chiw\u00e4ch rech quiban iwe jas ri xuban ri Are\u02c8."
                },
                "22": {
                    "verse_nr": "22",
                    "verse": "Ri Cristo man c\u02c8o t\u00e4 mac xubano, man xuban t\u00e4 c\u02c8u tzij che qui subic ri winak."
                },
                "23": {
                    "verse_nr": "23",
                    "verse": "Ri Are\u02c8 aretak xyok\u02c8ic, man xutzelej t\u00e4 u q\u02c8uexel ri qui tzij ri winak ruc\u02c8 yok\u02c8onic. Aretak xban c\u02c8\u00e4x che cumal ri winak, man xubij taj chi c\u00e4pe na c\u02c8\u00e4x chquij ri e are\u02c8, xane xuya can ronojel pu k\u02c8ab ri Dios ri jicom cuban chuk\u02c8atic tzij."
                },
                "24": {
                    "verse_nr": "24",
                    "verse": "Ri Cristo xuc\u02c8am bi ri ka mac pa ri u cuerpo aretak xrip cho ri cruz rech ri uj, je\u02c8 ta ne uj c\u00e4minak chi ruc\u02c8 Are\u02c8, man c\u00e4katakej t\u00e4 chi macunic, xane c\u00e4kachap u banic ri kas jicom, ri kas utz. Xsoctaj c\u02c8u ri Cristo rech ri ix quixutziric, quirik na ri c\u02c8aslemal ri kas utz."
                },
                "25": {
                    "verse_nr": "25",
                    "verse": "Ri ix nabe canok ix sachinak, je\u02c8 ta ne ix chij ri i jabum iwib. C\u00e4mic c\u02c8ut ix tzelejinak chi lok ruc\u02c8 ri Cristo. Ri Are\u02c8 quixuchajij junam jas jun ajyuk\u02c8 queuchajij ru chij. Cuchajij c\u02c8u na ri iwanima\u02c8."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waral c\u00e4kil wi jas ri rajwaxic pa ri qui c\u02c8aslemal ri e c\u02c8ulan chic - Ri ix ixokib, ri ix c\u02c8ulan chic, chixniman chque ri iwachajil. Je ri\u02c8 we ne e c\u02c8o jujun chque ri iwachajil ri man c\u00e4quicoj t\u00e4 ru Lok\u02c8 Pixab ri Dios, quecojon ta c\u02c8u ne rumal ri utzalaj i c\u02c8aslemal ix, ri ix ixokib, pune ta ne man c\u00e4tzijox t\u00e4 ru Lok\u02c8 Pixab ri Dios chque."
                },
                "2": {
                    "verse_nr": "2",
                    "verse": "Are c\u02c8u ri ix quixquilo chi ch\u02c8ajch\u02c8oj ri iwanima\u02c8, nim quiwil ri Dios, quixej c\u02c8u iwib chuw\u00e4ch."
                },
                "3": {
                    "verse_nr": "3",
                    "verse": "Ri ix ixokib rajwaxic quicoj atz\u02c8iak ri kas takal chiwe, rajwaxic c\u02c8ut chi utz u banic ri i wi\u02c8 quibano jas ri kas takalic. Man xuwi t\u00e4 quiwik iwib ruc\u02c8 k\u02c8\u00e4n puak, ruc\u02c8 chachal ri pakal rajil, man ruc\u02c8 t\u00e4 c\u02c8u atz\u02c8iak ri sibalaj pakalic."
                },
                "4": {
                    "verse_nr": "4",
                    "verse": "Xane ri kas wikobal iwib are ri c\u02c8o pa ri iwanima\u02c8. Ri kas je\u02c8lal ri man c\u00e4sach t\u00e4 u w\u00e4ch are ri utzalaj iwanima\u02c8 ri sibalaj c\u00e4jororic. We wikobal ri\u02c8 are sibalaj lok\u02c8 na wa\u02c8 chuw\u00e4ch ri Dios."
                },
                "5": {
                    "verse_nr": "5",
                    "verse": "Je\u02c8 c\u02c8u wikobal wa\u02c8 xquicoj ri ixokib ojer ri xquijach quib pu k\u02c8ab ri Dios. Ri e are\u02c8 xcu\u02c8bi qui c\u02c8ux chrij ri Dios, xukuje\u02c8 xeniman chque ri cachajil."
                },
                "6": {
                    "verse_nr": "6",
                    "verse": "Je\u02c8 jas ri nan Sara ojer xniman che ri ka mam Abraham, xubij c\u02c8u che: \u201cAt wajaw,\u201d \u2015xcha che. Ri ix, ix je\u02c8 jas ri nan Sara we quiban ri utzil, man c\u02c8o t\u00e4 c\u02c8u jas quixej wi iwib."
                },
                "7": {
                    "verse_nr": "7",
                    "verse": "Ri ix xukuje\u02c8, ri ix achijab, ri ix c\u02c8ulan chic, rajwaxic kas quichomaj na jas quiban cuc\u02c8 ri iwixokil. Nim cheiwila wi, man xak xuwi t\u00e4 rumal chi ri ixokib man junam t\u00e4 qui chuk\u02c8ab iwuc\u02c8 ix, xane rumal chi ri e are\u02c8 xukuje\u02c8 c\u00e4quechbej na ri c\u02c8aslemal ri cuya ri Dios chiwe ix rumal ri nimalaj u tok\u02c8ob. Je\u02c8 chibana wa\u02c8 rech ri Dios cuto aretak quiban orar."
                },
                "8": {
                    "verse_nr": "8",
                    "verse": "Utz que ri c\u00e4quirik c\u02c8\u00e4x xa rumal ri u banic ri utzil - M\u00e1s c\u02c8u na, china\u02c8 pa iwanima\u02c8 chi xa ix jun, ri ix nimalaj iwonojel. Chel i c\u02c8ux chbil tak iwib, chiwaj iwib junam jas ri c\u00e4ca\u02c8n ri winak ri kas e cachalal quib. Minimarisaj iwib, xane chich\u02c8abela iwib ruc\u02c8 utzil."
                },
                "9": {
                    "verse_nr": "9",
                    "verse": "Mitzelej u q\u02c8uexel ri c\u02c8\u00e4x ri c\u00e4ban chiwe, man quixyok\u02c8on t\u00e4 c\u02c8u chque ri winak ri quixquiyok\u02c8o. Xane jas ri Dios ri quixtewchinic, chixtewchin ix xukuje\u02c8 chque ri quebanow c\u02c8\u00e4x chiwe. Iwetam c\u02c8ut chi ix u siq\u02c8uim ri Dios rech quirik tewchibal."
                },
                "10": {
                    "verse_nr": "10",
                    "verse": "Je ri\u02c8 ri cubij ru Lok\u02c8 Pixab ri Dios ri Tz\u02c8ibtalic: Jachin ri craj jun utzalaj c\u02c8aslemal,c\u00e4quicot na amak\u02c8el ronojel k\u02c8ij, chujic\u02c8a ba\u02c8 ri rak\u02c8,mubij ri c\u02c8\u00e4x u bixic, xane chutz\u02c8apij ru pu chi\u02c8rech man cuban t\u00e4 tzij,"
                },
                "11": {
                    "verse_nr": "11",
                    "verse": "\u2015c\u00e4cha\u02c8. Chutasa rib chrij ri etzelal,chubana c\u02c8u ri kas utz. Chutzucuj ru banic utzil chquixol ri winak,kas c\u02c8u cutakej u banic wa\u02c8."
                },
                "12": {
                    "verse_nr": "12",
                    "verse": "Je ri\u02c8, rumal chi ri Kajaw Diosqueuchajij ri winak ri jicom canima\u02c8, xukuje\u02c8 cuto aretak c\u00e4ca\u02c8n orar,cutatabej ri c\u00e4quibij che. Are c\u02c8u ri Dios cuban u c\u02c8ulel chque ri banal tak etzelal,"
                },
                "13": {
                    "verse_nr": "13",
                    "verse": "\u2015c\u00e4cha ri\u02c8 ri tz\u02c8ibtal canok. \u00bfJachin ta c\u02c8u ne cuban c\u02c8\u00e4x chiwe we ri ix kas quitakej u banic ri utzil? \u00a1Craj man c\u02c8o taj!"
                },
                "14": {
                    "verse_nr": "14",
                    "verse": "Pune ba\u02c8 rumal ru banic ri utzil quirik c\u02c8\u00e4x, utz c\u02c8u iwe ri\u02c8. Rumal ri\u02c8 mixej iwib chquiw\u00e4ch ri quebanow c\u02c8\u00e4x chiwe, mixoc il cumal."
                },
                "15": {
                    "verse_nr": "15",
                    "verse": "Xane nim chiwila wi ri Cristo ri Iwajaw pa tak ri iwanima\u02c8. Jachin tak ri quetow chiwe jas che quicu\u02c8ba i c\u02c8ux chrij ri Cristo, ruc\u02c8 utzil chibij wa\u02c8 chque. Nim chiwila wi ri Dios, chixej ba\u02c8 iwib chuw\u00e4ch, minimarisaj c\u02c8u iwib."
                },
                "16": {
                    "verse_nr": "16",
                    "verse": "Chibana utz pa ronojel rech quina\u02c8 pa ri iwanima\u02c8 chi man c\u02c8o t\u00e4 etzelal i banom. Je ri\u02c8 ri winak ri queyok\u02c8on chiwe, ri c\u00e4quibij chi ix banal tak etzelal, ri xa c\u00e4quitze\u02c8j i w\u00e4ch rumal chi ri ix cojoninak che ri Cristo, xa quel na qui q\u02c8uixbal rumal ri c\u00e4quibij."
                },
                "17": {
                    "verse_nr": "17",
                    "verse": "We je ri\u02c8 craj ri Dios chiwe, are utz na quirik c\u02c8\u00e4x rumal ri u banic utzil chuw\u00e4ch ri quirik c\u02c8\u00e4x xa rumal ru banic etzelal."
                },
                "18": {
                    "verse_nr": "18",
                    "verse": "Are je wa\u02c8 rumal chi ri Cristo xukuje\u02c8 xurik c\u02c8\u00e4x. Rumal ri ka mac xc\u00e4m ri Are\u02c8 xa jumul rech man c\u02c8o t\u00e4 chi rajwaxic. Ri Are\u02c8 man c\u02c8o t\u00e4 u mac, xane xurik c\u02c8\u00e4x rumal kech uj, ri uj itzel tak winak, che kocsaxic ruc\u02c8 ri Dios. Kas tzij xc\u00e4m ru cuerpo, are c\u02c8u ri ranima\u02c8 man xc\u00e4m t\u00e4 wa\u02c8."
                },
                "19": {
                    "verse_nr": "19",
                    "verse": "Xe\u02c8 c\u02c8u chutzijoxic ri Utzalaj Tzij re ri Evangelio chque ri anima\u02c8aj ri e tz\u02c8apitz\u02c8oj."
                },
                "20": {
                    "verse_nr": "20",
                    "verse": "E are tak wa\u02c8 ri anima\u02c8aj quech ri winak ri man xeniman t\u00e4 che ri Dios ojer pa ru k\u02c8ijol ri ka mam No\u00e9. Ri Dios xuchajij paciencia, xereyej chi c\u00e4quiq\u02c8uex canima\u02c8, c\u00e4quiq\u02c8uex qui chomanic aretak ri ka mam No\u00e9 tajin cuban ri nimalaj barco ri c\u00e4bix \u201carca\u201d che. Man e q\u02c8uia t\u00e4 c\u02c8ut ri xquirik ru tobanic ri Dios, xane xa e wajxakib wa\u02c8 ri man xejik\u02c8 t\u00e4 pa ri ja\u02c8."
                },
                "21": {
                    "verse_nr": "21",
                    "verse": "Ri nimalaj k\u02c8ekal j\u00e4b ri xuban pa ri u k\u02c8ijol ri ka mam No\u00e9, are c\u02c8utbal chrij ri ja\u02c8 re ri kasna\u02c8 c\u00e4mic ri c\u00e4c\u02c8utuwic chi ka rikom chi ru tobanic ri Dios. Ri ja\u02c8 ri\u02c8 man c\u00e4resaj t\u00e4 c\u02c8u ru tz\u02c8ilol ri ka cuerpo, xane cubano chi c\u00e4kata\u02c8 che ri Dios chi ri Are\u02c8 cuban chke chi utz c\u00e4kana\u02c8 pa kanima\u02c8 chuw\u00e4ch. Are wa\u02c8 cubano chi c\u00e4karik ru tobanic ri Dios rumal chi xc\u02c8astajisax ri Jesucristo chquixol ri c\u00e4minakib."
                },
                "22": {
                    "verse_nr": "22",
                    "verse": "Aretak xc\u02c8astaj bic, ri Are\u02c8 xpaki chicaj, xt\u02c8uyi c\u02c8u pa ru wiqui\u00e4k\u02c8ab ri Dios. Conojel ri \u00e1ngeles, xukuje\u02c8 conojel ri nimak tak k\u02c8atal tak tzij ajuwocaj, conojel c\u02c8u ri c\u02c8o takanic pa qui k\u02c8ab rajwaxic queniman na che."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Chkajujunal, jas ri u sipam ri Dios chke, rajwaxic c\u00e4kacoj wa\u02c8 che qui to\u02c8ic niq\u02c8uiaj chic - Je c\u02c8u ri\u02c8, kachalal, we ri Cristo xurik c\u02c8\u00e4x, ri ix xukuje\u02c8 rajwaxic chi je\u02c8 i chomanic wa\u02c8, chi quirik na c\u02c8\u00e4x. Jachin c\u02c8u ri kas u rikom c\u02c8\u00e4x, man cutakej t\u00e4 chi macunic ri\u02c8."
                },
                "2": {
                    "verse_nr": "2",
                    "verse": "Ronojel c\u02c8u ri k\u02c8ij ri c\u00e4c\u02c8asi na cho ruw\u00e4chulew, man cucoj t\u00e4 chi ru c\u02c8aslemal chubanic xak jas ri craj ri are\u02c8, xane chubanic ru rayibal ri Dios."
                },
                "3": {
                    "verse_nr": "3",
                    "verse": "Chubana c\u02c8u ri\u02c8 chiwe ri xiban can pa ri ojer tak k\u02c8ij. Are c\u02c8u xiban ri qui rayinic ri winak ri man e cojoninak t\u00e4 che ri Dios. Pa tak ri k\u02c8ij ri\u02c8 xiban ronojel u w\u00e4ch etzelal, xa jachique ri utz xiwil wi, pune \u00e4was u banic wa\u02c8 cho ri Dios, xukuje\u02c8 chquiw\u00e4ch ri winak. Xiban ri itzel tak i rayinic, xiban nimalaj k\u02c8abaric, xiban nimak tak wi\u02c8m ri xixwojco\u02c8r wi, sibalaj xiya c\u02c8u u wi\u02c8 ru tijic ri ja\u02c8. Xukuje\u02c8 xeik\u02c8ijilaj jujun tak tiox ri sibalaj tzel quebelic, ri man takal t\u00e4 chiwe chi je\u02c8 quibano."
                },
                "4": {
                    "verse_nr": "4",
                    "verse": "Ri winak c\u02c8ut ri man e cojoninak taj, jun wi c\u00e4quilo chi ri ix ya man quirik t\u00e4 chi iwib cuc\u02c8 chubanic ri c\u00e4ca\u02c8n ri e are\u02c8 pa ri itzelalaj qui c\u02c8aslemal ri sibalaj man utz t\u00e4 u banic. Xa rumal ri\u02c8 c\u00e4quetzelaj i w\u00e4ch, quixquiyok\u02c8o."
                },
                "5": {
                    "verse_nr": "5",
                    "verse": "We winak ri\u02c8 c\u00e4quijach c\u02c8u na qui cuenta chuw\u00e4ch ri Jun ri c\u00e4pe na chuk\u02c8atic tzij pa qui wi\u02c8 ri e c\u02c8asc\u02c8oj, xukuje\u02c8 pa qui wi\u02c8 ri c\u00e4minakib."
                },
                "6": {
                    "verse_nr": "6",
                    "verse": "Xa rumal wa\u02c8 xukuje\u02c8 xtzijox ri Utzalaj Tzij re ri Evangelio chque ri c\u00e4minakib, rech pune xec\u02c8asi waral cho ruw\u00e4chulew, xk\u02c8at c\u02c8u tzij pa qui wi\u02c8 junam jas ri c\u00e4ban chque conojel ri winak, ri canima\u02c8 c\u02c8ut curik na ri kas c\u02c8aslemal ri man c\u02c8o t\u00e4 u q\u02c8uisic, junam jas ru c\u02c8aslemal ri Dios."
                },
                "7": {
                    "verse_nr": "7",
                    "verse": "Xa jubik\u02c8 craj chi man copan ri k\u02c8ij ri cujto\u02c8tajic, ri c\u00e4q\u02c8uis na ronojel. Miban xak jas ri quiwaj ix, xane chichomaj ba\u02c8 jas ri quibano. Kas chixoc il chubanic orar."
                },
                "8": {
                    "verse_nr": "8",
                    "verse": "Man xuwi t\u00e4 c\u02c8u wa\u02c8, xane xukuje\u02c8 sibalaj chiwaj iwib chbil tak iwib rumal chi we je ri\u02c8 quibano, quiwaj iwib, quisachala na ri i mac chbil tak iwib pune sibalaj q\u02c8uia ri i mac."
                },
                "9": {
                    "verse_nr": "9",
                    "verse": "Utz chibana che qui c\u02c8ulaxic ri queopan cho tak iwachoch. C\u02c8o ba\u02c8 jas mibij pa iwanima\u02c8 chquij."
                },
                "10": {
                    "verse_nr": "10",
                    "verse": "Chijujunal, jas ru sipam ri Dios chiwe, chicojo wa\u02c8 che qui to\u02c8ic ri kachalal. Utz chibana chucojic ri jalajoj tak tewchibal ru sipam ri Dios chiwe rumal ri nimalaj u tok\u02c8ob."
                },
                "11": {
                    "verse_nr": "11",
                    "verse": "Jachin ri c\u00e4tzijonic, chutzijoj jas ri cubij ri Dios pa ru Lok\u02c8 Pixab ri Are\u02c8. Jachin ri coc che qui to\u02c8ic niq\u02c8uiaj chic, chubana wa\u02c8 ruc\u02c8 ri chuk\u02c8ab ri yo\u02c8m che rumal ri Dios. Ronojel ri quibano, chibana wa\u02c8 chuya\u02c8ic u k\u02c8ij ri Dios rumal ri Jesucristo. Chnimarisax ba\u02c8 u k\u02c8ij ri Are\u02c8, chc\u02c8ol ta ba\u02c8 u takanic amak\u02c8el pa tak ri k\u02c8ij ri junab ri quepetic. Am\u00e9n."
                },
                "12": {
                    "verse_nr": "12",
                    "verse": "Utz ke we c\u00e4karik c\u02c8\u00e4x rumal chi uj cojoninak che ri Cristo - Lok\u02c8alaj tak kachalal, micajmaj iwib aretak c\u00e4pe ri nimalaj c\u02c8\u00e4x pi wi\u02c8 je\u02c8 ta ne chi jun wi ri tajin quic\u02c8ulmaj."
                },
                "13": {
                    "verse_nr": "13",
                    "verse": "Xane chixquicotok aretak quirik iwe ri c\u02c8\u00e4x junam jas ri xurik ri Cristo. Je ri\u02c8 rech sibalaj quixquicot na aretak c\u00e4pe ri Are\u02c8, c\u00e4k\u02c8alajin ri je\u02c8lalaj u juluwem, c\u00e4nimarisax c\u02c8u na u k\u02c8ij."
                },
                "14": {
                    "verse_nr": "14",
                    "verse": "We xa rumal ri Cristo quetzelax na i w\u00e4ch, quixyok\u02c8ic, utz c\u02c8u iwe ix. Je ri\u02c8, rumal chi ri Lok\u02c8alaj Esp\u00edritu rech ri Dios kajinak pi wi\u02c8. Kas tzij chi ri Cristo c\u00e4yok\u02c8 cumal ri winak, are c\u02c8u ri ix xa quiya u k\u02c8ij ri Are\u02c8."
                },
                "15": {
                    "verse_nr": "15",
                    "verse": "Man utz t\u00e4 ri\u02c8 we c\u02c8o jun chiwe curik c\u02c8\u00e4x rumal chi ri are\u02c8 c\u00e4c\u00e4misanic, rumal chi cuban elak\u02c8, rumal chi cuxalk\u02c8atij ri pixab, o rumal chi cunim rib chupam ri quech niq\u02c8uiaj winak chic."
                },
                "16": {
                    "verse_nr": "16",
                    "verse": "We c\u02c8u c\u02c8o jun curik c\u02c8\u00e4x xa rumal chi cojoninak che ri Cristo, c\u00e4bix \u201cCristiano\u201d che, m\u00e4q\u02c8uix ri\u02c8 ri are\u02c8, xane chuya u k\u02c8ij ri Dios rumal wa\u02c8."
                },
                "17": {
                    "verse_nr": "17",
                    "verse": "Xurik c\u02c8u ri k\u02c8ij ri c\u00e4chapletaj ru k\u02c8atic tzij pa ka wi\u02c8 uj, kachalal, uj ri\u02c8 ri uj rech ri Dios. We c\u02c8u ru k\u02c8atic tzij c\u00e4chapletaj nabe pa ka wi\u02c8 uj, \u00bfjas lo ri c\u00e4quirik na ri winak ri man queniman t\u00e4 che ri Utzalaj Tzij ri tzijom lok rumal ri Dios?"
                },
                "18": {
                    "verse_nr": "18",
                    "verse": "We ruc\u02c8 c\u02c8\u00e4x ri winak ri jicom canima\u02c8 cho ri Dios c\u00e4quirik ru tobanic ri Are\u02c8, \u00bfjas lo ri c\u00e4quirik na ri winak ri man quecojon t\u00e4 che ri Dios, ri xak e ajmaquib?"
                },
                "19": {
                    "verse_nr": "19",
                    "verse": "We c\u02c8u e c\u02c8o ri tajin c\u00e4quirik c\u02c8\u00e4x rumal chi je wa\u02c8 craj ri Dios, chquitakej ba\u02c8 u banic ri utzil, xa chquiya c\u02c8u na quib pu k\u02c8ab ri Dios ri xebanowic. Ri Are\u02c8 c\u02c8ut jicom ranima\u02c8, kas cuban na ri cubij."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ri ap\u00f3stol Pedro queupixbaj ri cojonelab - Queinpixbaj conojel ri c\u02c8amal tak qui be ri kachalal cojonelab ri ix c\u02c8o wi. Ri in xukuje\u02c8 in c\u02c8amal be junam cuc\u02c8, xukuje\u02c8 kas xinwil in ri c\u02c8\u00e4xc\u02c8ol ri xurik ri Cristo. Ri in, je\u02c8 jas ri e are\u02c8 junam quinrik na we ri u nimarisaxic u k\u02c8ij ri Cristo ri c\u00e4k\u02c8alajinic aretak c\u00e4petic."
                },
                "2": {
                    "verse_nr": "2",
                    "verse": "Cheichajij ri kachalal cojonelab ri e yo\u02c8m pa i k\u02c8ab, junam jas ri cuban jun utzalaj ajyuk\u02c8 che qui chajixic ru chij. Chibana wa\u02c8 ruc\u02c8 jun utzalaj iwanima\u02c8, xa jas ri craj ri Dios, man xak t\u00e4 rumal chi ix takom chubanic wa\u02c8. Man queichajij t\u00e4 c\u02c8u ri e are\u02c8 xak xuwi rech quich\u02c8ac puak, xane chibana wa\u02c8 rumal chi are ri kas quiwaj quibano."
                },
                "3": {
                    "verse_nr": "3",
                    "verse": "Miban iwe chque ri queichajij, xa quixtakan pa qui wi\u02c8, xane chicojo i chuk\u02c8ab rech ri i c\u02c8aslemal are jun utzalaj c\u02c8utbal chquiw\u00e4ch."
                },
                "4": {
                    "verse_nr": "4",
                    "verse": "Je ri\u02c8, aretak c\u00e4pe ri nimalaj Kajyuk\u02c8, ri Kajaw Jes\u00fas, ri ix quic\u02c8am na jun je\u02c8lalaj tojbal iwe ri man junam t\u00e4 ruc\u02c8 ri corona re u xak che\u02c8, re cotz\u02c8ij ri xa c\u00e4chaki\u02c8jic."
                },
                "5": {
                    "verse_nr": "5",
                    "verse": "Xukuje\u02c8 ri ix, alabom, chinimaj ri qui takanic ri c\u02c8amal tak i be. Chiyala iwib pa takic chbil tak iwib nimalaj iwonojel, minimarisaj c\u02c8u iwib. Cubij c\u02c8u ru Lok\u02c8 Pixab ri Dios ri Tz\u02c8ibtalic: Ri Dios cuc\u02c8ulelaj qui w\u00e4ch ri winakri c\u00e4ca\u02c8n nimal, queuto\u02c8 c\u02c8u ri man c\u00e4quinimarisaj t\u00e4 quibruc\u02c8 ri nimalaj u tok\u02c8ob ri Are\u02c8,"
                },
                "6": {
                    "verse_nr": "6",
                    "verse": "\u2015c\u00e4cha ri tz\u02c8ibtal canok. Kas china\u02c8 pa iwanima\u02c8 chi man nim t\u00e4 i banic, chiya c\u02c8u iwib pu k\u02c8ab ri ka Dios ri c\u02c8o nimalaj u chuk\u02c8ab rech ri Are\u02c8 cunimarisaj na i k\u02c8ij ix aretak curik ri k\u02c8ij."
                },
                "7": {
                    "verse_nr": "7",
                    "verse": "Ronojel ri xak quixoc wi il, chiya can wa\u02c8 pu k\u02c8ab ri Dios. Ri Are c\u02c8ut quel u c\u02c8ux chiwe, quixuto\u02c8 c\u02c8u na."
                },
                "8": {
                    "verse_nr": "8",
                    "verse": "\u00a1Chc\u02c8ol ba\u02c8 i no\u02c8j, chixc\u02c8asc\u02c8atok! Je\u02c8 chibana wa\u02c8 rumal chi ri i c\u02c8ulel ri Itzel, are je\u02c8 jas jun coj ri curak u chi\u02c8, ri sibalaj c\u00e4tio\u02c8nic, ri cutzucuj jachin ri cutijo."
                },
                "9": {
                    "verse_nr": "9",
                    "verse": "\u00a1Chik\u02c8atej u w\u00e4ch ri Itzel, kas chixcojonok! Iwetam c\u02c8ut chi ri c\u02c8\u00e4xc\u02c8ol ri tajin quirik ix, je\u02c8 xukuje\u02c8 tajin c\u00e4quirik conojel ri kachalal cho ronojel ruw\u00e4chulew."
                },
                "10": {
                    "verse_nr": "10",
                    "verse": "Aretak c\u02c8ut i rikom chi quieb oxib k\u02c8ij c\u02c8\u00e4xc\u02c8ol, ri Dios ri sibalaj cutok\u02c8obisaj ka w\u00e4ch, ri xujusiq\u02c8uij rech c\u00e4nimarisax ka k\u02c8ij junam ruc\u02c8 ri Jesucristo, cubano chi quijiquiba na ri iwanima\u02c8 chrij, cuban na tz\u02c8akat chiwe. Cuya na ri i chuk\u02c8ab, xukuje\u02c8 cubano chi kas co quixjeki na pa ri i cojonic."
                },
                "11": {
                    "verse_nr": "11",
                    "verse": "Chnimarisax ba\u02c8 u k\u02c8ij ri Are\u02c8, chc\u02c8ol c\u02c8u u takanic amak\u02c8el pa tak ri k\u02c8ij ri junab ri quepetic. Am\u00e9n."
                },
                "12": {
                    "verse_nr": "12",
                    "verse": "Ri ap\u00f3stol Pedro cuya rutzil qui w\u00e4ch ri kachalal - Nu tz\u02c8ibam bi we quieb oxib tzij ri\u02c8 chiwe ruc\u02c8 ru tobanic ri kachalal Silvano, ri wilom chi kas jicom ri ranima\u02c8. Ruc\u02c8 c\u02c8u we wuj ri\u02c8 quixinpixbaj, quink\u02c8alajisaj c\u02c8u chiw\u00e4ch chi kas tzij ri ix i rikom ri nimalaj u tok\u02c8ob ri Dios. \u00a1Chijiquiba ba\u02c8 i c\u02c8ux chrij wa\u02c8!"
                },
                "13": {
                    "verse_nr": "13",
                    "verse": "Ri kachalal cojonelab ri e c\u02c8o pa ri tinimit Babilonia, ri e cha\u02c8tal rumal ri Dios junam iwuc\u02c8 ix, c\u00e4quiya bi rutzil i w\u00e4ch. Xukuje\u02c8 ri kachalal Marcos, ri je\u02c8 ta ne nu c\u02c8ojol, cuya bi rutzil i w\u00e4ch."
                },
                "14": {
                    "verse_nr": "14",
                    "verse": "Chitz\u02c8umaj iwib chbil tak iwib aretak quiyala rutzil i w\u00e4ch. Je ri\u02c8 quibano chuc\u02c8utic chi kas quiwaj iwib chbil tak iwib. Chuxlan ta ba\u02c8 ri iwanima\u02c8 nimalaj iwonojel ri ix, ix rech ri Jesucristo. Am\u00e9n."
                }
            }
        }
    }
}