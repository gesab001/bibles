{
    "version": "QUT",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI CARTA RI XUTZ\u02c8IBAJ RI SAN PABLO CHE RI FILEM\u00d3N - Ri ap\u00f3stol Pablo cuchap u tz\u02c8ibaxic jun carta che ri kachalal Filem\u00f3n - In wa\u02c8, ri Pablo, in c\u02c8o pa che\u02c8 rumal chi tajin quintzijoj ri utzalaj tzij chrij ri Cristo Jes\u00fas. Lok\u02c8alaj Filem\u00f3n, kach ajchac chutzijoxic ru Lok\u02c8 Pixab ri Dios, quintz\u02c8ibaj bi we wuj ri\u02c8 chawe, wachi\u02c8l ri kachalal Timoteo."
                },
                "2": {
                    "verse_nr": "2",
                    "verse": "Xukuje\u02c8 quintz\u02c8ibaj bi we wuj ri\u02c8 chque ri kachalal cojonelab ri c\u00e4quimulij quib cho awachoch, che ri kachalal chichu\u02c8 ri nan Apia, xukuje\u02c8 che ri Arquipo ri jun kuc\u02c8 pa ri chac chutzijoxic ru Lok\u02c8 Pixab ri Dios."
                },
                "3": {
                    "verse_nr": "3",
                    "verse": "Are ta ba\u02c8 ri Dios ka Tat xukuje\u02c8 ri Kajaw Jesucristo cutok\u02c8obisaj na i w\u00e4ch, cubano chi cuxlan iwanima\u02c8."
                },
                "4": {
                    "verse_nr": "4",
                    "verse": "Ri ap\u00f3stol Pablo c\u00e4ch\u02c8aw chrij ru c\u02c8aslemal ri Filem\u00f3n - Ri at, Filem\u00f3n, amak\u02c8el aretak quinxuqui\u02c8c, catna\u02c8taj chwe quinban orar pa wi\u02c8, quinya maltioxinic che ri ka Dios."
                },
                "5": {
                    "verse_nr": "5",
                    "verse": "Je ri\u02c8 quinbano rumal chi nu tom u tzijol chi kas tzij at cojoninak che ri Cristo Jes\u00fas, xukuje\u02c8 chi sibalaj cawaj ri Are\u02c8, man xuwi t\u00e4 c\u02c8u ri Are\u02c8, xane xukuje\u02c8 queawaj ri e rech ri Dios. E are wa\u02c8 ri e cojoninak che ri Cristo Jes\u00fas."
                },
                "6": {
                    "verse_nr": "6",
                    "verse": "Aretak quinban orar, quinta\u02c8 che ri Dios chi ri e cojoninak che ri Jes\u00fas rumal ri a cojonic man xuwi t\u00e4 c\u00e4quirik na que ri tewchibal ru yo\u02c8m ri Cristo Jes\u00fas pa ri ka c\u02c8aslemal, xane xukuje\u02c8 kas c\u00e4quich\u02c8ob na m\u00e1s jas ri\u02c8 ri utzil ri yo\u02c8m chke uj ri uj cojonelab."
                },
                "7": {
                    "verse_nr": "7",
                    "verse": "Lok\u02c8alaj wachalal, sibalaj quinquicotic, sibalaj walijisam ri wanima\u02c8 rumal ri rutzil awanima\u02c8 at chque conojel, xukuje\u02c8 rumal chi a yo\u02c8m jororemal che ri canima\u02c8 ri cojonelab."
                },
                "8": {
                    "verse_nr": "8",
                    "verse": "Ri ap\u00f3stol Pablo cuta\u02c8 tok\u02c8ob che ri Filem\u00f3n puwi\u02c8 ri On\u00e9simo - Ri in, pune in ap\u00f3stol, jun chque ru tako\u02c8n ri Jesucristo, pune c\u02c8o takanic pa nu k\u02c8ab che a takic che jachique ri rajwaxic cabano,"
                },
                "9": {
                    "verse_nr": "9",
                    "verse": "xa c\u02c8u jun tok\u02c8ob quinta\u02c8 chawe rumal ri rutzil wanima\u02c8 chawe. In wa\u02c8, ri Pablo, in nim winak chic, c\u00e4mic c\u02c8ut in c\u02c8o pa che\u02c8 rumal ru tzijoxic ri Cristo Jes\u00fas."
                },
                "10": {
                    "verse_nr": "10",
                    "verse": "Quinta\u02c8 jun tok\u02c8ob chawe puwi\u02c8 ri On\u00e9simo. Ri On\u00e9simo je\u02c8 ta ne chi are kas nu c\u02c8ojol. Je ri\u02c8, rumal chi ri are\u02c8 xcojon che ri Cristo waral pa che\u02c8 rumal ri xintzijoj che."
                },
                "11": {
                    "verse_nr": "11",
                    "verse": "Nabe canok ri On\u00e9simo xc\u02c8oji che pat\u00e4nil awe, man c\u02c8o t\u00e4 c\u02c8u jas ri kas xatuto\u02c8 wi. C\u00e4mic chi c\u02c8ut sibalaj nim c\u00e4tob wi, man xuwi t\u00e4 chawe at, xane xukuje\u02c8 chwe in."
                },
                "12": {
                    "verse_nr": "12",
                    "verse": "Quintak chi bi jumul awuc\u02c8. Chac\u02c8ulaj ba\u02c8 je\u02c8 ta ne chi are ri in quinac\u02c8ulaj rumal chi que\u02c8 wanima\u02c8 ruc\u02c8."
                },
                "13": {
                    "verse_nr": "13",
                    "verse": "Ri in c\u02c8ut, are ta cwaj chi c\u00e4canaj can na wuc\u02c8, rech quinupat\u00e4nij na che a q\u02c8uexw\u00e4ch waral pa ri che\u02c8 jawije\u02c8 in tz\u02c8aptal wi rumal ru tzijoxic ri Utzalaj Tzij re ri Evangelio."
                },
                "14": {
                    "verse_nr": "14",
                    "verse": "Man cwaj t\u00e4 c\u02c8ut quinbij chi rajwaxic quinato\u02c8 we ta mat junam ra chomanic wuc\u02c8. Je ri\u02c8 rech ri tok\u02c8ob ri caban chwe, man xak t\u00e4 at tok\u02c8le\u02c8m che, xane caban na ri tok\u02c8ob ri c\u00e4pe pa rawanima\u02c8."
                },
                "15": {
                    "verse_nr": "15",
                    "verse": "Craj ne ri On\u00e9simo xatuya na canok quieb oxib k\u02c8ij rech aretak c\u00e4tzelej chi na bic, c\u00e4jeki na awuc\u02c8 amak\u02c8el, man quel t\u00e4 chi na bic."
                },
                "16": {
                    "verse_nr": "16",
                    "verse": "Man c\u00e4c\u02c8oji t\u00e4 chi na awuc\u02c8 xa jas jun pat\u00e4ninel, xane c\u00e4c\u02c8oji awuc\u02c8 rech c\u02c8o na ri catuto\u02c8 wi chuw\u00e4ch jun pat\u00e4ninel. Je\u02c8 cuban na jas jun lok\u02c8alaj kachalal cojonel. Ri in, sibalaj lok\u02c8 ri On\u00e9simo chnuw\u00e4ch, ri at c\u02c8ut xukuje\u02c8 rajwaxic sibalaj lok\u02c8 cawil wi. Man xak t\u00e4 jun winak ri On\u00e9simo, xane xukuje\u02c8 jun kas kachalal rumal chi junam uj cojoninak che ri Kajaw Jesucristo."
                },
                "17": {
                    "verse_nr": "17",
                    "verse": "Je c\u02c8u ri\u02c8, ri at awetam ya\u02c8 chi in awachi\u02c8l. Rumal ri\u02c8 chac\u02c8ulaj ba\u02c8 ri On\u00e9simo, je\u02c8 ta ne chi are ri in quinac\u02c8ulaj."
                },
                "18": {
                    "verse_nr": "18",
                    "verse": "We c\u02c8o jun c\u02c8\u00e4x u banom chawe, we ne c\u02c8o u c\u02c8as awuc\u02c8, chatok\u02c8ij chwe in. Ri in quintoj na wa\u02c8."
                },
                "19": {
                    "verse_nr": "19",
                    "verse": "In wa\u02c8, ri Pablo, quintz\u02c8ibaj bi we wuj ri\u02c8 chawe. Chawilampe\u02c8 chi are wa\u02c8 ri nu tz\u02c8ib. In quintojowic. Xukuje\u02c8 cuya\u02c8 quinna\u02c8taj chawe, chi ri at xukuje\u02c8 c\u02c8o a c\u02c8as pa nu k\u02c8ab. Ri a c\u02c8as are ra c\u02c8aslemal ruc\u02c8 ri Dios, rumal chi xintzijoj ru Lok\u02c8 Pixab ri Dios chawe, xatcojonic."
                },
                "20": {
                    "verse_nr": "20",
                    "verse": "Je\u02c8, wachalal, chabana we tok\u02c8ob ri\u02c8 chwe, at cojoninak c\u02c8u che ri Kajaw Jesucristo. Chaya jororemal che ri wanima\u02c8, at wachalal ya\u02c8 rumal ri Cristo."
                },
                "21": {
                    "verse_nr": "21",
                    "verse": "Quintz\u02c8ibaj bi we wuj ri\u02c8 chawe, wetam c\u02c8ut chi catnimanic. Wetam chi nim na ri tok\u02c8ob cabano chuw\u00e4ch ri nu bim chawe."
                },
                "22": {
                    "verse_nr": "22",
                    "verse": "Xukuje\u02c8 quinbij apanok: Chabana tok\u02c8ob, chabana u banic jun c\u02c8olibal ri quinc\u02c8oji wi. Cu\u02c8l nu c\u02c8ux chrij ri Dios chi rumal ri oraci\u00f3n ri quiban pa nu wi\u02c8, ri Are\u02c8 cuya na chiwe chi quinopan chi na iwuc\u02c8."
                },
                "23": {
                    "verse_nr": "23",
                    "verse": "Ri ap\u00f3stol Pablo cuya rutzil qui w\u00e4ch ri kachalal, cuta\u02c8 tewchibal pa qui wi\u02c8 - Cutak bi rutzil a w\u00e4ch ri Epafras, ri wach ajpache\u02c8 rumal chi tajin cutzijoj ri Utzalaj Tzij chrij ri Cristo Jes\u00fas."
                },
                "24": {
                    "verse_nr": "24",
                    "verse": "Xukuje\u02c8 ri Marcos, ri Aristarco, ri Demas, ri Lucas c\u00e4quitak bi rutzil a w\u00e4ch. E are tak wa\u02c8 quetob chwe chutzijoxic ru Lok\u02c8 Pixab ri Dios."
                },
                "25": {
                    "verse_nr": "25",
                    "verse": "Are ta ba\u02c8 ri Kajaw Jesucristo c\u00e4tok\u02c8obisan i w\u00e4ch ix iwonojel. Am\u00e9n."
                }
            }
        }
    }
}