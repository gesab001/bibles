{
    "version": "QUT",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI UROX CARTA RI XUTZ\u02c8IBAJ RI SAN JUAN - Ri ap\u00f3stol Juan c\u00e4quicotic rumal ri utzil ri cuban ri lok\u02c8alaj rachi\u02c8l Gayo - In wa\u02c8, in c\u02c8amal qui be ri cojonelab, ri ya in nim winak chic. Quintz\u02c8ibaj bi wa\u02c8 we wuj ri\u02c8 chawe at, lok\u02c8alaj wachi\u02c8l Gayo, rumal chi kas tzij at lok\u02c8 chnuw\u00e4ch."
                },
                "2": {
                    "verse_nr": "2",
                    "verse": "Lok\u02c8alaj wachalal, tajin quinban orar, quinta\u02c8 c\u02c8u che ri Dios chi man xak t\u00e4 catyawajic, xane chi utz caban na pa ronojel, junam jas ri utzalaj a c\u02c8aslemal chuw\u00e4ch ri Dios."
                },
                "3": {
                    "verse_nr": "3",
                    "verse": "Sibalaj xinquicotic aretak xebul jujun kachalal wuc\u02c8 waral, xquitzijoj c\u02c8u chwe chi sibalaj jicom ri awanima\u02c8 chunimaxic ri Kas Tzij, chi kas catakej u banic ri cubij ru Lok\u02c8 Pixab ri Dios pa ronojel ri cabano."
                },
                "4": {
                    "verse_nr": "4",
                    "verse": "Man c\u02c8o t\u00e4 c\u02c8u jas ri cuya nimalaj quicotemal chwe je\u02c8 jas ri u tzijol ri quinto chi ri cojonelab, ri je\u02c8 ta ne e walc\u02c8ual in, tajin c\u00e4quitakej ri Kas Tzij pa ri qui c\u02c8aslemal."
                },
                "5": {
                    "verse_nr": "5",
                    "verse": "Lok\u02c8alaj wachalal, sibalaj utz ri\u02c8 ri tajin caban che qui to\u02c8ic ri kachalal, che qui pat\u00e4nixic pa ronojel, m\u00e1s c\u02c8u na chque ri kachalal ri craj naj quepe wi, ri man awetam t\u00e4 qui w\u00e4ch."
                },
                "6": {
                    "verse_nr": "6",
                    "verse": "We kachalal ri\u02c8 qui bim chque ri kachalal cojonelab ri e c\u02c8o waral chi sibalaj e lok\u02c8 chaw\u00e4ch. Chabana ba\u02c8 tok\u02c8ob, chaya bi ronojel ri cajwataj chque che ri qui binem rumal chi utz c\u00e4ril wi wa\u02c8 ri Dios. Je ri\u02c8 quecowinic c\u00e4quitakej ri qui be."
                },
                "7": {
                    "verse_nr": "7",
                    "verse": "Ri e are\u02c8 c\u02c8ut e elinak bic chupat\u00e4nixic ri Jesucristo. Man c\u02c8o t\u00e4 c\u02c8u jas qui c\u02c8amom chque ri winak ri man e cojonelab taj che qui to\u02c8ic quib."
                },
                "8": {
                    "verse_nr": "8",
                    "verse": "Rumal ri\u02c8 rajwaxic chi ri uj c\u00e4kaya ri rajwaxic chque. Je ri\u02c8 tajin quekato\u02c8 chutzijoxic ri Kas Tzij re ru Lok\u02c8 Pixab ri Dios."
                },
                "9": {
                    "verse_nr": "9",
                    "verse": "Waral c\u00e4kil wi ri itzelalaj u no\u02c8j ri Di\u00f3trefes - Ri in xintz\u02c8ibaj bi jun wuj chque ri kachalal cojonelab chila\u02c8 iwuc\u02c8, are c\u02c8u ri Di\u00f3trefes man cunimaj t\u00e4 ri cujtakan wi rumal chi ri are\u02c8 cuban nimal, craj chi xak xuwi ri are\u02c8 coc che c\u02c8amal qui be ri kachalal cojonelab."
                },
                "10": {
                    "verse_nr": "10",
                    "verse": "Rumal ri\u02c8, aretak quinopan iwuc\u02c8, quinbij na ronojel ri tajin cuban ri are\u02c8 chquiw\u00e4ch ri kachalal cojonelab. Ri are\u02c8 cubij ri man utz taj, xak banal tzij ri\u02c8 ri cuyac tzij chkij. Man c\u00e4cu\u02c8bi t\u00e4 u c\u02c8ux ruc\u02c8 wa\u02c8, xane xukuje\u02c8 man queuc\u02c8ulaj t\u00e4 ri kachalal ri queopan che qui solixic ri cojonelab. Jachin c\u02c8u tak ri quec\u02c8ulanic, cubij chque chi man cuya\u02c8 taj quequic\u02c8ulaj ri kachalal, te c\u02c8u ri\u02c8 queresaj bi chquixol ri kachalal cojonelab."
                },
                "11": {
                    "verse_nr": "11",
                    "verse": "Lok\u02c8alaj wachalal, maban awe ri itzel tak qui no\u02c8j niq\u02c8uiaj chic, xane chabana awe ri utzalaj tak no\u02c8j. Jachin ri cuban ri kas utzil, are rech ri Dios wa\u02c8. Jachin c\u02c8u ri cuban ri man utz taj, man kas retam t\u00e4 u w\u00e4ch ri Dios ri\u02c8."
                },
                "12": {
                    "verse_nr": "12",
                    "verse": "Waral c\u00e4kil wi chi ri Demetrio cuban ri kas utzil - Conojel c\u00e4quibij chi ri Demetrio are utzalaj winak. Je ri\u02c8 xukuje\u02c8 ri Kas Tzij re ru Lok\u02c8 Pixab ri Dios je\u02c8 cuk\u02c8alajisaj wa\u02c8 chrij. Ri uj xukuje\u02c8 c\u00e4kak\u02c8alajisaj chi kas tzij ronojel wa\u02c8. \u00a1Ri ix c\u02c8ut iwetam chi ri c\u00e4kabij are ri kas tzij!"
                },
                "13": {
                    "verse_nr": "13",
                    "verse": "Ri ap\u00f3stol Juan cuya bi rutzil qui w\u00e4ch ri kachalal - Ri in c\u02c8ut, c\u02c8o q\u02c8uia ri cwaj quinbij chawe, man cwaj t\u00e4 c\u02c8ut xak quintz\u02c8ibaj bi wa\u02c8 cho jun wuj."
                },
                "14": {
                    "verse_nr": "14",
                    "verse": "Je ri\u02c8, rumal chi quinweyej na chi quinwil a w\u00e4ch chanim. Aretak c\u00e4karik kib cuya\u02c8 cujtzijon na chwinakil chrij ronojel."
                }
            }
        }
    }
}