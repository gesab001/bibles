{
    "version": "QUT",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI UCAB CARTA RI XUTZ\u02c8IBAJ RI SAN PABLO CHQUE RI COJONELAB AJ TESAL\u00d3NICA - Ri ap\u00f3stol Pablo cuchap u tz\u02c8ibaxic jun carta chic chque ri kachalal cojonelab aj Tesal\u00f3nica - In wa\u02c8, ri Pablo, wachi\u02c8l ri Silvano ruc\u02c8 ri Timoteo, tajin quintz\u02c8ibaj bi we wuj ri\u02c8 chiwe ix, kachalal, ix ri\u02c8 ri cojonelab ri c\u02c8o pa ri tinimit Tesal\u00f3nica, ri xa ix jun ruc\u02c8 ri Dios ka Tat xukuje\u02c8 ri Kajaw Jesucristo."
                },
                "2": {
                    "verse_nr": "2",
                    "verse": "Are ta ba\u02c8 ri Dios ka Tat xukuje\u02c8 ri Kajaw Jesucristo cutok\u02c8obisaj i w\u00e4ch, cuban c\u02c8ut chi cuxlan ri iwanima\u02c8."
                },
                "3": {
                    "verse_nr": "3",
                    "verse": "Waral c\u00e4kil wi chi ri Dios cuk\u02c8at na tzij pa qui wi\u02c8 ri ajmaquib aretak c\u00e4pe ri Cristo - Kachalal, rajwaxic ba\u02c8 chi amak\u02c8el cujmaltioxin che ri Dios rumal iwech. Ya\u02c8talic chi je\u02c8 c\u00e4ka\u02c8n wa\u02c8 rumal chi kas tzij tajin c\u00e4q\u02c8uiy ri i cojonic, xukuje\u02c8 rumal chi ri ix chijujunal sibalaj lok\u02c8 na quiwil wi iwib nimalaj iwonojel, ronojel k\u02c8ij c\u02c8ut tajin c\u00e4nimar ri rutzil iwanima\u02c8 chbil tak iwib."
                },
                "4": {
                    "verse_nr": "4",
                    "verse": "Je ri\u02c8 chi ri uj sibalaj cujquicotic, c\u00e4katzijoj ri i banic jawije\u02c8 ri queriktaj wi ri e cojoninak che ri Dios. Cujquicot chubixic jas ri tajin quibano, quich\u02c8ij ri c\u02c8\u00e4x ri c\u00e4ban chiwe cumal niq\u02c8uiaj winak chic, xukuje\u02c8 quich\u02c8ij ri bis ri quiriko. C\u00e4katzijoj c\u02c8ut chi sibalaj c\u02c8o ri i cojonic che ri Dios, jicom c\u02c8u iwanima\u02c8 pa ronojel ri quic\u02c8ulmaj."
                },
                "5": {
                    "verse_nr": "5",
                    "verse": "Ronojel wa\u02c8 we c\u02c8\u00e4x ri\u02c8 ri tajin quiriko cuc\u02c8ut chkaw\u00e4ch chi jicom cuban ri Dios chuk\u02c8atic tzij. Je ri\u02c8, rech takal chiwe quixc\u02c8oji ruc\u02c8 ri Dios, c\u00e4takan c\u02c8u ri Are\u02c8 pi wi\u02c8. Rumal c\u02c8u rech wa\u02c8 tajin quirik c\u02c8\u00e4x."
                },
                "6": {
                    "verse_nr": "6",
                    "verse": "We winak ri\u02c8 ri tajin quebanow c\u02c8\u00e4x chiwe, takal c\u02c8ut chi c\u00e4c\u02c8\u00e4jisax na qui w\u00e4ch wa\u02c8 rumal ri Dios. Cuban c\u02c8u na ri Are\u02c8 chi c\u00e4quirik c\u02c8\u00e4x chuq\u02c8uexel ri xca\u02c8n chiwe."
                },
                "7": {
                    "verse_nr": "7",
                    "verse": "Are c\u02c8u ri ix ri i rikom c\u02c8\u00e4x, cuban na ri Dios chi cuxlan ri iwanima\u02c8 junam jas ri cuban chke uj. Aretak cuc\u02c8ut na rib ri Kajaw Jes\u00fas, sutim rij ruc\u02c8 u xak k\u02c8ak\u02c8 c\u00e4kaj lok chicaj, e rachi\u02c8l ri \u00e1ngeles rech Are\u02c8 ri sibalaj c\u02c8o qui chuk\u02c8ab."
                },
                "8": {
                    "verse_nr": "8",
                    "verse": "Aretak c\u00e4petic, cuya na ri tojbal que ri winak ri man xecojon t\u00e4 che ri Dios, ri man xeniman t\u00e4 che ri Utzalaj Tzij re ri Evangelio chrij ri Kajaw Jesucristo."
                },
                "9": {
                    "verse_nr": "9",
                    "verse": "We winak ri\u02c8 c\u00e4quitoj na ru q\u02c8uexel ri qui mac, c\u00e4sach na qui w\u00e4ch, sibalaj nim ri c\u02c8\u00e4x ri c\u00e4quiriko, man c\u02c8o t\u00e4 c\u02c8u u q\u02c8uisic. Quesax bi ri e are\u02c8 chuw\u00e4ch ri Kajaw Jes\u00fas, naj queyi\u02c8 wi na che ri Are\u02c8. Xukuje\u02c8 naj quec\u02c8oji wi che ri je\u02c8lalaj juluwem rech ri nimalaj u chuk\u02c8ab ri Jes\u00fas."
                },
                "10": {
                    "verse_nr": "10",
                    "verse": "Je\u02c8 c\u00e4quic\u02c8ulmaj na wa\u02c8 pa ri k\u02c8ij ri c\u00e4pe ri Jes\u00fas rech c\u00e4nimarisax u k\u02c8ij cumal ri e rech ri Are\u02c8, xukuje\u02c8 c\u00e4cajmax na u w\u00e4ch cumal ri e cojoninak che, c\u00e4yi\u02c8 c\u02c8u u k\u02c8ij. Ri ix xukuje\u02c8, rumal chi ix cojoninak che ri tzij ri ka k\u02c8alajisam chiw\u00e4ch, quixc\u02c8oji na cuc\u02c8 ri niq\u02c8uiaj cojonelab."
                },
                "11": {
                    "verse_nr": "11",
                    "verse": "Xa c\u02c8u rumal wa\u02c8 amak\u02c8el c\u00e4ka\u02c8n orar pi wi\u02c8, c\u00e4kata\u02c8 che ri ka Dios chi cubano chi kas takal chiwe chi ix siq\u02c8uim rumal ri Are\u02c8. Xukuje\u02c8 c\u00e4kata\u02c8 che ri Dios chi ru chuk\u02c8ab cuya ta na chiwe chi quixcowinic quiban ronojel u w\u00e4ch utzil ri i chomam u banic, xukuje\u02c8 ronojel utzalaj chac ri tajin quibano rumal chi kas quixcojon che ri Dios."
                },
                "12": {
                    "verse_nr": "12",
                    "verse": "Je ri\u02c8, rech rumal iwech ix c\u00e4yi\u02c8 na u k\u02c8ij ri Kajaw Jesucristo, xukuje\u02c8 ri ix c\u00e4yi\u02c8 na i k\u02c8ij rumal ri Are\u02c8. Je\u02c8 c\u00e4ban na wa\u02c8 chiwe rumal chi tok\u02c8obisam i w\u00e4ch rumal ri ka Dios, rumal ri Kajaw Jesucristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Waral c\u00e4kil wi ri cuban ri itzelalaj achi ri cuyac rib chrij ri Dios - Kachalal, c\u00e4kaj c\u00e4kabij chiwe ri c\u00e4c\u02c8ulmataj na aretak curik ru petbal ri Kajaw Jesucristo, aretak c\u00e4pe che ka mulixic bi ruc\u02c8."
                },
                "2": {
                    "verse_nr": "2",
                    "verse": "Quixkabochi\u02c8j chi mat ruc\u02c8 jubik\u02c8 quiq\u02c8uex i chomanic, cuban quieb i c\u02c8ux, quixej iwib rumal jun winak ri cubij chi c\u00e4ch\u02c8aw ri Lok\u02c8alaj Esp\u00edritu pa ranima\u02c8, c\u02c8o c\u02c8u jas cubij chiwe, o rumal ri quito chi c\u00e4tzijoxic, o rumal jun wuj ri je\u02c8 ta ne uj ri uj takowinak bic, ri cubij chi ri k\u02c8ij ri c\u00e4pe ri Kajaw Jes\u00fas petinak chic pa ka wi\u02c8."
                },
                "3": {
                    "verse_nr": "3",
                    "verse": "C\u02c8o ba\u02c8 jachin jun winak mubano chi quixsubtajic. Nabe c\u02c8ut chuw\u00e4ch ru petbal ri Jes\u00fas c\u00e4quiyac na quib ri winak chrij ri Dios, cuc\u02c8ut na rib ri achi ri banal etzelal ri cuban u c\u02c8ulel che ri Dios. We achi ri\u02c8 k\u02c8atom tzij puwi\u02c8 chi c\u00e4sach na u w\u00e4ch."
                },
                "4": {
                    "verse_nr": "4",
                    "verse": "Ri achi ri\u02c8 cuyac na rib, cuban na c\u02c8ulel che ronojel ri c\u00e4na\u02c8tabex wi ri Dios, o c\u00e4k\u02c8ijilax wi. C\u00e4cu\u02c8bi na pa ri nimalaj rachoch Dios, je\u02c8 ta ne chi are Dios. Cuban na chbil rib chi are Dios."
                },
                "5": {
                    "verse_nr": "5",
                    "verse": "\u00bfA mat c\u00e4na\u02c8taj chiwe chi aretak xinc\u02c8oji iwuc\u02c8 xinbij wa\u02c8 chiwe?"
                },
                "6": {
                    "verse_nr": "6",
                    "verse": "C\u00e4mic c\u02c8ut iwetam jas ri\u02c8 ri k\u02c8ateninak, je ri\u02c8 chi man kas u c\u02c8utum t\u00e4 rib we itzelalaj achi c\u00e4mic ri\u02c8. C\u02c8\u00e4 te c\u02c8u ri\u02c8 kas cuc\u02c8ut na rib ri banal etzelal aretak curik ru k\u02c8ijol."
                },
                "7": {
                    "verse_nr": "7",
                    "verse": "K\u02c8alaj chi c\u02c8ut chi ri itzelalaj u chomanic ri itzel ri c\u02c8u\u02c8talic tajin c\u00e4chacun chic pa tak ri canima\u02c8 ri winak c\u00e4mic. Xuwi reye\u02c8m chi quesax ri k\u02c8ateninak rech kas cuc\u02c8ut rib."
                },
                "8": {
                    "verse_nr": "8",
                    "verse": "Aretak c\u02c8ut esam chic ri k\u02c8ateninak, cuc\u02c8ut na rib ri achi ri banal etzelal ri cuyac na rib chrij ri Dios. C\u00e4c\u00e4misax na rumal ri Kajaw Jes\u00fas ruc\u02c8 ri ruxlab, c\u00e4sachisax na u w\u00e4ch ruc\u02c8 ru c\u02c8utic rib ri Jes\u00fas aretak c\u00e4petic."
                },
                "9": {
                    "verse_nr": "9",
                    "verse": "We achi ri\u02c8, are ri Satan\u00e1s c\u00e4takow na lok. C\u00e4pe na ruc\u02c8 nimalaj chuk\u02c8ab, cuban na nimak tak c\u02c8utbal, xukuje\u02c8 cajmabal. Man kas tzij t\u00e4 c\u02c8ut ri cubano."
                },
                "10": {
                    "verse_nr": "10",
                    "verse": "Cucoj na ronojel u w\u00e4ch itzel tak subunic che qui subic ri winak ri c\u00e4sach na qui w\u00e4ch. C\u00e4sach na qui w\u00e4ch rumal chi man xcaj t\u00e4 ri kas tzij, man xquic\u02c8amowaj t\u00e4 c\u02c8u wa\u02c8 rech c\u00e4quirik ru tobanic ri Dios."
                },
                "11": {
                    "verse_nr": "11",
                    "verse": "Rumal ri\u02c8 ri Dios cuya na chque chi quesubtaj rumal ri man kas tzij taj, chi ri e are\u02c8 quecojon chque ri banow tzij."
                },
                "12": {
                    "verse_nr": "12",
                    "verse": "Je ri\u02c8 rech c\u00e4k\u02c8at na tzij pa qui wi\u02c8 chi c\u00e4c\u02c8\u00e4jisax na qui w\u00e4ch conojel ri man e cojoninak t\u00e4 che ri kas tzij, xane are benak canima\u02c8 ruc\u02c8 ru banic ri etzelal."
                },
                "13": {
                    "verse_nr": "13",
                    "verse": "Waral c\u00e4bix wi chque ri kachalal chi e cha\u02c8talic rech c\u00e4quirik ru tobanic ri Dios - Kachalal, ri ix sibalaj quixraj ri Kajaw Jesucristo. Ri uj c\u02c8ut c\u00e4kana\u02c8 pa kanima\u02c8 chi rajwaxic c\u00e4kaya maltioxinic amak\u02c8el che ri Dios rumal iwech, rumal chi tzojer lok ix c\u02c8o chquixol ri xecha\u02c8 nabe rumal ri Dios rech quirik ru tobanic. Quirik c\u02c8u ru tobanic ri Dios rumal ri Lok\u02c8alaj Esp\u00edritu ri xuban ch\u02c8ajch\u02c8oj che ri iwanima\u02c8, xukuje\u02c8 rumal chi xixcojon che ri kas tzij."
                },
                "14": {
                    "verse_nr": "14",
                    "verse": "Ri Dios c\u02c8ut xixusiq\u02c8uij rech quirik ru tobanic ri Are\u02c8 rumal ri Utzalaj Tzij re ri Evangelio ri xkatzijoj chiwe, rech quixc\u02c8oji junam ruc\u02c8 ri Kajaw Jesucristo aretak c\u00e4nimarisax u k\u02c8ij ri Are\u02c8, quirik c\u02c8u na iwe ix we nimarisabal k\u02c8ij ri\u02c8."
                },
                "15": {
                    "verse_nr": "15",
                    "verse": "Rumal ri\u02c8, kachalal, jicom chibana\u02c8 chitakej ri tijonic ri ka c\u02c8utum chiwe petinak lok. Are wa\u02c8 ri ka tzijom chiwe, xukuje\u02c8 ri ka tz\u02c8ibam bi pa tak wuj."
                },
                "16": {
                    "verse_nr": "16",
                    "verse": "Tzare ta ba\u02c8 ri Kajaw Jesucristo, junam ruc\u02c8 ri Dios ka Tat, ru c\u02c8utum ri rutzil ranima\u02c8 chke, quixuto\u02c8 pa ronojel. Ri Are\u02c8 xukuje\u02c8 xuya cu\u02c8lbal ka c\u02c8ux ri man c\u02c8o t\u00e4 u q\u02c8uisic, xuya xukuje\u02c8 chke chi c\u00e4cu\u02c8bi ka c\u02c8ux chrij ri Jes\u00fas rumal ri tok\u02c8ob ri cuban pa ka wi\u02c8."
                },
                "17": {
                    "verse_nr": "17",
                    "verse": "Tzare ta ba\u02c8 ri Are\u02c8 chuwalijisaj ri iwanima\u02c8, xukuje\u02c8 chubana ta na jicom chiwe, rech xa utz ronojel ri quibij, xukuje\u02c8 ronojel ri quibano."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ri ap\u00f3stol Pablo cuta\u02c8 chque ri kachalal chi c\u00e4ca\u02c8n orar puwi\u02c8 ri are\u02c8 - Je c\u02c8u ri\u02c8, kachalal, chibana orar pa ka wi\u02c8 rech ru Lok\u02c8 Pixab ri Dios aninak c\u00e4jabun u w\u00e4ch pa ronojel tinimit, c\u00e4yi\u02c8 c\u02c8u u k\u02c8ij cumal ri winak jas ri xc\u02c8ulmataj iwuc\u02c8 ix."
                },
                "2": {
                    "verse_nr": "2",
                    "verse": "Xukuje\u02c8 chibana orar pa ka wi\u02c8 chi ri Dios cujuto\u02c8 pa qui k\u02c8ab ri itzel tak winak, ri e banal tak etzelal, rumal chi man conojel taj quecojon che ru Lok\u02c8 Pixab ri Dios."
                },
                "3": {
                    "verse_nr": "3",
                    "verse": "Ri Dios c\u02c8ut, kas jicom ranima\u02c8. Cuban na chiwe chi c\u02c8o na i chuk\u02c8ab rech kas jicom ri iwanima\u02c8 ix xukuje\u02c8. Quixuchajij na chuw\u00e4ch ri Itzel."
                },
                "4": {
                    "verse_nr": "4",
                    "verse": "C\u00e4cu\u02c8bi c\u02c8u ka c\u02c8ux chrij ri Kajaw Jes\u00fas chi tajin quiban ri xixkatak wi, xukuje\u02c8 amak\u02c8el quitakej na u banic wa\u02c8."
                },
                "5": {
                    "verse_nr": "5",
                    "verse": "Are ta ba\u02c8 ri Kajaw Jes\u00fas c\u00e4yo\u02c8w pa ri iwanima\u02c8 chi queiwaj conojel, je\u02c8 jas ri Dios queraj conojel ri winak. Xukuje\u02c8 chuya ta chiwe chi quich\u02c8ij ronojel ri c\u00e4pe chiwij, chi c\u02c8o iwe ri paciencia ri c\u02c8o ruc\u02c8 ri Cristo."
                },
                "6": {
                    "verse_nr": "6",
                    "verse": "Waral c\u00e4kil wi chi rajwaxic cujchacunic chuch\u02c8aquic ri c\u00e4katijo - C\u00e4kaya c\u02c8u takanic chiwe, kachalal, rumal ri Kajaw Jesucristo, chi quitas iwib chrij apachin jun kachalal ri cubano xa jachique ri craj, man c\u00e4chacun taj, ri man cunimaj t\u00e4 ri tijonic ri ka yo\u02c8m chiwe petinak lok."
                },
                "7": {
                    "verse_nr": "7",
                    "verse": "Ri ix iwetam chic jas ri rajwaxic quibano rech quiban iwe jas ri xka\u02c8n uj aretak xujc\u02c8oji iwuc\u02c8. Aretak xujc\u02c8oji iwuc\u02c8 man are t\u00e4 xka\u02c8no xa jachique ri xkaj, xane xujchacunic."
                },
                "8": {
                    "verse_nr": "8",
                    "verse": "Man xkabij t\u00e4 che jachin jun chi chusipaj ri ka wa, xane xkatojo. Sibalaj xkatij ka chuk\u02c8ab che ri ka chac, xujcosic. Chi pak\u02c8ij chi chak\u02c8ab xujchacunic rech man c\u00e4kaya t\u00e4 latz\u02c8 che jachin jun chiwe."
                },
                "9": {
                    "verse_nr": "9",
                    "verse": "Pune ta ne ya\u02c8tal chke c\u00e4kata\u02c8 ri ka wa chiwe, man je\u02c8 taj xka\u02c8no, xane xujchacunic rech quiwesaj i no\u02c8j chkij, quiban c\u02c8u iwe jas ri xka\u02c8n uj."
                },
                "10": {
                    "verse_nr": "10",
                    "verse": "Xukuje\u02c8 xkabij wa\u02c8 chiwe aretak xujc\u02c8oji iwuc\u02c8: \u201cJachin jun ri man craj taj c\u00e4chacunic, m\u00e4yi\u02c8 che chi c\u00e4wi\u02c8c,\u201d \u2015xujcha chiwe."
                },
                "11": {
                    "verse_nr": "11",
                    "verse": "Ka tom c\u02c8u u tzijol chi e c\u02c8o jujun chiwe ri tajin c\u00e4ca\u02c8no xa jachique ri c\u00e4caj, ri man c\u02c8o t\u00e4 jubik\u02c8 chac c\u00e4ca\u02c8no, xane xa quebe\u02c8 je wa\u02c8 je ri\u02c8, c\u00e4quinim quib pa tak ri tajin c\u00e4ca\u02c8n ri niq\u02c8uiaj winak chic."
                },
                "12": {
                    "verse_nr": "12",
                    "verse": "Are c\u02c8u tak wa\u02c8 c\u00e4kabij chque ri cojonelab ri je\u02c8 c\u00e4ca\u02c8no, quekapixbaj rumal ri Kajaw Jesucristo chi chechacunok, m\u00e4ca\u02c8n chic ri c\u02c8\u00e4x chquixol ri winak rech c\u00e4joror na ronojel, chquich\u02c8aca que ri c\u00e4quitijo."
                },
                "13": {
                    "verse_nr": "13",
                    "verse": "Ri ix c\u02c8ut, kachalal, mixk\u02c8iytaj chubanic ronojel u w\u00e4ch utzil."
                },
                "14": {
                    "verse_nr": "14",
                    "verse": "We c\u02c8o jachin jun ri man cunimaj t\u00e4 ri xkabij pa we wuj ri\u02c8, chicojo retal jachinok, miwachi\u02c8laj chic rech c\u00e4q\u02c8uixic."
                },
                "15": {
                    "verse_nr": "15",
                    "verse": "Miban c\u02c8u i c\u02c8ulel che, xane chipixbaj je\u02c8 jas ri quiban che jun iwachalal."
                },
                "16": {
                    "verse_nr": "16",
                    "verse": "Ri ap\u00f3stol Pablo cuta\u02c8 ru tewchibal ri Dios pa qui wi\u02c8 ri kachalal - Tzare ta ba\u02c8 ri Kajaw ri xuwi ri Are\u02c8 c\u00e4cowinic cuya utzil chquixol ri winak, chuya ta chiwe chi amak\u02c8el c\u02c8o utzil iwuc\u02c8 ix, xukuje\u02c8 chi cuxlan ri iwanima\u02c8 pa ronojel. Are ta ba\u02c8 ri Kajaw Jesucristo c\u02c8o iwuc\u02c8 ix nimalaj iwonojel."
                },
                "17": {
                    "verse_nr": "17",
                    "verse": "In wa\u02c8, ri Pablo, quintz\u02c8ibaj bi wa\u02c8, quintak c\u02c8u bi rutzil i w\u00e4ch. Chiwilampe\u02c8 chi are wa\u02c8 ri nu tz\u02c8ib. Je wa\u02c8 ri quinban chutz\u02c8ibaxic ri nu bi\u02c8 pa tak conojel ri nu wuj ri quintak bic."
                },
                "18": {
                    "verse_nr": "18",
                    "verse": "Are ta ba\u02c8 ri Kajaw Jesucristo c\u00e4tok\u02c8obisan i w\u00e4ch ix nimalaj iwonojel. Am\u00e9n."
                }
            }
        }
    }
}