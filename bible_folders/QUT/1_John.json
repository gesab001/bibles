{
    "version": "QUT",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI NABE CARTA RI XUTZ\u02c8IBAJ RI SAN JUAN - Ri ap\u00f3stol Juan c\u00e4ch\u02c8aw chrij ri Jun ri c\u00e4cowin chuya\u02c8ic ri kas c\u02c8aslemal - C\u00e4katz\u02c8ibaj bi wa\u02c8 we wuj ri\u02c8 chiwe chrij ri Jun ri c\u00e4yo\u02c8w ri Tzij ri c\u00e4cowin chuya\u02c8ic ri kas c\u02c8aslemal. Ri Are\u02c8 ya c\u02c8o chic aretak m\u00e4jok c\u00e4ban ri cajulew. Ka tatabem ri xubij, kilom c\u02c8u ri Are\u02c8 chwinakil. Kas ka ca\u02c8yem ri Are\u02c8, kas c\u02c8u ka chapom ruc\u02c8 ri ka k\u02c8ab."
                },
                "2": {
                    "verse_nr": "2",
                    "verse": "Ri uj kilom ri Jun ri c\u00e4yo\u02c8w wa\u02c8 we c\u02c8aslemal ri\u02c8. Ri Are\u02c8 xuc\u02c8ut rib chkaxol. Ka k\u02c8alajisam c\u02c8u wa\u02c8, xukuje\u02c8 ka tzijom wa\u02c8 chiwe chi ruc\u02c8 Are\u02c8 c\u02c8o wi we c\u02c8aslemal ri\u02c8 ri man c\u02c8o t\u00e4 u q\u02c8uisic. Ri c\u00e4yo\u02c8w we c\u02c8aslemal ri\u02c8, ruc\u02c8 ri ka Tat c\u02c8o wi ri Are\u02c8 nabe, xuluc\u02c8utu c\u02c8u rib chkaw\u00e4ch uj."
                },
                "3": {
                    "verse_nr": "3",
                    "verse": "C\u00e4katzijoj c\u02c8u chiwe jachique ri kilom, jachique ri ka tom, rech ri ix xa ix jun chic kuc\u02c8 uj, je\u02c8 jas ri uj kas tzij xa uj jun ruc\u02c8 ri Dios ka Tat, xukuje\u02c8 ruc\u02c8 ri Jesucristo ru C\u02c8ojol."
                },
                "4": {
                    "verse_nr": "4",
                    "verse": "C\u00e4katz\u02c8ibaj bi wa\u02c8 we tzij ri\u02c8 chiwe rech kas c\u00e4quicot ri iwanima\u02c8."
                },
                "5": {
                    "verse_nr": "5",
                    "verse": "Ri Dios are c\u00e4yo\u02c8w ri kas sakil - Are wa\u02c8 ru Lok\u02c8 Pixab ri Dios ri xuc\u02c8ut ri Jesucristo chkaw\u00e4ch, ri c\u00e4katzijoj uj chiwe ix: Je\u02c8 jas ri k\u02c8ij cuya sakil pa ka wi\u02c8, je ri\u02c8 ri Dios cuya ri sakil re ri Kas Tzij pa kanima\u02c8. Ruc\u02c8 Are\u02c8 man c\u02c8o t\u00e4 jubik\u02c8 ri k\u02c8ekum ri cubano chi c\u00e4sach ri winak."
                },
                "6": {
                    "verse_nr": "6",
                    "verse": "Rumal ri\u02c8 we c\u00e4kabij chi xa uj jun ruc\u02c8 ri Dios, te c\u02c8u ri\u02c8 jun wi ri ka chomabal je\u02c8 ta ne chi uj sachinak pa ri k\u02c8ekum, xak uj banal tak tzij ri\u02c8, man c\u00e4ka\u02c8n t\u00e4 ri\u02c8 jas ri c\u00e4kabij."
                },
                "7": {
                    "verse_nr": "7",
                    "verse": "We k\u02c8alaj pa ri ka c\u02c8aslemal chi cujbin pa ri sakil, je\u02c8 jas ri Dios c\u02c8o pa ri sakil, xa uj jun ri\u02c8 nimalaj konojel ri c\u00e4kanimaj ri Kas Tzij. Are c\u02c8u ru quiq\u02c8uel ri Jesucristo ru C\u02c8ojol ri Dios cuch\u02c8aj ri kanima\u02c8, c\u00e4resaj ronojel ri ka mac."
                },
                "8": {
                    "verse_nr": "8",
                    "verse": "We c\u00e4kabij chi man c\u02c8o t\u00e4 ka mac, xa c\u00e4kasub kib ri\u02c8, man kas tzij t\u00e4 ri\u02c8 chi uj cojonelab."
                },
                "9": {
                    "verse_nr": "9",
                    "verse": "We c\u02c8u c\u00e4kabij cho ri Dios chi ri uj, uj ajmaquib, xukuje\u02c8 c\u00e4kabij jas u w\u00e4ch mac ka\u02c8nom, cuya\u02c8 c\u00e4kacojo chi kas jicom ri cuban na ri Dios kuc\u02c8. Cusach c\u02c8u ri ka mac, cuch\u02c8aj ri kanima\u02c8, c\u00e4resaj ronojel u w\u00e4ch etzelal pa ri ka c\u02c8aslemal."
                },
                "10": {
                    "verse_nr": "10",
                    "verse": "We c\u02c8u c\u00e4kabij chi man c\u02c8o t\u00e4 mac ka\u02c8nom, c\u00e4ka\u02c8n ri\u02c8 chi ri Dios xak Are jun banal tzij, man kas ka cojom t\u00e4 ri\u02c8 ru Lok\u02c8 Pixab ri Are\u02c8."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ri Cristo are c\u00e4ch\u02c8aw pa ka wi\u02c8 ruc\u02c8 ri Dios - Ix ri\u02c8, ri ix je\u02c8 ta ne alaj tak walc\u02c8ual, quintz\u02c8ibaj bi wa\u02c8 we tzij ri\u02c8 chiwe che i pixbexic rech man quixmacun taj. We c\u02c8u c\u02c8o jun chiwe ri c\u00e4macunic, c\u02c8o Jun ri c\u00e4ch\u02c8aw pa ka wi\u02c8 ruc\u02c8 ri Dios ka Tat. Are ri Jesucristo, ri jicom ranima\u02c8 pa ronojel."
                },
                "2": {
                    "verse_nr": "2",
                    "verse": "Ri Jesucristo are ri xc\u00e4misax rumal kech rech c\u00e4sachtaj ri ka mac, man xuwi t\u00e4 c\u02c8u ri ka mac uj, xane xukuje\u02c8 ri qui mac conojel ri winak cho ruw\u00e4chulew."
                },
                "3": {
                    "verse_nr": "3",
                    "verse": "K\u02c8alaj ri\u02c8 chi kas tzij ketam u w\u00e4ch ri Dios, we c\u00e4kanimaj ru Pixab ri Are\u02c8."
                },
                "4": {
                    "verse_nr": "4",
                    "verse": "We c\u02c8u ne c\u02c8o jun cubij: \u201cKas wetam u w\u00e4ch ri Dios,\u201d \u2015c\u00e4cha ri\u02c8, man cunimaj t\u00e4 c\u02c8u ru Pixab, are banal tzij wa\u02c8, man c\u02c8o t\u00e4 c\u02c8u ri kas tzij pa ranima\u02c8."
                },
                "5": {
                    "verse_nr": "5",
                    "verse": "Jachin c\u02c8u ri cunimaj ru Pixab, tzij ri\u02c8 chi kas craj ri Dios. Xak je ri\u02c8 cujcowinic c\u00e4ketamaj na chi xa uj jun ruc\u02c8 ri Are\u02c8."
                },
                "6": {
                    "verse_nr": "6",
                    "verse": "Jachin ri cubij chi xa jun ri are\u02c8 ruc\u02c8 ri Dios, rajwaxic ri\u02c8 chi je\u02c8 ru c\u02c8aslemal jas ru c\u02c8aslemal ri Jesucristo."
                },
                "7": {
                    "verse_nr": "7",
                    "verse": "Ri c\u02c8ac\u02c8 takanic ri u yo\u02c8m can ri Cristo - Kachalal, man c\u02c8ac\u02c8 t\u00e4 wa\u02c8 we takanic ri\u02c8 ri tajin quintz\u02c8ibaj bi chiwe, xane are wa\u02c8 ri xyi\u02c8 chiwe petinak lok. We ojer takanic ri\u02c8 tzare wa\u02c8 ru Lok\u02c8 Pixab ri Dios ri ya i tom chic."
                },
                "8": {
                    "verse_nr": "8",
                    "verse": "Pune i tom chi wa\u02c8 ri quintz\u02c8ibaj bi chiwe, are je\u02c8 ta ne c\u02c8ac\u02c8 wa\u02c8 we Pixab ri\u02c8 rumal chi kas bantajinak wa\u02c8 pa ru c\u02c8aslemal ri Cristo, xukuje\u02c8 pa ri i c\u02c8aslemal ix. Tajin coc\u02c8ow ri k\u02c8ekum ri cubano chi c\u00e4sach ri winak. Je\u02c8 ta ne chi xsakiric, c\u00e4k\u02c8alajin chi lok ri sakil re ri kas tzij."
                },
                "9": {
                    "verse_nr": "9",
                    "verse": "Jachin ri cubij chi c\u00e4bin pa ri sakil re ri kas tzij, c\u00e4retzelaj c\u02c8u u w\u00e4ch ri rachalal, c\u02c8\u00e4 sachinak wa\u02c8 we winak ri\u02c8 je\u02c8 ta ne chi c\u00e4bin pa ri k\u02c8ekum."
                },
                "10": {
                    "verse_nr": "10",
                    "verse": "Ri winak ri craj ri rachalal c\u02c8o ri\u02c8 pa ri sakil re ri kas tzij. Man c\u02c8o t\u00e4 c\u02c8u jas c\u02c8o pa ranima\u02c8 ri c\u00e4cowin chubanic chi jun chic c\u00e4tzak pa ri mac."
                },
                "11": {
                    "verse_nr": "11",
                    "verse": "Are c\u02c8u ri jun ri c\u00e4retzelaj u w\u00e4ch ri rachalal je\u02c8 ta ne chi c\u02c8o ri\u02c8 pa ri k\u02c8ekum, xukuje\u02c8 pa ri k\u02c8ekum c\u00e4bin wi. Man cuch\u02c8ob t\u00e4 ri\u02c8 jawije\u02c8 que\u02c8 wi rumal chi man c\u00e4ril t\u00e4 ru be rumal ri k\u02c8ekum."
                },
                "12": {
                    "verse_nr": "12",
                    "verse": "Ix ri\u02c8, ri ix je\u02c8 ta ne alaj tak walc\u02c8ual, quintz\u02c8ibaj bi wa\u02c8 we wuj ri\u02c8 chiwe rumal chi ri Dios u sachom ri i mac rumal ri Jesucristo."
                },
                "13": {
                    "verse_nr": "13",
                    "verse": "Nan tat, quintz\u02c8ibaj bi wa\u02c8 we wuj ri\u02c8 chiwe rumal chi kas iwetam u w\u00e4ch ri Cristo. Are ri Jun ri c\u02c8olinak lok tzaretak xchaptaj lok ronojel. Quintz\u02c8ibaj bi wa\u02c8 we wuj ri\u02c8 chiwe ix, ri c\u02c8\u00e4 ix ac\u02c8al na rumal chi ix ch\u02c8acaninak pa ri ch\u02c8oj chrij ri Itzel. Nu tz\u02c8ibam bi wa\u02c8 we wuj ri\u02c8 chiwe ix, ri ix je\u02c8 ta ne alaj tak walc\u02c8ual, rumal chi kas iwetam u w\u00e4ch ri ka Tat ri c\u02c8o chila\u02c8 chicaj."
                },
                "14": {
                    "verse_nr": "14",
                    "verse": "Nan tat, ri ya c\u02c8o chi i junab, nu tz\u02c8ibam bi wa\u02c8 we wuj ri\u02c8 chiwe rumal chi kas iwetamam u w\u00e4ch ri Cristo. Are wa\u02c8 ri Jun ri c\u02c8olinak lok tzaretak xchaptaj lok ronojel. Nu tz\u02c8ibam wa\u02c8 we wuj ri\u02c8 chiwe ix, ri c\u02c8\u00e4 ix ac\u02c8al na, rumal chi c\u02c8o i chuk\u02c8ab ri cuya ri Dios, i cojom c\u02c8u ru Tzij ri Are\u02c8 pa ri iwanima\u02c8, xukuje\u02c8 rumal chi ix ch\u02c8acaninak pa ri ch\u02c8oj chrij ri Itzel."
                },
                "15": {
                    "verse_nr": "15",
                    "verse": "Me\u02c8 iwanima\u02c8 ruc\u02c8 ruw\u00e4chulew, cuc\u02c8 ri jastak ri e c\u02c8o cho ruw\u00e4chulew. Jachin ri que\u02c8 ranima\u02c8 ruc\u02c8 ruw\u00e4chulew, man kas craj t\u00e4 ri\u02c8 ri Dios ka Tat."
                },
                "16": {
                    "verse_nr": "16",
                    "verse": "Ronojel c\u02c8u ri xak ajuw\u00e4chulew man ruc\u02c8 t\u00e4 ri Dios ka Tat c\u00e4pe wi, xane xak ajwaral wa\u02c8. Ri itzel tak u rayinic jun winak, ri qui rayixic q\u02c8uia qui w\u00e4ch jastak ri utz c\u00e4ril wi jun, xukuje\u02c8 ru banic nimal cuc\u02c8 ri jastak ajuw\u00e4chulew, ronojel wa\u02c8 xak ajuw\u00e4chulew wa\u02c8. Man ruc\u02c8 t\u00e4 ri Dios c\u00e4pe wi."
                },
                "17": {
                    "verse_nr": "17",
                    "verse": "Ri uw\u00e4chulew xa tajin c\u00e4sach u w\u00e4ch wa\u02c8, xukuje\u02c8 conojel ri jastak ri utz c\u00e4quil wi ri winak. Jachin c\u02c8u ri cuban ru rayibal ri Dios, ri are\u02c8 c\u02c8o na u c\u02c8aslemal ri man c\u02c8o t\u00e4 u q\u02c8uisic."
                },
                "18": {
                    "verse_nr": "18",
                    "verse": "Quepe na winak ri c\u00e4ca\u02c8n qui c\u02c8ulel che ri Cristo - Ix ri\u02c8, ri ix je\u02c8 ta ne alaj tak walc\u02c8ual, uj c\u02c8o chic pa ri q\u02c8uisbal tak k\u02c8ij. Ri ix i tom chi c\u00e4pe na jun ri cuban u c\u02c8ulel che ri Cristo. C\u00e4mic c\u02c8ut qui c\u02c8utum chi quib q\u02c8uia ri c\u00e4ca\u02c8n qui c\u02c8ulel che ri Cristo, rumal c\u02c8u ri\u02c8 ketam chi uj c\u02c8o chic pa ri q\u02c8uisbal tak k\u02c8ij."
                },
                "19": {
                    "verse_nr": "19",
                    "verse": "We winak ri\u02c8 kuc\u02c8 uj xebel wi bic, man kas ajkuc\u02c8 t\u00e4 c\u02c8u wa\u02c8. We ta kas tzij e ajkuc\u02c8 mat xebel bi ri\u02c8 chkaxol. Xebel c\u02c8u bic rech kas c\u00e4k\u02c8alajinic chi man jun t\u00e4 chque are ajkuc\u02c8."
                },
                "20": {
                    "verse_nr": "20",
                    "verse": "Ri ix c\u02c8ut, ri Cristo u yo\u02c8m ri Lok\u02c8alaj Esp\u00edritu pa ri iwanima\u02c8. Rumal c\u02c8u wa\u02c8 iwonojel ri ix quich\u02c8obo jachique ri kas tzij."
                },
                "21": {
                    "verse_nr": "21",
                    "verse": "Quintz\u02c8ibaj bi wa\u02c8 we wuj ri\u02c8 chiwe rumal chi iwetam ri kas tzij ri cubij ru Tzij ri Dios, man rumal t\u00e4 chi mat iwetam, xane rumal chi iwetam chi man c\u00e4riktaj t\u00e4 jun banal tzij ri cubij ri kas tzij."
                },
                "22": {
                    "verse_nr": "22",
                    "verse": "\u00bfJachin c\u02c8u ri banal tzij? Are ri\u02c8 ri cubij chi ri Jes\u00fas man are t\u00e4 ri Cristo, ri To\u02c8l Ke. Are wa\u02c8 ri cuban u c\u02c8ulel che ri Cristo. Man c\u00e4cojon t\u00e4 che ri Dios ka Tat, man c\u00e4cojon t\u00e4 c\u02c8u che ri Cristo ru C\u02c8ojol."
                },
                "23": {
                    "verse_nr": "23",
                    "verse": "Jachin ri man c\u00e4cojon t\u00e4 che ru C\u02c8ojol ri Dios, man c\u00e4cojon t\u00e4 ri\u02c8 che ri ka Tat. Jachin c\u02c8u ri cuk\u02c8alajisaj rib chi cojoninak che ru C\u02c8ojol ri Dios, cojoninak ri\u02c8 che ri ka Tat Dios xukuje\u02c8."
                },
                "24": {
                    "verse_nr": "24",
                    "verse": "Chic\u02c8olo ba\u02c8 ix pa ri iwanima\u02c8 ri Tzij ri i tom petinak lok. We ri Tzij ri\u02c8 ri i tom petinak lok c\u00e4c\u02c8oji can pa ri iwanima\u02c8, kas quixcanaj na can xa jun ruc\u02c8 ri Dios ka Tat xukuje\u02c8 ruc\u02c8 ru C\u02c8ojol."
                },
                "25": {
                    "verse_nr": "25",
                    "verse": "Ri xuchi\u02c8j ri Cristo chi cuya chke, are ri c\u02c8aslemal ri man c\u02c8o t\u00e4 u q\u02c8uisic."
                },
                "26": {
                    "verse_nr": "26",
                    "verse": "Tajin quintz\u02c8ibaj bi wa\u02c8 we tzij ri\u02c8 chiwe chquij ri winak ri c\u00e4caj quixquisubu."
                },
                "27": {
                    "verse_nr": "27",
                    "verse": "Ri ix c\u02c8ut pa ri iwanima\u02c8 c\u02c8o wi ri Lok\u02c8alaj Esp\u00edritu ri xuya ri Jesucristo chiwe. Je ri\u02c8 man rajwaxic taj chi c\u02c8o jun chic ri cuc\u02c8ut wa\u02c8 we tzij ri\u02c8 chiw\u00e4ch, rumal chi tzare ri Lok\u02c8alaj Esp\u00edritu cuc\u02c8ut na ronojel chiw\u00e4ch. Ri tijonic ri cuya ri Are\u02c8 chiwe tzare kas tzij rumal chi ri Lok\u02c8alaj Esp\u00edritu man c\u00e4cowin taj cuban tzij. Chitakej ba\u02c8 u banic jas ri i banom ix, ri xa ix jun ruc\u02c8 ri Cristo. Are wa\u02c8 ri tijonic ru yo\u02c8m ri Lok\u02c8alaj Esp\u00edritu chiwe."
                },
                "28": {
                    "verse_nr": "28",
                    "verse": "Je c\u02c8u ri\u02c8, ix ri\u02c8, ri ix je\u02c8 ta ne alaj tak walc\u02c8ual, chitakej u banic jas ri i banom ix, xa ix jun ruc\u02c8 ri Cristo, rech c\u00e4cu\u02c8bi i c\u02c8ux chrij ri Are\u02c8, man quixq\u02c8uix t\u00e4 c\u02c8u chuw\u00e4ch aretak c\u00e4petic."
                },
                "29": {
                    "verse_nr": "29",
                    "verse": "Ri ix iwetam chi ri Jesucristo jicom ranima\u02c8. We je ri\u02c8 xukuje\u02c8 iwetam ri\u02c8 chi jachin ri cuban ri kas utz, jicom c\u02c8u ri ranima\u02c8, are ri\u02c8 ralc\u02c8ual ri Dios."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waral c\u00e4kil wi ri c\u00e4retamaj jun we kas ralc\u02c8ual ri Dios - \u00a1Chiwilampe\u02c8! Ri Dios ka Tat sibalaj cujraj je ri\u02c8 chi u yo\u02c8m chke chi c\u00e4bix ralc\u02c8ual ri Dios chke. Are c\u02c8u kas tzij wa\u02c8. Rumal ri\u02c8 ri winak ajuw\u00e4chulew man c\u00e4quich\u02c8ob taj jas ka banic rumal chi man kas quetam t\u00e4 u w\u00e4ch ri Dios."
                },
                "2": {
                    "verse_nr": "2",
                    "verse": "Lok\u02c8alaj tak kachalal, ya uj ralc\u02c8ual ri Dios, m\u00e4ja\u02c8 c\u02c8u k\u02c8alaj jas ri cujel na. Ketam c\u02c8ut chi aretak c\u00e4pe ri Jesucristo, cuk\u02c8alajisaj c\u02c8u rib chkaw\u00e4ch, cujjunamataj na ruc\u02c8 ri Are\u02c8 rumal chi c\u00e4kil na u w\u00e4ch ri Jes\u00fas jas ri kas u banic."
                },
                "3": {
                    "verse_nr": "3",
                    "verse": "Jachin c\u02c8u ri cu\u02c8l u c\u02c8ux chrij ri Cristo chi je wa\u02c8 quel na aretak c\u00e4pe ri Are\u02c8, cuban na ch\u02c8ajch\u02c8oj che ri ranima\u02c8, je\u02c8 jas ri Jesucristo kas ch\u02c8ajch\u02c8oj ranima\u02c8 ri Are\u02c8."
                },
                "4": {
                    "verse_nr": "4",
                    "verse": "Jachin c\u02c8u ri c\u00e4macunic, man c\u00e4niman t\u00e4 ri\u02c8 che ru Lok\u02c8 Pixab ri Dios, are ajchak\u02c8 mac ri\u02c8 rumal chi ri mac are ru xalk\u02c8atixic ri Pixab."
                },
                "5": {
                    "verse_nr": "5",
                    "verse": "Ri ix iwetam chi ri Jesucristo xpe waral cho we uw\u00e4chulew che resaxic ri ka mac. Ri Are\u02c8 c\u02c8ut, man c\u02c8o t\u00e4 jubik\u02c8 u mac."
                },
                "6": {
                    "verse_nr": "6",
                    "verse": "Apachin c\u02c8u ri xa jun ruc\u02c8 ri Cristo, man cutakej t\u00e4 macunic ri\u02c8. Apachin jun ri cutakej macunic, man cojoninak t\u00e4 ri\u02c8 che ri Cristo, man kas retam t\u00e4 u w\u00e4ch ri Are\u02c8."
                },
                "7": {
                    "verse_nr": "7",
                    "verse": "\u00a1Ix ri\u02c8, ri ix je\u02c8 ta ne alaj tak walc\u02c8ual, chiwila\u02c8 chi c\u02c8o jun mixsubuwic! Jachin c\u02c8u ri cuban ri kas jicom, ri kas utz pa ru c\u02c8aslemal, kas jicom ranima\u02c8 ri winak ri\u02c8, je\u02c8 jas ri Cristo, are jicom ranima\u02c8 ri Are\u02c8."
                },
                "8": {
                    "verse_nr": "8",
                    "verse": "Jachin c\u02c8u ri cutakej c\u00e4macunic, ralc\u02c8ual ri Itzel wa\u02c8. Macuninak c\u02c8u ri Itzel petinak lok. Xa c\u02c8u rumal wa\u02c8 xpe ri Cristo ru C\u02c8ojol ri Dios cho we uw\u00e4chulew chusachic u w\u00e4ch ru banom ri Itzel."
                },
                "9": {
                    "verse_nr": "9",
                    "verse": "Ri kas ralc\u02c8ual ri Dios man cutakej t\u00e4 ri\u02c8 ru banic ri mac rumal chi yo\u02c8m u c\u02c8aslemal rumal ri Dios. Man c\u00e4cowin t\u00e4 ri\u02c8 cutakej u banic ri mac, rumal chi kas tzij are ralc\u02c8ual ri Dios."
                },
                "10": {
                    "verse_nr": "10",
                    "verse": "K\u02c8alaj ri\u02c8 jachin tak e ralc\u02c8ual ri Dios, jachin c\u02c8u tak e ralc\u02c8ual ri Itzel. Ri winak ri man cuban t\u00e4 ri kas utzil, ri man craj t\u00e4 ri rachalal, man ralc\u02c8ual t\u00e4 ri Dios ri\u02c8."
                },
                "11": {
                    "verse_nr": "11",
                    "verse": "Rajwaxic c\u00e4kaj kib ri jun ruc\u02c8 ri jun chic - Are c\u02c8u wa\u02c8 ru Lok\u02c8 Pixab ri Dios ri i tom petinak lok, chi c\u00e4kaj kib ri jun ruc\u02c8 ri jun chic."
                },
                "12": {
                    "verse_nr": "12",
                    "verse": "Je\u02c8 m\u00e4ka\u02c8no jas ri xuban ri a Ca\u00edn. Rumal chi are ralc\u02c8ual ri Itzel, xuc\u00e4misaj ru chak\u02c8. \u00bfJas c\u02c8u che xuc\u00e4misaj? Je ri\u02c8 xubano rumal chi are ri a Ca\u00edn tajin cuban ri etzelal, are c\u02c8u ru chak\u02c8 tajin cuban ri utzil."
                },
                "13": {
                    "verse_nr": "13",
                    "verse": "Kachalal, micajmaj wa\u02c8 we quetzelax i w\u00e4ch cumal ri winak ajuw\u00e4chulew."
                },
                "14": {
                    "verse_nr": "14",
                    "verse": "Ri uj ketam chi uj elinak chic pa ri c\u00e4mical re ri ojer ka c\u02c8aslemal, uj c\u02c8o chi c\u02c8u pa ri kas c\u02c8aslemal ri cuya ri Dios. K\u02c8alaj wa\u02c8 rumal chi kas tzij quekaj ri kachalal. Jachin c\u02c8u ri man craj t\u00e4 ri rachalal c\u02c8\u00e4 c\u02c8o ri\u02c8 pa ri ojer u c\u02c8aslemal, je\u02c8 ta ne c\u00e4minak ri\u02c8."
                },
                "15": {
                    "verse_nr": "15",
                    "verse": "Apachin ri c\u00e4retzelaj u w\u00e4ch ri rachalal, are jun c\u00e4misanel ri\u02c8 cho ri Dios. Ri ix c\u02c8ut iwetam chi man c\u02c8o t\u00e4 jun c\u00e4misanel c\u02c8o ri c\u02c8aslemal ri man c\u02c8o t\u00e4 u q\u02c8uisic pa ranima\u02c8."
                },
                "16": {
                    "verse_nr": "16",
                    "verse": "Ri uj ketam ri\u02c8 jas u banic aretak jun winak kas craj jun winak chic, rumal chi ri Cristo sibalaj xujraj, xuya c\u02c8u rib pa c\u00e4mical rumal kech uj. Je ri\u02c8 ri uj xukuje\u02c8 rajwaxic c\u00e4kaya kib pa c\u00e4mical rumal quech ri kachalal."
                },
                "17": {
                    "verse_nr": "17",
                    "verse": "Je c\u02c8u ri\u02c8, jachin ri c\u02c8o ri cajwataj che ru c\u02c8aslemal waral cho we uw\u00e4chulew, c\u00e4ril c\u02c8u ri rachalal chi c\u02c8o u rajwaxic, te c\u02c8u ri\u02c8 man cuya t\u00e4 jubik\u02c8 re ri rajwaxic che, \u00bfa tzij lo ri\u02c8 chi kas craj ri Dios ruc\u02c8 ronojel ranima\u02c8? \u00a1Man kas tzij t\u00e4 ri\u02c8!"
                },
                "18": {
                    "verse_nr": "18",
                    "verse": "\u00a1Ix ri\u02c8, ri ix je\u02c8 ta ne alaj tak walc\u02c8ual, mekaj ri kachalal xak chkachi\u02c8! Xane rajwaxic c\u00e4kac\u02c8ut ruc\u02c8 ru banic utzil chi kas tzij quekaj ri kachalal."
                },
                "19": {
                    "verse_nr": "19",
                    "verse": "M\u00e4kaxej kib cujoc chuw\u00e4ch ri Dios - Je ri\u02c8 cuya\u02c8 c\u00e4ketamaj chi ri uj kas tzij ri c\u00e4katzijoj, xukuje\u02c8 chi ri uj, uj rech ri Kas Tzij, man rajwaxic t\u00e4 c\u02c8ut c\u00e4kaxej kib cujoc chuw\u00e4ch ri Dios:"
                },
                "20": {
                    "verse_nr": "20",
                    "verse": "We c\u00e4kana\u02c8 pa kanima\u02c8 chi c\u02c8o mac ri ka\u02c8nom, man rajwaxic taj c\u00e4kaxej kib rumal chi ri Dios c\u02c8o na u chuk\u02c8ab chuw\u00e4ch ri kanima\u02c8, retam c\u02c8u ronojel ri ka chomanic, ronojel ri c\u00e4ka\u02c8no."
                },
                "21": {
                    "verse_nr": "21",
                    "verse": "Je ri\u02c8, lok\u02c8alaj tak kachalal, we c\u00e4kana\u02c8 pa ri kanima\u02c8 chi man c\u02c8o t\u00e4 mac ri ka\u02c8nom, man rajwaxic t\u00e4 ri\u02c8 c\u00e4kaxej kib cujoc chuw\u00e4ch ri Dios."
                },
                "22": {
                    "verse_nr": "22",
                    "verse": "Ri Are\u02c8 c\u02c8ut cuya na chke apachique ri c\u00e4kaj c\u00e4kata\u02c8 che, rumal chi tajin quekanimaj ru takanic, xukuje\u02c8 tajin c\u00e4ka\u02c8no jachique ri utz c\u00e4ril wi ri Are\u02c8."
                },
                "23": {
                    "verse_nr": "23",
                    "verse": "Are c\u02c8u wa\u02c8 ru takanic ri Dios, chi cujcojon che ri Jesucristo ru C\u02c8ojol, xukuje\u02c8 chi c\u00e4kaj kib ri jun ruc\u02c8 ri jun chic jas ri uj u takom wi."
                },
                "24": {
                    "verse_nr": "24",
                    "verse": "Jachin tak ri c\u00e4quinimaj ri c\u00e4takan wi ri Are\u02c8, xa e jun ri\u02c8 ruc\u02c8 ri Dios, xukuje\u02c8 ri Dios kas c\u02c8o pa canima\u02c8 ri e are\u02c8. Rumal c\u02c8u ri Lok\u02c8alaj Esp\u00edritu ru yo\u02c8m chke, ketam chi ri Are\u02c8 c\u02c8o pa ri kanima\u02c8."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Rajwaxic c\u00e4ketamaj jachique ri Esp\u00edritu rech ri Dios xukuje\u02c8 jachique ri esp\u00edritu ri cuban u c\u02c8ulel che ri Cristo - Lok\u02c8alaj tak kachalal, micoj ri qui tzij conojel ri winak ri c\u00e4quibij chi ri esp\u00edritu ri c\u02c8o cuc\u02c8 yo\u02c8m chque rumal ri Dios, xane chiwila na we ri esp\u00edritu ri c\u02c8o cuc\u02c8 kas rech ri Dios o man rech taj. Je ri\u02c8, rumal chi tajin queq\u02c8uiar cho ruw\u00e4chulew ri banal tak tzij ri c\u00e4quibij chi kas e k\u02c8alajisal tak re ru Lok\u02c8 Pixab ri Dios."
                },
                "2": {
                    "verse_nr": "2",
                    "verse": "Are c\u02c8u wa\u02c8 quiwetamabej re jachin ri kas tzij c\u02c8o ri Esp\u00edritu rech ri Dios ruc\u02c8. Jachin ri cucojo, xukuje\u02c8 ri cuk\u02c8alajisaj chi ri Jesucristo kas tzij xpe waral cho ruw\u00e4chulew chwinakil, are ri\u02c8 ri c\u02c8o ri Esp\u00edritu rech ri Dios ruc\u02c8."
                },
                "3": {
                    "verse_nr": "3",
                    "verse": "Jachin c\u02c8u ri man c\u00e4cojon taj, man cuk\u02c8alajisaj t\u00e4 c\u02c8ut chi kas tzij xpe ri Jes\u00fas waral cho we uw\u00e4chulew chwinakil, man are t\u00e4 ri Esp\u00edritu rech ri Dios ri c\u02c8o ruc\u02c8 ri winak ri\u02c8, xane are ri esp\u00edritu ri cuban u c\u02c8ulel che ri Cristo. I tom c\u02c8ut chi c\u00e4pe na wa\u02c8 we esp\u00edritu ri\u02c8, c\u02c8o chi c\u02c8u c\u00e4mic cho ruw\u00e4chulew."
                },
                "4": {
                    "verse_nr": "4",
                    "verse": "Ix ri\u02c8, ri ix je\u02c8 ta ne alaj tak walc\u02c8ual, ri ix, ix rech ri Dios. Ix ch\u02c8acaninak c\u02c8u pa qui wi\u02c8 we winak ri\u02c8 ri xak e banal tak tzij rumal chi ri Lok\u02c8alaj Esp\u00edritu ri c\u02c8o pa ri iwanima\u02c8 c\u02c8o na u chuk\u02c8ab chuw\u00e4ch ri esp\u00edritu ri c\u02c8o pa canima\u02c8 ri winak ajuw\u00e4chulew."
                },
                "5": {
                    "verse_nr": "5",
                    "verse": "We winak ri\u02c8 e ajuw\u00e4chulew, rumal c\u02c8u ri\u02c8 xuwi c\u00e4quitzijoj ri qui chomanic ri winak ajuw\u00e4chulew. Ri winak c\u02c8ut ajuw\u00e4chulew utz c\u00e4quita ri c\u00e4quibij."
                },
                "6": {
                    "verse_nr": "6",
                    "verse": "Ri uj, uj rech ri Dios. Apachique winak ri kas retam u w\u00e4ch ri Dios cuta ri\u02c8 ri ka tzij. Jachin c\u02c8u ri man rech t\u00e4 ri Dios man cuta t\u00e4 ri\u02c8. Je ri\u02c8 cujcowinic c\u00e4ketamaj jachin ri c\u02c8o ri Esp\u00edritu pa ranima\u02c8 ri cubij ri Kas Tzij, c\u00e4ketamaj c\u02c8ut jachin ri c\u02c8o ri esp\u00edritu pa ranima\u02c8 ri cuban subunic."
                },
                "7": {
                    "verse_nr": "7",
                    "verse": "Waral c\u00e4kil wi chi ri Dios cujraj nimalaj konojel - Lok\u02c8alaj tak kachalal, rajwaxic chi c\u00e4kaj kib ri jun ruc\u02c8 ri jun chic, rumal chi ri Dios cujraj. Jachin ri craj ri rachalal, ralc\u02c8ual ri Dios ri\u02c8, xukuje\u02c8 kas retam u w\u00e4ch ri\u02c8 ri Dios."
                },
                "8": {
                    "verse_nr": "8",
                    "verse": "Jachin c\u02c8u ri man craj t\u00e4 ri rachalal, man kas retam t\u00e4 u w\u00e4ch ri Dios ri\u02c8. Je ri\u02c8, rumal chi ri Dios cujraj nimalaj konojel."
                },
                "9": {
                    "verse_nr": "9",
                    "verse": "Ri Dios xuc\u02c8ut chkaw\u00e4ch chi cujraj aretak xutak lok ru C\u02c8ojol, ri xa jun c\u02c8olic, cho ruw\u00e4chulew rech rumal ri Are\u02c8 c\u02c8o ri ka c\u02c8aslemal."
                },
                "10": {
                    "verse_nr": "10",
                    "verse": "Je ri\u02c8 cuya\u02c8 c\u00e4kilo chi kas tzij cujraj ri Dios. Man are t\u00e4 chi ri uj c\u00e4kaj ri Dios, xane chi ri Are\u02c8 cujraj uj, xutak c\u02c8u lok ri u C\u02c8ojol rech c\u00e4c\u00e4misax ri Are\u02c8 rumal kech, rech c\u00e4sachtaj ri ka mac."
                },
                "11": {
                    "verse_nr": "11",
                    "verse": "Lok\u02c8alaj tak kachalal, we je wa\u02c8 u banom ri Dios chke rumal chi sibalaj cujraj, ri uj xukuje\u02c8 rajwaxic c\u00e4kaj kib ri jun ruc\u02c8 ri jun chic."
                },
                "12": {
                    "verse_nr": "12",
                    "verse": "Man c\u02c8o t\u00e4 jun winak ilowinak u w\u00e4ch ri Dios. We c\u02c8u ri uj c\u00e4kaj kib ri jun ruc\u02c8 ri jun chic, ri Dios kas c\u02c8o ri\u02c8 pa kanima\u02c8. Kas cuban c\u02c8u na tz\u02c8akat ri rutzil ranima\u02c8 ri Dios pa ri ka c\u02c8aslemal."
                },
                "13": {
                    "verse_nr": "13",
                    "verse": "K\u02c8alaj chi xa uj jun ruc\u02c8 ri Dios, xukuje\u02c8 chi ri Are\u02c8 kas c\u02c8o pa kanima\u02c8 uj rumal chi u yo\u02c8m chke ri Lok\u02c8alaj Esp\u00edritu rech ri Are\u02c8."
                },
                "14": {
                    "verse_nr": "14",
                    "verse": "Ri uj c\u02c8ut kilom, xukuje\u02c8 c\u00e4kak\u02c8alajisaj chi ri Dios ka Tat xutak lok ru C\u02c8ojol rech coc che To\u02c8l Que ri winak ri e c\u02c8o cho ruw\u00e4chulew."
                },
                "15": {
                    "verse_nr": "15",
                    "verse": "Apachin ri cucojo, xukuje\u02c8 cuk\u02c8alajisaj chi ri Jes\u00fas are ru C\u02c8ojol ri Dios, we winak ri\u02c8 xa jun ri\u02c8 ruc\u02c8 ri Dios. Xukuje\u02c8 ri Dios kas c\u02c8o pa ranima\u02c8 ri are\u02c8."
                },
                "16": {
                    "verse_nr": "16",
                    "verse": "Je ri\u02c8 ri uj ketamam, xukuje\u02c8 ka cojom chi kas cujraj ri Dios. Ri Dios queraj conojel ri winak. Jachin c\u02c8u ri amak\u02c8el queraj ri winak, xa jun ri\u02c8 ruc\u02c8 ri Dios, xukuje\u02c8 ri Dios kas c\u02c8o ri\u02c8 pa ranima\u02c8."
                },
                "17": {
                    "verse_nr": "17",
                    "verse": "Je ri\u02c8 kas cuban na tz\u02c8akat ri rutzil ranima\u02c8 ri Dios pa ri kanima\u02c8 uj, man c\u02c8o t\u00e4 c\u02c8u jas c\u00e4kaxej wi kib pa ri k\u02c8ij ri c\u00e4k\u02c8at na tzij pa qui wi\u02c8 ri winak. Jas c\u02c8u ri u banic ri Jesucristo waral cho we uw\u00e4chulew, are je\u02c8 ri ka banic uj xukuje\u02c8."
                },
                "18": {
                    "verse_nr": "18",
                    "verse": "We ketam chi ri Dios cujraj, man c\u00e4kaxej t\u00e4 kib ri\u02c8. Xane ri rutzil ranima\u02c8 ri Dios cubano chi man c\u00e4kaxej t\u00e4 kib. We jun cuxej rib, curik c\u02c8\u00e4x je\u02c8 ta ne chi tajin cuc\u02c8\u00e4jisaj u w\u00e4ch ri\u02c8 chbil rib. Xak je ri\u02c8, we jun cuxej rib man kas craj t\u00e4 ri\u02c8 ri Dios."
                },
                "19": {
                    "verse_nr": "19",
                    "verse": "Ri uj c\u00e4kaj ri Dios rumal chi ri Are\u02c8 xujraj uj nabe."
                },
                "20": {
                    "verse_nr": "20",
                    "verse": "We c\u02c8o jun cubij: \u201cRi in cwaj ri Dios,\u201d \u2015c\u00e4cha ri\u02c8, te c\u02c8u ri\u02c8 c\u00e4retzelaj u w\u00e4ch ri rachalal, are jun banal tzij ri\u02c8. We jun man craj t\u00e4 ri rachalal ri rilom u w\u00e4ch, man c\u00e4cowin t\u00e4 ri\u02c8 craj ri Dios ri man rilom t\u00e4 u w\u00e4ch."
                },
                "21": {
                    "verse_nr": "21",
                    "verse": "Ri Are\u02c8 u yo\u02c8m we Pixab ri\u02c8 chke ri cubij: Jachin ri craj ri Dios, rajwaxic ri\u02c8 xukuje\u02c8 chi craj ri rachalal, \u2015c\u00e4cha\u02c8."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "We cujcojonic, cujch\u02c8acan na puwi\u02c8 ronojel ri man utz taj re ruw\u00e4chulew - Jachin ri cucojo chi ri Jes\u00fas are ri Cristo ri To\u02c8l Ke, ralc\u02c8ual ri Dios ri\u02c8. Jachin ri lok\u02c8 ri qui tat jujun ac\u02c8alab chuw\u00e4ch, xukuje\u02c8 e lok\u02c8 ri\u02c8 chuw\u00e4ch ri ralc\u02c8ual ri tata\u02c8."
                },
                "2": {
                    "verse_nr": "2",
                    "verse": "Aretak c\u00e4kaj ri Dios, xukuje\u02c8 c\u00e4kanimaj ru Pixab, c\u00e4ketamaj c\u02c8u ri\u02c8 chi quekaj ri ralc\u02c8ual ri Dios."
                },
                "3": {
                    "verse_nr": "3",
                    "verse": "We jun winak craj ri Dios, quel cubij wa\u02c8 chi cunimaj ru Lok\u02c8 Pixab ri Are\u02c8. Ru takanic ri Dios c\u02c8ut, man c\u02c8\u00e4x t\u00e4 qui nimaxic."
                },
                "4": {
                    "verse_nr": "4",
                    "verse": "Jachin c\u02c8u ri kas ralc\u02c8ual ri Dios c\u00e4ch\u02c8acan na puwi\u02c8 ronojel ri man utz taj rech ruw\u00e4chulew. We kas cujcojon che ri Dios, cujcowinic cujch\u02c8acan na puwi\u02c8 ronojel ri man utz taj ajuw\u00e4chulew."
                },
                "5": {
                    "verse_nr": "5",
                    "verse": "Xak xuwi ri jun ri cucojo chi ri Jes\u00fas are u C\u02c8ojol ri Dios, c\u00e4cowinic c\u00e4ch\u02c8acan na puwi\u02c8 ronojel ri man utz taj re ruw\u00e4chulew."
                },
                "6": {
                    "verse_nr": "6",
                    "verse": "Ri Lok\u02c8alaj Esp\u00edritu cuk\u02c8alajisaj chi ri Jes\u00fas are u C\u02c8ojol ri Dios - Ri Jesucristo xpe cho ruw\u00e4chulew, xk\u02c8alajin c\u02c8u wa\u02c8 chi are u C\u02c8ojol ri Dios aretak xban u kasna\u02c8, xukuje\u02c8 aretak xc\u00e4misaxic, xel c\u02c8u u quiq\u02c8uel. Man xuwi taj xk\u02c8alajin wa\u02c8 aretak xban u kasna\u02c8, xane rumal ri joron re ri kasna\u02c8 xukuje\u02c8 rumal ru quiq\u02c8uel ri xelic aretak xc\u00e4misaxic. Ri Lok\u02c8alaj Esp\u00edritu are xk\u02c8alajisan wa\u02c8 rumal chi ri Lok\u02c8alaj Esp\u00edritu xak xuwi cubij ri kas tzij."
                },
                "7": {
                    "verse_nr": "7",
                    "verse": "E oxib ri e c\u02c8o pa ri caj ri c\u00e4quik\u02c8alajisaj ri kas tzij: ri ka Tat, ri u Tzij, xukuje\u02c8 ri Lok\u02c8alaj Esp\u00edritu rech ri Dios. We oxib ri\u02c8 xa jun ri c\u00e4quik\u02c8alajisaj."
                },
                "8": {
                    "verse_nr": "8",
                    "verse": "Xukuje\u02c8 oxib ri e c\u02c8o cho ruw\u00e4chulew ri c\u00e4quik\u02c8alajisaj ri kas tzij: ri Lok\u02c8alaj Esp\u00edritu rech ri Dios, ri joron re ri kasna\u02c8, xukuje\u02c8 ru quiq\u02c8uel ri Cristo. We oxib ri\u02c8 junam ri qui k\u02c8alajisanic."
                },
                "9": {
                    "verse_nr": "9",
                    "verse": "Ri uj c\u00e4kacoj ri qui tzij ri winak chrij ri xquilo, xukuje\u02c8 chrij ri xquito. Nim c\u02c8u na u banic ri xuk\u02c8alajisaj ri Dios chrij ri Cristo ru C\u02c8ojol."
                },
                "10": {
                    "verse_nr": "10",
                    "verse": "Jachin ri c\u00e4cojon che ru C\u02c8ojol ri Dios, u cojom ri\u02c8 pa ranima\u02c8 jas ri xubij ri Dios chrij ri Cristo ri u C\u02c8ojol. Jachin c\u02c8u ri man c\u00e4cojon t\u00e4 che ri Dios u banom ri\u02c8 chi ri Dios xak Are\u02c8 banal tzij rumal chi man u cojom t\u00e4 ri xuk\u02c8alajisaj ri Dios chrij ri Cristo ru C\u02c8ojol."
                },
                "11": {
                    "verse_nr": "11",
                    "verse": "Are wa\u02c8 ri xuk\u02c8alajisaj ri Dios, chi ri Are\u02c8 u yo\u02c8m ka c\u02c8aslemal ri man c\u02c8o t\u00e4 u q\u02c8uisic. We c\u02c8aslemal ri\u02c8 c\u00e4karik na wa\u02c8 ruc\u02c8 ri u C\u02c8ojol ri Are\u02c8."
                },
                "12": {
                    "verse_nr": "12",
                    "verse": "Jachin ri c\u02c8o ru C\u02c8ojol ri Dios pa ranima\u02c8 c\u02c8o u c\u02c8aslemal ri\u02c8. Jachin c\u02c8u ri man c\u02c8o t\u00e4 ru C\u02c8ojol ri Dios pa ranima\u02c8 man c\u02c8o t\u00e4 u c\u02c8aslemal ri\u02c8."
                },
                "13": {
                    "verse_nr": "13",
                    "verse": "Are wa\u02c8 ri q\u02c8uisbal re ri carta jawije\u02c8 ri ap\u00f3stol cuya wi jujun tak pixbenic chic - Nu tz\u02c8ibam bi wa\u02c8 we wuj ri\u02c8 chiwe, ix ri\u02c8 ri ix cojoninak che ru C\u02c8ojol ri Dios, rech kas quiwetamaj chi c\u02c8o na i c\u02c8aslemal ri man c\u02c8o t\u00e4 u q\u02c8uisic."
                },
                "14": {
                    "verse_nr": "14",
                    "verse": "Cu\u02c8l c\u02c8u ka c\u02c8ux chrij ri Dios chi apachique ri c\u00e4kaj c\u00e4kata\u02c8 che, cutatabej na wa\u02c8 ri c\u00e4kabij che, we are u rayibal ri Are\u02c8."
                },
                "15": {
                    "verse_nr": "15",
                    "verse": "We ketam chi ri Dios cujuto aretak c\u00e4ka\u02c8n orar, ketam ri\u02c8 chi cuya chke ri c\u00e4kata\u02c8 che."
                },
                "16": {
                    "verse_nr": "16",
                    "verse": "We c\u02c8o jun c\u00e4ril ri rachalal c\u00e4kaj pa jun mac ri man c\u00e4c\u02c8aman t\u00e4 bi pa ri c\u00e4mical, rajwaxic ri\u02c8 cuban orar puwi\u02c8. Je ri\u02c8 ri Dios cuya na u c\u02c8aslemal ri kachalal. Are wa\u02c8 ri c\u00e4ban chque ri quekaj pa ri mac ri man c\u00e4c\u02c8aman t\u00e4 bi pa ri c\u00e4mical. C\u02c8o c\u02c8u mac ri c\u00e4c\u02c8aman bi pa ri c\u00e4mical, man quinbij t\u00e4 c\u02c8ut chi quiban orar rech c\u00e4sachtaj wa\u02c8 we mac ri\u02c8."
                },
                "17": {
                    "verse_nr": "17",
                    "verse": "Ronojel u w\u00e4ch etzelal, are mac ri\u02c8. C\u02c8o c\u02c8u mac ri man c\u00e4c\u02c8aman t\u00e4 bi pa ri c\u00e4mical."
                },
                "18": {
                    "verse_nr": "18",
                    "verse": "Ketam chi jun kas ralc\u02c8ual ri Dios man cutakej t\u00e4 macunic, rumal chi ru C\u02c8ojol ri Dios are c\u00e4chajin che, man c\u00e4cowin t\u00e4 ri Itzel chubanic c\u02c8\u00e4x che."
                },
                "19": {
                    "verse_nr": "19",
                    "verse": "Ri uj ketam chi uj rech ri Dios, conojel c\u02c8u ri winak ajuw\u00e4chulew e c\u02c8o pu k\u02c8ab ri Itzel."
                },
                "20": {
                    "verse_nr": "20",
                    "verse": "Ketam c\u02c8ut chi ri u C\u02c8ojol ri Dios petinak cho ruw\u00e4chulew, u yo\u02c8m c\u02c8u ri ka no\u02c8j rech c\u00e4ketamaj u w\u00e4ch ri kas Dios. Ri uj, xa uj jun ruc\u02c8 ri Dios. Quel cubij wa\u02c8 chi xa uj jun ruc\u02c8 ri Jesucristo ru C\u02c8ojol. Are c\u02c8u wa\u02c8 ri kas Dios, cuya c\u02c8u ri c\u02c8aslemal ri man c\u02c8o t\u00e4 u q\u02c8uisic."
                },
                "21": {
                    "verse_nr": "21",
                    "verse": "Ix ri\u02c8, ri ix je\u02c8 ta ne alaj tak walc\u02c8ual, \u00a1chitasa iwib chquij tak ri dioses ri man kas e Dios taj! Am\u00e9n."
                }
            }
        }
    }
}