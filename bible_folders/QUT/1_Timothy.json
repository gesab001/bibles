{
    "version": "QUT",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI NABE CARTA RI XUTZ\u02c8IBAJ RI SAN PABLO CHE RI TIMOTEO - Ri ap\u00f3stol Pablo cuchap u tz\u02c8ibaxic jun carta che ri kachalal Timoteo - In wa\u02c8, ri Pablo, in ap\u00f3stol. In jun chque ru tako\u02c8n ri Jesucristo. Je wa\u02c8 nu banic rumal chi je ri\u02c8 ru takanic ri Dios ri To\u02c8l Ke, xukuje\u02c8 ri Kajaw Jesucristo ri cu\u02c8l wi ka c\u02c8ux."
                },
                "2": {
                    "verse_nr": "2",
                    "verse": "Ri at, Timoteo, quintz\u02c8ibaj bi we wuj ri\u02c8 chawe, je\u02c8 ta ne chi kas at nu c\u02c8ojol rumal chi rumal ri nu tzij xatcojonic. Are ta ri Dios ka Tat xukuje\u02c8 ri Kajaw Jesucristo quel u c\u02c8ux chawe, cutok\u02c8obisaj a w\u00e4ch, cubano chi cuxlan rawanima\u02c8."
                },
                "3": {
                    "verse_nr": "3",
                    "verse": "Mac\u02c8ulaj jule\u02c8 tak tijonic chic - Quinna\u02c8taj chawe jas ri xinbij aretak xine\u02c8 pa Macedonia. Xinbij chawe chi catcanaj can pa ri tinimit \u00c9feso. Xinya we takanic ri\u02c8 chawe chi cabij chque ri jule\u02c8 winak, ri tajin c\u00e4quiya tijonic ri man tzij taj chque ri cojonelab, chi m\u00e4quiya chic we tijonic ri\u02c8."
                },
                "4": {
                    "verse_nr": "4",
                    "verse": "Chabij chque chi m\u00e4quitzijoj chic ri xak puc, xukuje\u02c8 ri tzijobelil ri c\u00e4tzijox chquij ri ka nan ka tat ojer. Ronojel wa\u02c8 cuc\u02c8am lok ch\u02c8oj. Man c\u02c8o t\u00e4 c\u02c8u qui pat\u00e4n wa\u02c8 we ri\u02c8, man cujquito\u02c8 t\u00e4 chuch\u02c8obic ru chomanic ri Dios ri xuwi quetamax rumal ri cojonic che ri Cristo."
                },
                "5": {
                    "verse_nr": "5",
                    "verse": "Ru pat\u00e4n we takanic ri\u02c8 ri quinya chawe, are wa\u02c8 chi ri uj, ri uj cojonelab kas quekaj conojel. Rajwaxic chi c\u00e4q\u02c8uiy lok wa\u02c8 pa kanima\u02c8 ri ch\u02c8ajch\u02c8oj, ri c\u00e4kana\u02c8 wi chi man c\u02c8o t\u00e4 etzelal ka\u02c8nom, ri k\u02c8alaj wi chi kas tzij cujcojonic."
                },
                "6": {
                    "verse_nr": "6",
                    "verse": "E c\u02c8o c\u02c8u jujun ri xquisach ru beyal we takanic ri\u02c8, xetzak c\u02c8ut. Xquijach quib chubixic tzij chbil tak quib ri man c\u02c8o t\u00e4 qui pat\u00e4n."
                },
                "7": {
                    "verse_nr": "7",
                    "verse": "Ri winak ri\u02c8 c\u00e4caj queboc che ajtijab, quequitijoj ri winak chrij ri Pixab ri xutz\u02c8ibaj ri ka mam Mois\u00e9s. Man c\u00e4quich\u02c8ob t\u00e4 c\u02c8ut ri tzij ri c\u00e4quibij, man c\u00e4quich\u02c8ob t\u00e4 c\u02c8u ri c\u00e4quic\u02c8utu. Xak c\u00e4quibij chi are ri kas tzij."
                },
                "8": {
                    "verse_nr": "8",
                    "verse": "Tzij la\u02c8 chi utz ri Pixab ri xutz\u02c8ibaj ri ka mam Mois\u00e9s. Rajwaxic c\u02c8ut chi c\u00e4cojic jas ri kas ya\u02c8tal wi."
                },
                "9": {
                    "verse_nr": "9",
                    "verse": "Etamtal wa\u02c8 chi ri Pixab man xyi\u02c8 t\u00e4 chque ri winak ri tajin c\u00e4ca\u02c8n ri utzil, xane chque ri man c\u00e4quiya t\u00e4 quib pa takic, chque ri man queniman taj, chque ri man quecojon t\u00e4 che ri Dios, chque ri ajmaquib, chque ri man nim t\u00e4 c\u00e4quil wi ri Dios, ri man c\u02c8o t\u00e4 \u00e4was chquiw\u00e4ch, chque ri quequic\u00e4misaj qui nan qui tat, chque ronojel qui w\u00e4ch c\u00e4misanelab."
                },
                "10": {
                    "verse_nr": "10",
                    "verse": "Xukuje\u02c8 ri Pixab xyi\u02c8 chque ri winak ri xak c\u00e4quirik quib jas ri c\u00e4ca\u02c8n ri tz\u02c8i\u02c8, man c\u02c8o t\u00e4 qui pixab. Are c\u02c8u xyi\u02c8 ri Pixab chque ri c\u00e4ca\u02c8n ixok che jun cach achi, xukuje\u02c8 chque ri ixokib ri c\u00e4ca\u02c8n achi che jun cach ixok, chque ri quequelak\u02c8aj tak winak, chque ri banal tak tzij, xukuje\u02c8 chque ri c\u00e4ca\u02c8n juramento, man kas tzij t\u00e4 c\u02c8ut ri c\u00e4quibij, rech c\u00e4ca\u02c8n c\u02c8\u00e4x che jun winak chic. Are c\u02c8u ri Pixab xyi\u02c8 chque conojel winak ri c\u00e4quic\u02c8ulelaj u w\u00e4ch ri utzalaj tijonic ri man c\u02c8o t\u00e4 etzelal chupam."
                },
                "11": {
                    "verse_nr": "11",
                    "verse": "We utzalaj tijonic ri\u02c8 c\u00e4riktaj chupam ri Utzalaj Tzij re ri Evangelio ri sibalaj nim u k\u02c8ij. Ri ka Dios ri ya\u02c8tal che chi c\u00e4nimarisax u k\u02c8ij, are ri Are\u02c8 yo\u02c8winak wa\u02c8 pa nu k\u02c8ab rech quintzijoj chque ri winak."
                },
                "12": {
                    "verse_nr": "12",
                    "verse": "Ri ap\u00f3stol Pablo cumaltioxij che ri Dios chi xel u c\u02c8ux che, xucoj chutzijoxic ri Utzalaj Tzij re ri Evangelio - Quinmaltioxin che ri Kajaw Jesucristo ri u yo\u02c8m nu chuk\u02c8ab, rumal chi nim xrilo chi jicom ri wanima\u02c8, xinucoj che pat\u00e4nil re chutzijoxic ru Lok\u02c8 Pixab."
                },
                "13": {
                    "verse_nr": "13",
                    "verse": "Je wa\u02c8 xuban chwe pune ri in nabe xinyok\u02c8on che ri Jes\u00fas, xintze\u02c8j u w\u00e4ch, xinban c\u02c8\u00e4x chque ri e cojoninak che. Ri Dios c\u02c8ut xel u c\u02c8ux chwe rumal chi aretak xinban wa\u02c8 c\u02c8\u00e4 m\u00e4ja\u02c8 quincojon che ri Cristo, man quinch\u02c8ob t\u00e4 c\u02c8ut chi man utz taj ri quinbano."
                },
                "14": {
                    "verse_nr": "14",
                    "verse": "Sibalaj nim c\u02c8u ri\u02c8 ri tok\u02c8ob ri xincochij che ri Kajaw Jes\u00fas. Xuya nu cojonic, xuya pa wanima\u02c8 chi quinwaj ri Dios, xukuje\u02c8 chi quewaj ri winak xa rumal ri Cristo Jes\u00fas."
                },
                "15": {
                    "verse_nr": "15",
                    "verse": "Ri quinbij chanim are kas tzij. Rajwaxic c\u02c8ut chi conojel winak c\u00e4quicoj wa\u02c8: chi ri Cristo Jes\u00fas xpe cho we uw\u00e4chulew che qui to\u02c8ic ri ajmaquib. Ri in c\u02c8ut, sibalaj in ajmac na chquiw\u00e4ch conojel."
                },
                "16": {
                    "verse_nr": "16",
                    "verse": "Pune je\u02c8 nu banic wa\u02c8, xel u c\u02c8ux ri Dios chwe, xutok\u02c8obisaj nu w\u00e4ch rech ri Jesucristo cuc\u02c8ut na jas modo cuchajij nimalaj paciencia wuc\u02c8 in, in ri nabe ajmac chquiw\u00e4ch conojel. Je ri\u02c8 quinc\u02c8oji che c\u02c8utbal chquiw\u00e4ch ri m\u00e4ja\u02c8 quecojonic, c\u00e4quetamaj na chi ri Cristo cutok\u02c8obisaj qui w\u00e4ch ri winak. C\u00e4cu\u02c8bi c\u02c8u na qui c\u02c8ux chi c\u00e4quirik na ri c\u02c8aslemal ri man c\u02c8o t\u00e4 u q\u02c8uisic we quecojonic."
                },
                "17": {
                    "verse_nr": "17",
                    "verse": "Rumal ri\u02c8 kaya ba\u02c8 u k\u02c8ij ri Jun ri c\u00e4takan pa ka wi\u02c8, ri man c\u00e4q\u02c8uextaj taj, ri man c\u00e4c\u00e4m taj, ri man quilitaj t\u00e4 u w\u00e4ch, ri xuwi wa\u02c8 Dios c\u02c8olic. C\u02c8o c\u02c8u u no\u02c8j che ronojel. Kanimarisaj ba\u02c8 u k\u02c8ij amak\u02c8el pa tak ri k\u02c8ij ri junab ri quepetic. Am\u00e9n."
                },
                "18": {
                    "verse_nr": "18",
                    "verse": "Ri at, Timoteo, je\u02c8 ta ne chi at nu c\u02c8ojol. Quinya wa\u02c8 we takanic ri\u02c8 chawe. Chatija a k\u02c8ij pa ri chac chutzijoxic ru Lok\u02c8 Pixab ri Dios, xukuje\u02c8 chupat\u00e4nixic pa ronojel. Je\u02c8 chabana\u02c8 jas ri xquik\u02c8alajisaj lok ri kachalal chawij rumal ri Lok\u02c8alaj Esp\u00edritu."
                },
                "19": {
                    "verse_nr": "19",
                    "verse": "Chatakej ri cojonic, rajwaxic chi cana\u02c8 pa rawanima\u02c8 chi man c\u02c8o t\u00e4 etzelal a banom. E c\u02c8o c\u02c8u jujun ri man xeniman taj aretak xch\u02c8aw ri Dios pa ri canima\u02c8, rumal ri\u02c8 xetzakic, man quecojon t\u00e4 chic."
                },
                "20": {
                    "verse_nr": "20",
                    "verse": "Kesajmpe\u02c8 ka no\u02c8j chrij ri xuc\u02c8ulmaj ri Himeneo xukuje\u02c8 ri Alejandro, ri xeinjach pu k\u02c8ab ri Satan\u00e1s rech c\u00e4quetamaj chi man utz t\u00e4 ri\u02c8 ri c\u00e4quibij ri \u00e4was u bixic chrij ri Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Waral c\u00e4yi\u02c8 tijonic chrij ri rajwaxic c\u00e4ka\u02c8no aretak c\u00e4ka\u02c8n orar - Nabe cwaj quinbij chawe chi caya we tijonic ri\u02c8 chque ri cojonelab: Rajwaxic u banic orar pa qui wi\u02c8 conojel ri winak. Rajwaxic c\u00e4ta\u02c8 tok\u02c8ob pa qui wi\u02c8, xukuje\u02c8 c\u00e4bochi\u02c8x ri Dios pa qui wi\u02c8. Xukuje\u02c8 rajwaxic u banic maltioxinic che ri Dios aretak c\u00e4bantaj orar."
                },
                "2": {
                    "verse_nr": "2",
                    "verse": "Rajwaxic u banic orar pa qui wi\u02c8 ri k\u02c8atal tak tzij, pa qui wi\u02c8 conojel ri c\u02c8o qui takanic pa ka wi\u02c8, rech man c\u02c8o t\u00e4 ch\u02c8oj, utz ri ka c\u02c8aslemal. Je ri\u02c8 rech c\u00e4kapat\u00e4nij ri Dios, xukuje\u02c8 nim c\u00e4kil wi kib pa ronojel."
                },
                "3": {
                    "verse_nr": "3",
                    "verse": "Sibalaj utz c\u02c8u u banic wa\u02c8, xukuje\u02c8 c\u00e4kaj wa\u02c8 chuw\u00e4ch ri Dios ri To\u02c8l Ke."
                },
                "4": {
                    "verse_nr": "4",
                    "verse": "Are c\u02c8u craj ri Dios chi conojel ri winak c\u00e4quirik ru tobanic, xukuje\u02c8 c\u00e4quetamaj jas ri\u02c8 ri kas tzij."
                },
                "5": {
                    "verse_nr": "5",
                    "verse": "Xa jun ri Dios c\u02c8olic, xukuje\u02c8 xa Jun ri c\u00e4ch\u02c8aw pa ka wi\u02c8 ruc\u02c8 ri Dios. Are ri Jesucristo ri xuban kach winak."
                },
                "6": {
                    "verse_nr": "6",
                    "verse": "Ri Jesucristo xuya rib pa c\u00e4misaxic chutojic ri ka mac, rech ri uj nimalaj konojel cujel pu k\u02c8ab ri Itzel. Pa ri kas u k\u02c8ijol c\u02c8ut, ri Dios xuc\u02c8ut wa\u02c8 chquiw\u00e4ch conojel winak chi kas tzij craj queuto\u02c8."
                },
                "7": {
                    "verse_nr": "7",
                    "verse": "Rumal wa\u02c8 xinocsax che ap\u00f3stol, jun chque ru tako\u02c8n ri Jesucristo, rech quintzijoj we sakalaj tzij ri\u02c8 chrij ri kas tzij, chrij ri cojonic. Je ri\u02c8 queintijoj ri man e aj Israel taj, rech quecojon ri e are\u02c8. Ri in, in cojoninak che ri Cristo, kas tzij ri quinbij, man xak t\u00e4 c\u02c8u quinban tzij."
                },
                "8": {
                    "verse_nr": "8",
                    "verse": "Cwaj chi ri achijab pa ronojel tinimit c\u00e4ca\u02c8n orar, achijab ri kas jicom ri canima\u02c8 che ri Dios. Are achijab wa\u02c8 ri cuya\u02c8 c\u00e4quiyac ri qui k\u02c8ab cho ri Dios, man c\u02c8o t\u00e4 ch\u02c8oj, man c\u02c8o t\u00e4 oyowal, man c\u02c8o t\u00e4 c\u02c8u jun c\u02c8\u00e4x chic pa canima\u02c8."
                },
                "9": {
                    "verse_nr": "9",
                    "verse": "Xukuje\u02c8 cwaj chi ri ixokib c\u00e4quicoj atz\u02c8iak ri kas takal chque, utz u cojic c\u00e4ca\u02c8no, man c\u00e4ca\u02c8n t\u00e4 nimal ruc\u02c8. Rajwaxic utz u banic ri qui wi\u02c8 c\u00e4ca\u02c8no jas ri kas takalic. Man xak t\u00e4 c\u00e4quiwik quib ruc\u02c8 k\u02c8\u00e4n puak, ruc\u02c8 chachal ri pakal rajil, o ruc\u02c8 atz\u02c8iak ri sibalaj pakalic."
                },
                "10": {
                    "verse_nr": "10",
                    "verse": "Ri ixok cojonel man cuwik t\u00e4 rib xa cuc\u02c8 tak jastak, xane ruc\u02c8 ru banic ri utzil. Are wa\u02c8 ri rajwaxic c\u00e4ca\u02c8n ri ixokib ri qui jachom quib pu k\u02c8ab ri Dios."
                },
                "11": {
                    "verse_nr": "11",
                    "verse": "Rajwaxic chi ri ixokib c\u00e4quitatabej ri tijonic ri tajin c\u00e4tzijoxic, xak jun chec\u02c8ol wi, chquiya quib pa nimanic."
                },
                "12": {
                    "verse_nr": "12",
                    "verse": "Ri in man quinya t\u00e4 che jun ixok chi queutijoj achijab, chi c\u00e4takan pa qui wi\u02c8, xane rajwaxic xak jun quec\u02c8oji wi ri ixokib."
                },
                "13": {
                    "verse_nr": "13",
                    "verse": "Are c\u02c8u rumal chi nabe xban ri Ad\u00e1n rumal ri Dios, c\u02c8\u00e4 te ri\u02c8 xban chi ri Eva."
                },
                "14": {
                    "verse_nr": "14",
                    "verse": "Xukuje\u02c8 man are t\u00e4 ri Ad\u00e1n ri xsub rumal ri Itzel, xane are ri Eva. Aretak xsubic xkaj pa ri mac."
                },
                "15": {
                    "verse_nr": "15",
                    "verse": "Ri ixokib cojonelab c\u00e4quirik c\u02c8u na ru tobanic ri Dios, we utz c\u00e4ca\u02c8n che qui q\u02c8uiyisaxic ri cal, we c\u00e4quitakej ri cojonic, we quecaj ri winak, we utz ri qui c\u02c8aslemal, man c\u02c8o t\u00e4 etzelal c\u00e4ca\u02c8no, xukuje\u02c8 we utz quechomanic."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waral c\u00e4bixic jas ri c\u02c8aslemal ri rajwaxic che jun ri coc che obispo - Kas tzij wa\u02c8: jachin jun ri craj coc che obispo, utzalaj pat\u00e4ninic ri\u02c8 ri craj cubano."
                },
                "2": {
                    "verse_nr": "2",
                    "verse": "Rajwaxic c\u02c8ut chi we cojonel ri\u02c8 utz ru c\u02c8aslemal rech man cuya\u02c8 taj c\u00e4yac tzijtal chrij. Rajwaxic xa jun ri rixokil, muya u wi\u02c8 ri cutijo, o apachique ri cubano, xane utz ri c\u00e4chomanic, man cuban taj xa jas ri craj ri are\u02c8, xukuje\u02c8 nim quil wi cumal ri winak. Rajwaxic utz cuban che qui c\u02c8ulaxic ri winak ri queopan cho rachoch. Rajwaxic c\u00e4na\u02c8w che qui tijoxic ri winak che ru Lok\u02c8 Pixab ri Dios."
                },
                "3": {
                    "verse_nr": "3",
                    "verse": "M\u00e4k\u02c8abaric, m\u00e4ch\u02c8ojinic, man curayij t\u00e4 u ch\u02c8aquic puak ri q\u02c8uixbal u c\u02c8amic, xane rajwaxic utz cuc\u02c8 ri winak, man cuyac t\u00e4 ch\u02c8oj, xukuje\u02c8 man lok\u02c8 t\u00e4 c\u00e4ril wi ri puak."
                },
                "4": {
                    "verse_nr": "4",
                    "verse": "Rajwaxic querilij conojel ri e c\u02c8o pa rachoch, queupixbaj ri ralc\u02c8ual rech quenimanic, nim quequil wi ri winak."
                },
                "5": {
                    "verse_nr": "5",
                    "verse": "We jun cojonel man retam taj querilij conojel ri e c\u02c8o pa rachoch \u00bfa c\u00e4cowin lo ri\u02c8 cuc\u02c8am qui be ri e cojoninak che ri Dios? Man c\u00e4cowin taj."
                },
                "6": {
                    "verse_nr": "6",
                    "verse": "Man cuya\u02c8 taj jun c\u02c8ac\u02c8 cojonel coc che obispo, rech man cunimarisaj t\u00e4 rib. We je ri\u02c8, c\u00e4k\u02c8at na tzij ri\u02c8 puwi\u02c8 chi que\u02c8 pa ri k\u02c8ak\u02c8 jas ri xban che ri Itzel."
                },
                "7": {
                    "verse_nr": "7",
                    "verse": "Jun obispo rajwaxic utz cuban pa ru c\u02c8aslemal chquixol ri winak ri man e cojonelab taj, rech man c\u02c8o t\u00e4 yok\u02c8bal re. Je ri\u02c8 man quel t\u00e4 u q\u02c8uixbal, man c\u00e4kaj t\u00e4 c\u02c8u pa ru chap\u00e4bal ri Itzel."
                },
                "8": {
                    "verse_nr": "8",
                    "verse": "Waral c\u00e4kil wi jas ri c\u02c8aslemal ri rajwaxic che jun ri coc che di\u00e1cono - Ri di\u00e1conos xukuje\u02c8, rajwaxic man xak t\u00e4 quexi\u02c8ninic, rech nim que\u02c8il wi, c\u00e4quibij ri kas tzij, man quek\u02c8abar taj, man c\u00e4quirayij t\u00e4 c\u02c8u u ch\u02c8aquic puak ri q\u02c8uixbal u c\u02c8amic."
                },
                "9": {
                    "verse_nr": "9",
                    "verse": "Rajwaxic kas jicom ri canima\u02c8 chrij ri kas tzij re ri Evangelio ri uj cojoninak wi, ri k\u02c8alajisam chkaw\u00e4ch. Xukuje\u02c8 rajwaxic c\u00e4quina\u02c8 pa canima\u02c8 chi man c\u02c8o t\u00e4 etzelal ri ca\u02c8nom."
                },
                "10": {
                    "verse_nr": "10",
                    "verse": "Nabe rajwaxic que\u02c8il na we utz ri qui c\u02c8aslemal. We c\u02c8u man c\u02c8o t\u00e4 jas c\u00e4riktaj chquij, cuya\u02c8 ri\u02c8 queboc che di\u00e1conos."
                },
                "11": {
                    "verse_nr": "11",
                    "verse": "Xukuje\u02c8 ri diaconisas rajwaxic man xak t\u00e4 quexi\u02c8ninic, rech nim que\u02c8il wi, man e yacal t\u00e4 tzijtal, m\u00e4quiya u wi\u02c8 ri c\u00e4quitijo, o apachique ri c\u00e4ca\u02c8no, jicom c\u02c8u ri canima\u02c8 pa ronojel."
                },
                "12": {
                    "verse_nr": "12",
                    "verse": "Ri coc che di\u00e1cono rajwaxic xa jun ri rixokil. Xukuje\u02c8 rajwaxic chi utz cuban che quilixic conojel ri e c\u02c8o pa rachoch, queupixbaj ri ralc\u02c8ual rech quenimanic."
                },
                "13": {
                    "verse_nr": "13",
                    "verse": "Ri di\u00e1conos ri utz quepat\u00e4ninic, nim que\u02c8il wi ri\u02c8. Man xuwi taj nim que\u02c8il wi, xane xukuje\u02c8 man c\u00e4quixej t\u00e4 quib chutzijoxic ri qui cojonic chrij ri Cristo Jes\u00fas."
                },
                "14": {
                    "verse_nr": "14",
                    "verse": "Nim u banic ri uj cojoninak che - Timoteo, cu\u02c8l nu c\u02c8ux chi xak pa quieb oxib k\u02c8ij quinopan na awuc\u02c8. We c\u02c8u ne ruc\u02c8 jubik\u02c8 quinbeytajic, quintz\u02c8ibaj bi we tzij ri\u02c8 chawe nabe."
                },
                "15": {
                    "verse_nr": "15",
                    "verse": "Je wa\u02c8 xinchomaj rech awetam chic jas ri utz cuban jun cojonel chquixol ri kachalal. E are wa\u02c8 ri winak rech ri c\u02c8aslic Dios. We winak ri\u02c8 e are wa\u02c8 ri c\u00e4quijekeba\u02c8, xukuje\u02c8 c\u00e4quito\u02c8 u wi\u02c8 ri kas tzij."
                },
                "16": {
                    "verse_nr": "16",
                    "verse": "Kas k\u02c8alaj wa\u02c8 chi nim u banic ri kas tzij re ri Evangelio ri uj cojoninak wi, jas ri cubij we tzij ri\u02c8: Ri Dios xul cho we uw\u00e4chulewje\u02c8 jas jun winak,xk\u02c8alajisax rumal ri Lok\u02c8alaj Esp\u00edrituchi jicom ru c\u02c8aslemal, xilitaj c\u02c8u ri Are\u02c8 cumal ri \u00e1ngeles. Xtzijox wa\u02c8 chque ri winak, xecojon ri winak che cho ruw\u00e4chulew, xc\u02c8am chi na bic pa ri caj,xnimarisax u k\u02c8ij,"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u2015c\u00e4cha\u02c8. E c\u02c8o cojonelab ri c\u00e4quitas na quib chrij ri kas cojonic - Ri Lok\u02c8alaj Esp\u00edritu kas chi sakil cubij chi pa ri q\u02c8uisbal tak k\u02c8ij jujun cojonelab c\u00e4quitas na quib chrij ri kas cojonic. Que\u02c8 na canima\u02c8 ruc\u02c8 ri itzel no\u02c8j ri quesubtaj rumal. Ronojel wa\u02c8 xak are\u02c8 qui tijonic itzel tak esp\u00edritus."
                },
                "2": {
                    "verse_nr": "2",
                    "verse": "C\u00e4quitatabej na ri qui tijonic achijab ri e banal tak tzij, ri xak c\u00e4quesaj qui w\u00e4ch ri quetzijon ru Lok\u02c8 Pixab ri Dios. We winak ri\u02c8 man c\u00e4quina\u02c8 t\u00e4 chic pa canima\u02c8 ri etzelal ri c\u00e4ca\u02c8no, je\u02c8 ta ne chi abajarinak chi ri canima\u02c8."
                },
                "3": {
                    "verse_nr": "3",
                    "verse": "C\u00e4quibij na chque ri winak chi man cuya\u02c8 taj quec\u02c8uli\u02c8c, c\u00e4quibij na xukuje\u02c8 chi e c\u02c8o jujun tak u w\u00e4ch ri c\u00e4katijo ri \u00e4was u tijic, pune ri Dios u q\u02c8uiyisam ronojel wa\u02c8 rech c\u00e4katijo. Ri uj, ri uj cojonelab, ri ketam ri kas tzij cuya\u02c8 c\u00e4katij wa\u02c8 ruc\u02c8 maltioxinic."
                },
                "4": {
                    "verse_nr": "4",
                    "verse": "Je ri\u02c8, rumal chi utz ronojel ru q\u02c8uiyisam ri Dios, man cuya\u02c8 t\u00e4 c\u02c8ut c\u00e4ketzelaj u w\u00e4ch, xane rajwaxic c\u00e4kac\u02c8amo, c\u00e4kamaltioxij wa\u02c8 che ri Dios."
                },
                "5": {
                    "verse_nr": "5",
                    "verse": "C\u00e4tewchitaj c\u02c8u wa\u02c8 rumal ru Tzij ri Dios, xukuje\u02c8 rumal ri oraci\u00f3n ri c\u00e4ka\u02c8no. Je ri\u02c8 ri c\u00e4katijo man \u00e4was taj."
                },
                "6": {
                    "verse_nr": "6",
                    "verse": "Waral c\u00e4kil wi jas u banic jun utzalaj pat\u00e4nil re ri Jesucristo - Ri at, Timoteo, we cac\u02c8ut wa\u02c8 we nu bim chawe chquiw\u00e4ch ri kachalal, at jun utzalaj pat\u00e4nil re ri Jesucristo. C\u00e4c\u02c8oji c\u02c8u na a chuk\u02c8ab rumal ru Lok\u02c8 Pixab ri Dios ri at cojoninak wi, rumal ri utzalaj tijonic ri a takem."
                },
                "7": {
                    "verse_nr": "7",
                    "verse": "Me\u02c8 awanima\u02c8 cuc\u02c8 tak ri puc ri man c\u02c8o t\u00e4 qui pat\u00e4n ri c\u00e4quitzijoj ri winak. Are chacojo a chuk\u02c8ab chupat\u00e4nixic ri Dios."
                },
                "8": {
                    "verse_nr": "8",
                    "verse": "Ru cojic ka chuk\u02c8ab ruc\u02c8 ri ka cuerpo xak jubik\u02c8 cujuto\u02c8 wi. Are c\u02c8u ru pat\u00e4nixic ri Dios cujuto\u02c8 na pa ronojel. C\u02c8o utzil c\u00e4karik rumal wa\u02c8 pa we c\u02c8aslemal ri\u02c8 cho ruw\u00e4chulew, xukuje\u02c8 pa ri c\u02c8aslemal ri c\u00e4pe na."
                },
                "9": {
                    "verse_nr": "9",
                    "verse": "Kas tzij wa\u02c8 ri quinbij, rajwaxic c\u02c8ut chi conojel winak c\u00e4quicojo."
                },
                "10": {
                    "verse_nr": "10",
                    "verse": "Xa rumal wa\u02c8 sibalaj c\u00e4katij ka k\u02c8ij cujchacunic, c\u00e4karik yok\u02c8bal ke, rumal chi cu\u02c8l ka c\u02c8ux chrij ri c\u02c8aslic Dios, ri To\u02c8l Que conojel winak. Jachin c\u02c8u tak ri quecojon che, e are\u02c8 ri kas c\u00e4quirik ru tobanic."
                },
                "11": {
                    "verse_nr": "11",
                    "verse": "Chac\u02c8utu ba\u02c8 ri nu bim chawe chquiw\u00e4ch ri kachalal cojonelab. Chabij chque chi chquetamaj."
                },
                "12": {
                    "verse_nr": "12",
                    "verse": "Metzelax a w\u00e4ch cumal ri winak rumal chi at ac\u02c8al na. Rech man quetzelax t\u00e4 a w\u00e4ch, chac\u02c8utu jun utzalaj c\u02c8aslemal chquiw\u00e4ch ri cojonelab, rech c\u00e4quito chi utz catch\u02c8awic, c\u00e4quilo chi utz ri caban pa ronojel, queawaj ri winak, utz awanima\u02c8 chque conojel, k\u02c8alaj chi kas tzij at cojoninak che ri Cristo, utz ra c\u02c8aslemal."
                },
                "13": {
                    "verse_nr": "13",
                    "verse": "Chasiq\u02c8uij apan ru Lok\u02c8 Pixab ri Dios ri Tz\u02c8ibtalic chquiw\u00e4ch ri kachalal c\u02c8\u00e4 quinopan na iwuc\u02c8. Cheapixbaj, cheatijoj."
                },
                "14": {
                    "verse_nr": "14",
                    "verse": "Nim chawila wi ri cuinem ri xsipax chawe rumal ri Dios aretak ri Lok\u02c8alaj Esp\u00edritu xch\u02c8aw pa canima\u02c8 ri c\u02c8amal tak qui be ri cojonelab. Xquik\u02c8alajisaj c\u02c8u wa\u02c8 aretak xquiya ri qui k\u02c8ab pa wi\u02c8. Chacojo wa\u02c8 we cuinem ri\u02c8, maya c\u02c8u canok."
                },
                "15": {
                    "verse_nr": "15",
                    "verse": "Chacojo a chuk\u02c8ab chubanic ri nu bim chawe. Chatija a k\u02c8ij chubanic wa\u02c8 rech conojel c\u00e4quilo chi utz na ri tajin cabano."
                },
                "16": {
                    "verse_nr": "16",
                    "verse": "Chachajij awib. Xukuje\u02c8 kas cawil na jas u w\u00e4ch tijonic ri caya\u02c8. Chatakej u banic ronojel wa\u02c8, jicom rawanima\u02c8. We je\u02c8 caban wa\u02c8, cato\u02c8 na awib at xukuje\u02c8 ri quetataben ri a tzij."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Jas qui ch\u02c8abexic ri kachalal rajwaxic c\u00e4ka\u02c8no - Mayaj jun tata\u02c8 ri nim winak chic, xane chapixbaj je\u02c8 ta ne chi are ra tat. Cheapixbaj ri alabom je\u02c8 ta ne chi e are\u02c8 ra chak\u02c8."
                },
                "2": {
                    "verse_nr": "2",
                    "verse": "Ri chuchuib cheapixbaj je\u02c8 ta ne chi are ra nan ri capixbaj. Ri alitomab cheapixbaj je\u02c8 ta ne chi e are\u02c8 ra wanab, utz ra chomanic chquij."
                },
                "3": {
                    "verse_nr": "3",
                    "verse": "Nim cheawila wi ri malca\u02c8nib ixokib, chabana c\u02c8u tok\u02c8ob chque ri kas c\u02c8o qui rajwaxic."
                },
                "4": {
                    "verse_nr": "4",
                    "verse": "Are c\u02c8u ri malca\u02c8n ixok ri e c\u02c8o ral, xukuje\u02c8 we ne e c\u02c8o u wi\u02c8 tak u mam, nabe ri\u02c8 rajwaxic chi ri ac\u02c8alab nim quequil wi ri qui nan xukuje\u02c8 ri cati\u02c8t. Ri alc\u02c8ualaxelab rajwaxic c\u00e4quetamaj u tojic u q\u02c8uexel chque ri qui nan qui tat ri utzil ri xban chque aretak xeq\u02c8uiyisaxic, rumal chi utz c\u00e4ril wi ri Dios wa\u02c8, xukuje\u02c8 c\u00e4kaj wa\u02c8 chuw\u00e4ch."
                },
                "5": {
                    "verse_nr": "5",
                    "verse": "Are c\u02c8u ri ixok ri kas tzij malca\u02c8n, ri canajinak can u tuquiel, ri man c\u02c8o t\u00e4 c\u00e4ch\u02c8aw u c\u02c8ux che, cu\u02c8l c\u02c8u u c\u02c8ux wa\u02c8 chrij ri Dios. Cuban orar ri\u02c8, cuta\u02c8 ru tobanic ri Dios pa ru c\u02c8aslemal ronojel k\u02c8ij chi pak\u02c8ij chi chak\u02c8ab."
                },
                "6": {
                    "verse_nr": "6",
                    "verse": "Are c\u02c8u ri malca\u02c8n ixok ri cujach rib chubanic xak jachique ri utz c\u00e4ril wi, pune c\u02c8aslic, chuw\u00e4ch c\u02c8u ri Dios are jas jun c\u00e4minak, rumal chi man c\u02c8o t\u00e4 chic ru rayinic chupat\u00e4nixic ri Dios."
                },
                "7": {
                    "verse_nr": "7",
                    "verse": "Cheataka we kachalal ri\u02c8 chunimaxic wa\u02c8 we nu bim chawe rech man c\u02c8o t\u00e4 tzij c\u00e4bix chquij chi kas tzij c\u02c8o ri man utz taj ri c\u00e4ca\u02c8no."
                },
                "8": {
                    "verse_nr": "8",
                    "verse": "We c\u02c8u c\u02c8o jun cojonel ri man coc t\u00e4 il che qui to\u02c8ic ri rachalaxic, o ri ralc\u02c8ual, man kas tzij t\u00e4 ri\u02c8 chi cojonel. Nim na ru mac ri\u02c8 chuw\u00e4ch jun ri man c\u02c8o t\u00e4 jumul ri cojoninak."
                },
                "9": {
                    "verse_nr": "9",
                    "verse": "Xuwi ri malca\u02c8n ixok ri c\u02c8o chi oxc\u02c8al u junab, ri xa jun ri rachajil c\u02c8olinak, xuwi ri\u02c8 cuya\u02c8 c\u00e4tz\u02c8ibax u bi\u02c8 pa ri wuj ri tz\u02c8ibtal wi qui bi\u02c8 ri malca\u02c8nib."
                },
                "10": {
                    "verse_nr": "10",
                    "verse": "Rajwaxic chi we chichu\u02c8 ri\u02c8 etamtalic chi u banom utzil, utz qui q\u02c8uiyisaxic ri ral u banom, utz u banom che qui c\u02c8ulaxic ri queopan cho rachoch, u ch\u02c8ajom cakan ri e rech ri Dios, e are wa\u02c8 ri cojonelab. Xukuje\u02c8 u banom tok\u02c8ob chque ri c\u00e4quirik c\u02c8\u00e4x, u banom c\u02c8u ronojel u w\u00e4ch utzil."
                },
                "11": {
                    "verse_nr": "11",
                    "verse": "Are c\u02c8u ri malca\u02c8nib ixokib ri c\u02c8\u00e4 e ac\u02c8alab na, matz\u02c8ibaj ri qui bi\u02c8 pa ri wuj ri tz\u02c8ibtal wi qui bi\u02c8 ri malca\u02c8nib rumal chi aretak quetakchi\u02c8x rumal ri qui rayinic, c\u00e4quitas quib chrij ri Cristo, man c\u00e4quinimaj t\u00e4 chic, c\u00e4caj quec\u02c8uli chi na jumul chic."
                },
                "12": {
                    "verse_nr": "12",
                    "verse": "Quemacun c\u02c8u ri\u02c8 rumal chi man xca\u02c8n taj jas ri xquichi\u02c8j u banic, xquiya c\u02c8u can ri qui cojonic."
                },
                "13": {
                    "verse_nr": "13",
                    "verse": "Man xuwi t\u00e4 wa\u02c8 c\u00e4ca\u02c8n ri malca\u02c8nib ixokib ri c\u02c8\u00e4 e ac\u02c8alab na, xane xukuje\u02c8 xak quesak\u02c8orinic, xak quewacatalob chi tak ja. Man xuwi taj quesak\u02c8orinic, xane xukuje\u02c8 c\u00e4quiyac tak tzijtal, c\u00e4quinim quib pa ronojel, c\u00e4quibij tak tzij ri man ya\u02c8tal t\u00e4 qui bixic."
                },
                "14": {
                    "verse_nr": "14",
                    "verse": "Rumal ri\u02c8 cwaj chi ri malca\u02c8nib ixokib ri c\u02c8\u00e4 e ac\u02c8alab na quec\u02c8uli chi na jumul chic, quequiq\u02c8uiyisaj cal, c\u00e4quilij ri cachoch, rech ri winak ri cujquic\u02c8ulelaj man c\u00e4quirik taj jas c\u00e4quibij chkij."
                },
                "15": {
                    "verse_nr": "15",
                    "verse": "E c\u02c8o c\u02c8u jujun malca\u02c8nib ri qui tasom chi quib chrij ri Cristo, xebe\u02c8 ruc\u02c8 ri Satan\u00e1s."
                },
                "16": {
                    "verse_nr": "16",
                    "verse": "We c\u02c8o jun cojonel, we achi we ixok, ri e c\u02c8o malca\u02c8nib ixokib chquixol ri rachalaxic, rajwaxic cuya ri cajwataj chque, man cuya t\u00e4 wa\u02c8 chquij ri niq\u02c8uiaj cojonelab chic, rech ri kachalal cojonelab quecowinic quequito\u02c8 ri malca\u02c8nib ixokib ri kas tzij c\u02c8o rajwaxic chque."
                },
                "17": {
                    "verse_nr": "17",
                    "verse": "Ri c\u02c8amal tak qui be ri cojonelab ri utz c\u00e4ca\u02c8n chuc\u02c8amic qui be ri kachalal, takal ri\u02c8 chque chi sibalaj nim que\u02c8il wi. Are c\u02c8u m\u00e1s nim que\u02c8il wi na ri c\u00e4quitzijoj ru Lok\u02c8 Pixab ri Dios, c\u00e4quiya tijonic chque ri kachalal."
                },
                "18": {
                    "verse_nr": "18",
                    "verse": "Je ri\u02c8, rumal chi cubij ru Lok\u02c8 Pixab ri Dios ri Tz\u02c8ibtalic: \u201cMacoj chim chutza\u02c8m ri wac\u00e4x aretak tajin cuyak\u02c8 ri trico,\u201d \u2015c\u00e4cha ri\u02c8. Xukuje\u02c8 cubij: \u201cTakal che ri ajchac chi c\u00e4tojic,\u201d \u2015c\u00e4cha\u02c8."
                },
                "19": {
                    "verse_nr": "19",
                    "verse": "Matatabej ri tzij ri c\u00e4bix chrij jun c\u02c8amal qui be ri cojonelab we man e c\u02c8o quieb, we man e c\u02c8o oxib ri quek\u02c8alajisanic chi c\u02c8o jas ri man utz taj ri xubano."
                },
                "20": {
                    "verse_nr": "20",
                    "verse": "Are c\u02c8u ri c\u00e4quitakej macunic, cheayaja\u02c8 chquiw\u00e4ch conojel ri cojonelab, rech xukuje\u02c8 ri niq\u02c8uiaj chic c\u00e4quina\u02c8 quib."
                },
                "21": {
                    "verse_nr": "21",
                    "verse": "Chuw\u00e4ch ri Dios, chuw\u00e4ch ri Kajaw Jesucristo, xukuje\u02c8 chquiw\u00e4ch ri \u00e1ngeles rech ri Dios ri e cha\u02c8talic, catinpixbaj chi catakej ri nu bim chawe. Aretak caban wa\u02c8, junam cheawila wi ri winak, c\u02c8o jun m\u00e1s lok\u02c8 mawil wi."
                },
                "22": {
                    "verse_nr": "22",
                    "verse": "Aretak caya ra k\u02c8ab puwi\u02c8 jun ri coc che c\u02c8amal qui be ri cojonelab, maban wa\u02c8 xak ruc\u02c8 aninakil. Maban ne awe ri mac ri cuban jun chic. Chachajij awib, matkaj pa mac."
                },
                "23": {
                    "verse_nr": "23",
                    "verse": "Xuwi joron matijo, xane xukuje\u02c8 chatija jubik\u02c8 vino, rumal rech ri a pam ri amak\u02c8el cayawajij."
                },
                "24": {
                    "verse_nr": "24",
                    "verse": "E c\u02c8o jujun ri kas k\u02c8alaj chic ri qui mac c\u02c8\u00e4 m\u00e4jok quebe\u02c8 pa k\u02c8atbal tzij. E c\u02c8o jujun chic ri man k\u02c8alaj t\u00e4 ri qui mac chanim, xane c\u02c8\u00e4 te c\u00e4k\u02c8alajin wa\u02c8."
                },
                "25": {
                    "verse_nr": "25",
                    "verse": "Je c\u02c8u wa\u02c8 ru banic ri utzil. K\u02c8alaj wa\u02c8 chanim chquiw\u00e4ch conojel. Pune ta ne man k\u02c8alaj chanim ri utzil ri c\u00e4ka\u02c8no, kas copan na ri k\u02c8ij ri c\u00e4k\u02c8alajinic."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Conojel ri pat\u00e4ninelab cojonelab, rajwaxic nim quequil wi ri qui patr\u00f3n rech man c\u00e4bix t\u00e4 ri \u00e4was chrij ri Dios, o chrij ri ka tijonic."
                },
                "2": {
                    "verse_nr": "2",
                    "verse": "We e cojonelab ri qui patr\u00f3n ri pat\u00e4ninelab, man rumal t\u00e4 ri\u02c8 chi e kachalal mat nim quequil wi. Xane rajwaxic utz na c\u00e4ca\u02c8n che qui pat\u00e4nixic rumal chi ri quequipat\u00e4nij e cojonelab, e lok\u02c8alaj tak kachalal. Chac\u02c8utu we tijonic ri\u02c8 chquiw\u00e4ch ri cojonelab, chabij chque chi c\u00e4quinimaj wa\u02c8."
                },
                "3": {
                    "verse_nr": "3",
                    "verse": "Waral c\u00e4kil wi jas u rikic ri kas k\u02c8inomal - We c\u02c8o jachin jun queutijoj ri cojonelab che jun tijonic chic ri man junam t\u00e4 ruc\u02c8 ri utzalaj u tzij ri Kajaw Jesucristo, ri tijonic ri uj cojoninak wi, ri cuc\u02c8ut chkaw\u00e4ch chi rajwaxic cujniman che ri Dios,"
                },
                "4": {
                    "verse_nr": "4",
                    "verse": "ri winak ri\u02c8 xa nimal ri\u02c8 cubano, man c\u02c8o t\u00e4 retam. C\u02c8amaninak che we winak ri\u02c8 amak\u02c8el c\u02c8o jas cucoj pu tzij, xukuje\u02c8 c\u00e4ch\u02c8ojin chquij tak tzij. Rumal c\u02c8u wa\u02c8 ri cojonelab c\u00e4quirayij jastak ri man quech taj, quech\u02c8ojinic, c\u00e4quibij tzij ri \u00e4was u bixic chbil tak quib, xak quieb qui c\u02c8ux chic c\u00e4quich\u02c8abela quib."
                },
                "5": {
                    "verse_nr": "5",
                    "verse": "Ri winak ri\u02c8 xak ch\u02c8oj c\u00e4quilij cuc\u02c8 winak ri c\u02c8o itzel tak qui chomanic, ri man quetam t\u00e4 chi ri kas tzij. C\u00e4quichomaj chi ri winak quecojonic xak rech c\u00e4quich\u02c8ac puak. Timoteo, chatasa awib chquij ri winak ri je\u02c8 qui no\u02c8j wa\u02c8."
                },
                "6": {
                    "verse_nr": "6",
                    "verse": "Kas tzij c\u02c8ut, ri cojonic are jun nimalaj k\u02c8inomal che ri winak ri c\u00e4quicot ruc\u02c8 jampa\u02c8 ri c\u02c8o ruc\u02c8."
                },
                "7": {
                    "verse_nr": "7",
                    "verse": "Man c\u02c8o t\u00e4 jas kuc\u02c8am lok aretak xujul cho we uw\u00e4chulew, man c\u02c8o t\u00e4 c\u02c8u jas c\u00e4kac\u02c8am bic aretak cujc\u00e4mic."
                },
                "8": {
                    "verse_nr": "8",
                    "verse": "Xuwi ta c\u02c8u ne we c\u02c8o ka wa, we c\u02c8o katz\u02c8iak, chujquicot ruc\u02c8 wa\u02c8."
                },
                "9": {
                    "verse_nr": "9",
                    "verse": "Are c\u02c8u ri c\u00e4caj quek\u02c8inomaric, quetakchi\u02c8x na pa ri mac. Quekaj pa ru chap\u00e4bal ri Itzel. C\u00e4quichaplej qui rayixic jastak ri man c\u02c8o t\u00e4 qui pat\u00e4n, ri xa queuya pa c\u02c8\u00e4x, c\u00e4retzelaj u w\u00e4ch ri qui c\u02c8aslemal, cusach c\u02c8u qui w\u00e4ch."
                },
                "10": {
                    "verse_nr": "10",
                    "verse": "Are c\u02c8u ri winak ri que\u02c8 canima\u02c8 ruc\u02c8 ri puak c\u00e4q\u02c8uiy na ronojel u w\u00e4ch etzelal pa ri qui c\u02c8aslemal. E c\u02c8o c\u02c8u jujun ri xquirayij u w\u00e4ch ri puak, xa je ri\u02c8 xquiya can ri qui cojonic, xquiya c\u02c8u quib pa c\u02c8\u00e4xc\u02c8ol."
                },
                "11": {
                    "verse_nr": "11",
                    "verse": "Chacojo a chuk\u02c8ab pa ri cojonic - Ri at c\u02c8ut, Timoteo, at rech ri Dios. Chatasa awib chquij we itzel tak no\u02c8j ri\u02c8. Are chatakej jun c\u02c8aslemal ri jicom. Chapat\u00e4nij ri Dios, chatcojon che, cheawaj conojel ri winak, chc\u02c8ol a paciencia, maya c\u02c8olibal che ri c\u02c8a\u02c8nal."
                },
                "12": {
                    "verse_nr": "12",
                    "verse": "Chacojo a chuk\u02c8ab pa ri ch\u02c8oj chrij ri Itzel rech k\u02c8alaj chi a takem ri cojonic. Chac\u02c8utu\u02c8 chi a rikom chic jun a c\u02c8aslemal ri man c\u02c8o t\u00e4 u q\u02c8uisic. Are c\u02c8u wa\u02c8 ri xatsiq\u02c8uix wi rumal ri Dios. Utz c\u02c8u xaban chuk\u02c8alajisaxic ri kas tzij ri at cojoninak che chquiw\u00e4ch q\u02c8uia winak ri xquita ra tzij."
                },
                "13": {
                    "verse_nr": "13",
                    "verse": "C\u00e4mic c\u02c8ut, chuw\u00e4ch ri Dios ri q\u02c8uiyisaninak conojel ri jastak, xukuje\u02c8 chuw\u00e4ch ri Kajaw Jesucristo ri utz xuban chuk\u02c8alajisaxic ri kas tzij chuw\u00e4ch ri Poncio Pilato, quinya we pixbenic ri\u02c8 chawe."
                },
                "14": {
                    "verse_nr": "14",
                    "verse": "Chanimaj ba\u02c8 ri catintak wi, c\u02c8o jubik\u02c8 maq\u02c8uex che, rech man cuyuj t\u00e4 rib ruc\u02c8 ri man utz taj, xukuje\u02c8 rech man c\u02c8o t\u00e4 jas c\u00e4riktaj chawij ri catyaj wi. Je wa\u02c8 catakej u banic c\u02c8\u00e4 c\u00e4pe na ri Kajaw Jesucristo."
                },
                "15": {
                    "verse_nr": "15",
                    "verse": "Ru petbal ri Jes\u00fas c\u00e4bantaj na rumal ri Dios aretak copan ri kas u k\u02c8ijol. Ri ka Dios, ri ya\u02c8tal che chi c\u00e4nimarisax u k\u02c8ij, xak xuwi ri Are\u02c8 c\u02c8o u chuk\u02c8ab che takanic pa qui wi\u02c8 conojel. Are K\u02c8atal Tzij pa qui wi\u02c8 ri k\u02c8atal tak tzij, xukuje\u02c8 are Cajaw conojel ri quetakan pa qui wi\u02c8 ri winak."
                },
                "16": {
                    "verse_nr": "16",
                    "verse": "Xak xuwi ri Are\u02c8 ri ka Dios man c\u00e4c\u00e4m taj, jekel c\u02c8ut pa sakil jawije\u02c8 ri man cuya\u02c8 taj copan wi jun winak. Man c\u02c8o t\u00e4 jun winak ri ilowinak u w\u00e4ch, man c\u00e4cowinic t\u00e4 c\u02c8u c\u00e4ril u w\u00e4ch. Chnimarisax ba\u02c8 u k\u02c8ij, amak\u02c8el c\u02c8ut chtakan ri Are\u02c8 puwi\u02c8 ronojel pa tak ri k\u02c8ij ri junab ri quepetic. Am\u00e9n."
                },
                "17": {
                    "verse_nr": "17",
                    "verse": "Ri winak ri e k\u02c8inomab pa tak we k\u02c8ij ri\u02c8, chabij chque chi m\u00e4ca\u02c8n nimal, xukuje\u02c8 m\u00e4cu\u02c8bi qui c\u02c8ux chrij ri k\u02c8inomal ri xa c\u00e4sach na u w\u00e4ch. Xane are c\u00e4cu\u02c8bi qui c\u02c8ux chrij ri c\u02c8aslic Dios, ri c\u00e4yo\u02c8w ronojel ri jastak ri cajwataj chke rech cujquicot na cuc\u02c8. Man xa t\u00e4 jubik\u02c8 cuya\u02c8, xane q\u02c8uia."
                },
                "18": {
                    "verse_nr": "18",
                    "verse": "Chabij chque ri k\u02c8inomab chi c\u00e4ca\u02c8n ronojel u w\u00e4ch utzil. Chabij chque chi jas ru q\u02c8uiyal ri jastak que, are ta c\u02c8u je\u02c8 u q\u02c8uiyal ri tok\u02c8ob ri c\u00e4ca\u02c8no. Chesipanok, chequijacha jutak bik\u02c8 ri jastak que chquiw\u00e4ch ri c\u02c8o rajwaxic chque."
                },
                "19": {
                    "verse_nr": "19",
                    "verse": "Je ri\u02c8 tajin c\u00e4quimulij jun qui k\u02c8inomal pa ri caj ri man c\u00e4sach t\u00e4 u w\u00e4ch, rech c\u00e4quirik que ri kas c\u02c8aslemal ri man c\u02c8o t\u00e4 u q\u02c8uisic che tak ri k\u02c8ij ri quepe na. We k\u02c8inomal ri\u02c8 are je\u02c8 jas jun ja ri co jekelic."
                },
                "20": {
                    "verse_nr": "20",
                    "verse": "C\u00e4yi\u02c8 ri q\u02c8uisbal tak pixbenic che ri Timoteo - Ri at, Timoteo, chac\u02c8olo\u02c8, chachajij ri okxanim pa ra k\u02c8ab at rumal ri Dios. Matatabej tak ri puc, ri tzijobelil ri man c\u02c8o t\u00e4 c\u00e4ch\u02c8ac che, man canim t\u00e4 c\u02c8u awib pa tak ch\u02c8oj chrij tijonic ri c\u00e4bix che chi are kas etamanic, man kas tzij t\u00e4 c\u02c8ut."
                },
                "21": {
                    "verse_nr": "21",
                    "verse": "E c\u02c8o c\u02c8u jujun ri xe\u02c8 canima\u02c8 ruc\u02c8 we etamanic ri\u02c8, qui yo\u02c8m c\u02c8u can ri kas cojonic. Are ta ba\u02c8 ri Dios c\u00e4tok\u02c8obisan a w\u00e4ch at, Timoteo. Am\u00e9n."
                }
            }
        }
    }
}