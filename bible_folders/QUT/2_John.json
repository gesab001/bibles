{
    "version": "QUT",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI UCAB CARTA RI XUTZ\u02c8IBAJ RI SAN JUAN - Ri ap\u00f3stol Juan c\u00e4ch\u02c8aw chrij ri Kas Tzij re ru Lok\u02c8 Pixab ri Dios - In wa\u02c8, in c\u02c8amal qui be ri cojonelab, ri ya in nim winak chic. Quintz\u02c8ibaj bi wa\u02c8 we wuj ri\u02c8 chawe at, wachalal, at ri\u02c8 ri kachalal chichu\u02c8 ri cha\u02c8tal rumal ri Dios, xukuje\u02c8 chque tak ri awal at. Kas tzij sibalaj ix lok\u02c8 chnuw\u00e4ch, man xuwi t\u00e4 c\u02c8u chnuw\u00e4ch in, xane xukuje\u02c8 chquiw\u00e4ch conojel ri quetam ri Kas Tzij."
                },
                "2": {
                    "verse_nr": "2",
                    "verse": "Sibalaj quixwaj rumal rech ri Jun ri c\u00e4yo\u02c8w ri Kas Tzij ri c\u02c8o pa kanima\u02c8 uj nimalaj konojel. C\u00e4c\u02c8oji c\u02c8u na wa\u02c8 pa kanima\u02c8 uj amak\u02c8el ronojel k\u02c8ij."
                },
                "3": {
                    "verse_nr": "3",
                    "verse": "Are ta ri Dios ka Tat xukuje\u02c8 ri Kajaw Jesucristo ru C\u02c8ojol ri Are\u02c8 quel u c\u02c8ux chiwe, cutok\u02c8obisaj i w\u00e4ch, cuban c\u02c8ut chi cuxlan ri iwanima\u02c8 rumal chi i takem ri Kas Tzij, amak\u02c8el c\u02c8ut quiwaj iwib."
                },
                "4": {
                    "verse_nr": "4",
                    "verse": "Sibalaj c\u00e4quicot wanima\u02c8 rumal chi nu rikom jujun chque ri awal ri tajin c\u00e4quitakej ri Kas Tzij re ru Lok\u02c8 Pixab ri Dios, junam jas ri takanic ri yo\u02c8m chke rumal ri Are\u02c8."
                },
                "5": {
                    "verse_nr": "5",
                    "verse": "C\u00e4mic ri\u02c8, wachalal, catinbochi\u02c8j chi nimalaj konojel c\u00e4kaj kib chbil tak kib, ri jun ruc\u02c8 ri jun chic. Wa\u02c8 we takanic ri\u02c8 ri quintz\u02c8ibaj bi chawe, man c\u02c8ac\u02c8 t\u00e4 ri\u02c8. Xane are wa\u02c8 ri yo\u02c8m lok chke uj nabe canok."
                },
                "6": {
                    "verse_nr": "6",
                    "verse": "Wa\u02c8 we takanic ri\u02c8 chi c\u00e4kaj kib, are wa\u02c8 quel cubij chi rajwaxic chi cujniman che ri Dios pa ronojel ri c\u00e4takan wi ri Are\u02c8. Ru takanic ri Are\u02c8, jas ri i tom petinak lok, are chi c\u00e4kaj kib chbil tak kib ri jun ruc\u02c8 ri jun chic."
                },
                "7": {
                    "verse_nr": "7",
                    "verse": "Waral c\u00e4kil wi jas ri qui banic ri winak ri quequisub niq\u02c8uiaj winak chic - E q\u02c8uia chi c\u02c8ut ri winak ri quesubunic ri e c\u02c8o cho ruw\u00e4chulew, ri man c\u00e4quicoj taj chi ri Jesucristo xpe waral cho we uw\u00e4chulew chwinakil, ri man c\u00e4quik\u02c8alajisaj t\u00e4 wa\u02c8. Jachin jun winak ri je\u02c8 u banic wa\u02c8, are kas c\u00e4subunic, xukuje\u02c8 are jun chque ri xinbij chi quepetic, ri kas c\u00e4ca\u02c8n na qui c\u02c8ulel che ri Cristo."
                },
                "8": {
                    "verse_nr": "8",
                    "verse": "Chiwila ba\u02c8 iwib ix chi mat c\u00e4sach u w\u00e4ch ronojel ri utzil ri i banom, xane kas quirik na tz\u02c8akat ri rajil u q\u02c8uexel wa\u02c8."
                },
                "9": {
                    "verse_nr": "9",
                    "verse": "Apachin jun winak ri man c\u00e4cu\u02c8bi t\u00e4 u c\u02c8ux ruc\u02c8 ru tijonic ri Cristo, xane cutzucuj niq\u02c8uiaj tijonic chic ri man are taj, man c\u02c8o t\u00e4 ri Dios ruc\u02c8. Ri winak ri cutakej ru tijonic ri Cristo, are wa\u02c8 we winak ri\u02c8 c\u02c8o ri Dios ka Tat ruc\u02c8, xukuje\u02c8 ri Cristo ru C\u02c8ojol ri Dios."
                },
                "10": {
                    "verse_nr": "10",
                    "verse": "We c\u02c8o jun winak ri copan iwuc\u02c8, man are t\u00e4 c\u02c8u ru tijonic ri Cristo ri cuc\u02c8utu, mic\u02c8ulaj wa\u02c8 we winak ri\u02c8 cho iwachoch, mibij ne che: \u201c\u00a1Are ta ri Dios que\u02c8 uc\u02c8 la!\u201d \u2015mixcha che."
                },
                "11": {
                    "verse_nr": "11",
                    "verse": "Je ri\u02c8, rumal chi ri cojonel ri je\u02c8 cubij wa\u02c8, cuban re ri etzelal ri cuban we winak ri\u02c8."
                },
                "12": {
                    "verse_nr": "12",
                    "verse": "Waral c\u00e4karik wi ri q\u02c8uisbal re we carta ri\u02c8 - Are ri in c\u02c8ut, c\u02c8o q\u02c8uia ri cwaj quinbij bi chiwe. Man cwaj t\u00e4 c\u02c8ut xak quintz\u02c8ibaj bi wa\u02c8 cho jun wuj. Chuq\u02c8uexw\u00e4ch wa\u02c8, quinweyej na chi quinopan iwuc\u02c8 che iwilic. Je ri\u02c8 cuya\u02c8 quintzijon na iwuc\u02c8 chwinakil rech kas cujquicot na junam."
                },
                "13": {
                    "verse_nr": "13",
                    "verse": "Ri ral ri lok\u02c8alaj awachalal ri xukuje\u02c8 e cha\u02c8tal rumal ri Dios c\u00e4quiya bi rutzil a w\u00e4ch. Am\u00e9n."
                }
            }
        }
    }
}