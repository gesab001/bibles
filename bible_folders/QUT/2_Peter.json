{
    "version": "QUT",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI UCAB CARTA RI XUTZ\u02c8IBAJ RI SAN PEDRO - Ri ap\u00f3stol Pedro cuchap u tz\u02c8ibaxic ri ucab u carta chque ri kachalal cojonelab - In wa\u02c8, ri Sim\u00f3n Pedro, in pat\u00e4nil re ri Jesucristo, xukuje\u02c8 in ap\u00f3stol, jun chque ru tako\u02c8n ri Are\u02c8. Quintz\u02c8ibaj bi wa\u02c8 we wuj ri\u02c8 chiwe ix iwonojel ri i rikom ri cojonic ri sibalaj lok\u02c8 na ri ka rikom uj. Je ri\u02c8, rumal chi ri ka Dios Jesucristo ri To\u02c8l Ke are jicom ranima\u02c8 kuc\u02c8."
                },
                "2": {
                    "verse_nr": "2",
                    "verse": "Are ta ba\u02c8 ri Dios sibalaj cutok\u02c8obisaj i w\u00e4ch, xukuje\u02c8 cuban ta na chi sibalaj cuxlan ri iwanima\u02c8 rumal chi iwetam u w\u00e4ch ri Dios, iwetam c\u02c8u u w\u00e4ch ri Kajaw Jes\u00fas."
                },
                "3": {
                    "verse_nr": "3",
                    "verse": "Waral c\u00e4kil wi ri rajwaxic pa ru c\u02c8aslemal ri cojonel - Ri Dios ruc\u02c8 ri nimalaj u chuk\u02c8ab u sipam chke ronojel ri rajwaxic pa ri ka c\u02c8aslemal, xukuje\u02c8 ri rajwaxic chke rech cujcowinic c\u00e4katakej u pat\u00e4nixic ri Are\u02c8. Je ri\u02c8 xubano aretak xuya chke chi kas c\u00e4ketamaj u w\u00e4ch ri Jes\u00fas. Are ri Are\u02c8 ri xujusiq\u02c8uij rech c\u02c8o jubik\u02c8 ke ri kas rutzil ri Are\u02c8, xukuje\u02c8 ri nimalaj u k\u02c8ij ri Are\u02c8."
                },
                "4": {
                    "verse_nr": "4",
                    "verse": "Ruc\u02c8 ronojel wa\u02c8 we ri\u02c8 u yo\u02c8m chke chi c\u00e4karik na conojel ri nimak tak u tewchibal ri sibalaj lok\u02c8 na ri xuchi\u02c8j canok, rech ri uj cujcowinic cujel chupam ri itzelalaj c\u02c8aslemal ajuw\u00e4chulew ri xa cusachisaj u w\u00e4ch ronojel. Are c\u02c8\u00e4x na wa\u02c8 we c\u02c8aslemal ri\u02c8 rumal ri itzel tak qui rayibal ri winak. Je ri\u02c8 xuban chke rech cuya\u02c8 c\u00e4karik ke ri kas c\u02c8aslemal ri c\u02c8o ruc\u02c8 ri Dios."
                },
                "5": {
                    "verse_nr": "5",
                    "verse": "Rumal wa\u02c8 rajwaxic chi ri ix quicoj i chuk\u02c8ab rech man xuwi t\u00e4 quixcojonic, xane xukuje\u02c8 quiban ri kas utzil pa ri i c\u02c8aslemal. Ruc\u02c8 ri kas utzil ri quibano rajwaxic xukuje\u02c8 chi c\u00e4c\u02c8oji na ri utzalaj iwetambal."
                },
                "6": {
                    "verse_nr": "6",
                    "verse": "Ruc\u02c8 ri utzalaj iwetambal rajwaxic xukuje\u02c8 chi quiwilo chi man quiban t\u00e4 xak xuwi jas ri quiwaj ix chiwe chbil tak iwib. Rajwaxic xukuje\u02c8 chi quichajij paciencia chuch\u02c8ijic ronojel ri c\u00e4pe pi wi\u02c8. Ruc\u02c8 we paciencia ri\u02c8 rajwaxic xukuje\u02c8 chi kas quixpat\u00e4nin che ri Dios."
                },
                "7": {
                    "verse_nr": "7",
                    "verse": "Man ruc\u02c8 t\u00e4 c\u02c8u ri\u02c8 chi quixpat\u00e4nin che ri Dios, xane rajwaxic xukuje\u02c8 chi quiwaj iwib nimalaj iwonojel ri ix ri iwachalal iwib rumal ri Cristo. Man ruc\u02c8 t\u00e4 c\u02c8u wa\u02c8 chi quiwaj iwib, xane rajwaxic xukuje\u02c8 chi lok\u02c8 quiwil conojel winak."
                },
                "8": {
                    "verse_nr": "8",
                    "verse": "We c\u02c8u quicoj i chuk\u02c8ab rech c\u02c8o ronojel wa\u02c8 pa ri i c\u02c8aslemal amak\u02c8el ronojel k\u02c8ij, kas c\u02c8o u pat\u00e4n ri\u02c8 ri i c\u02c8aslemal, man xak t\u00e4 c\u02c8u lok\u02c8 ri\u02c8 iwetam u w\u00e4ch ri Kajaw Jesucristo."
                },
                "9": {
                    "verse_nr": "9",
                    "verse": "Apachin c\u02c8u ri man c\u02c8o t\u00e4 ronojel wa\u02c8 pa ru c\u02c8aslemal, je\u02c8 ta ne moy ri are\u02c8, man c\u00e4cowin t\u00e4 c\u02c8ut c\u00e4ca\u02c8yic. Sachinak chic pa u jolom chi ch\u02c8ajtajinak chi ri ranima\u02c8 che tak ru mac ri xuban can pa ru c\u02c8aslemal ojer."
                },
                "10": {
                    "verse_nr": "10",
                    "verse": "Rumal ri\u02c8, kachalal, chicojo na i chuk\u02c8ab pa ronojel rech kas iwetam chi ix jun cuc\u02c8 ri e cha\u02c8tal rumal ri Dios, ri e siq\u02c8uim rumal ri Are\u02c8 rech quec\u02c8oji ruc\u02c8. We je\u02c8 quiban wa\u02c8, man quixtzak t\u00e4 chic pa mac."
                },
                "11": {
                    "verse_nr": "11",
                    "verse": "Je ri\u02c8 kas c\u00e4ya\u02c8taj na chiwe chi quixopan na ruc\u02c8 ri Kajaw Jesucristo ri To\u02c8l Ke rech c\u00e4takan ri Are\u02c8 pi wi\u02c8. Aretak cuchap takanic ri Kajaw Jes\u00fas, man c\u02c8o t\u00e4 u q\u02c8uisic wa\u02c8 we takanic ri\u02c8."
                },
                "12": {
                    "verse_nr": "12",
                    "verse": "Rumal c\u02c8u ri\u02c8 quintakej na u na\u02c8taxic chiwe ronojel wa\u02c8, ri ya nu bim chic, pune ta ne ri ix iwetam chi wa\u02c8, kas c\u02c8u tajin quitakej ri kas tzij ri c\u02c8utum chiw\u00e4ch."
                },
                "13": {
                    "verse_nr": "13",
                    "verse": "Ri in quinchomaj chi takal chwe chi quinwalijisaj ri iwanima\u02c8 ruc\u02c8 we pixbenic ri\u02c8 ri quinna\u02c8taj chiwe chuwek c\u00e4bij ri in c\u02c8asal na."
                },
                "14": {
                    "verse_nr": "14",
                    "verse": "Wetam c\u02c8ut chi xa jubik\u02c8 craj chi quinc\u00e4mic, je\u02c8 jas ri c\u02c8utum chnuw\u00e4ch rumal ri Kajaw Jesucristo."
                },
                "15": {
                    "verse_nr": "15",
                    "verse": "Sibalaj c\u02c8ut quincoj na nu chuk\u02c8ab rech aretak in c\u00e4minak chic, c\u02c8o ri c\u00e4c\u02c8oji na can iwuc\u02c8 ri c\u00e4na\u02c8tan na chiwe ronojel wa\u02c8 we tzij ri\u02c8."
                },
                "16": {
                    "verse_nr": "16",
                    "verse": "Waral c\u00e4kil wi chi e c\u02c8o ri xeilow ri Cristo c\u02c8aslic, chi kas nim u k\u02c8ij - Man xak t\u00e4 c\u02c8u molom tak tzij re subunic ri pa qui jolom winak quepe wi ri ka tzijom chiwe chuc\u02c8utic chi kas tzij c\u00e4pe chi na jumul ri Kajaw Jesucristo ruc\u02c8 nimalaj u chuk\u02c8ab. \u00a1Are ri uj, uj ri\u02c8 ri xujilowic! Are ruc\u02c8 ri ka wak\u02c8\u00e4ch uj ri xkil ri Kajaw Jes\u00fas chi sibalaj je\u02c8l ri Are\u02c8, sibalaj nim u k\u02c8ij."
                },
                "17": {
                    "verse_nr": "17",
                    "verse": "Ri uj, uj c\u02c8o jela\u02c8 ruc\u02c8 ri Are\u02c8 aretak xnimarisax u k\u02c8ij rumal ri Dios ka Tat, aretak ri Dios xuya u k\u02c8ij, xch\u02c8aw lok chicaj, xubij: \u201c\u00a1Are lok\u02c8alaj nu C\u02c8ojol wa\u02c8! Sibalaj c\u00e4quicot ri wanima\u02c8 rumal,\u201d \u2015xcha ri Jun ri sibalaj nim u k\u02c8ij."
                },
                "18": {
                    "verse_nr": "18",
                    "verse": "Ri uj, uj ri\u02c8 kas xkata ri Jun ri xch\u02c8aw lok chicaj aretak junam uj c\u02c8o ruc\u02c8 ri Kajaw Jes\u00fas puwi\u02c8 ri lok\u02c8alaj juyub."
                },
                "19": {
                    "verse_nr": "19",
                    "verse": "Xukuje\u02c8 ri qui tzij ri k\u02c8alajisal tak re ru Lok\u02c8 Pixab ri Dios ri xquitz\u02c8ibaj can ojer c\u02c8o can kuc\u02c8 uj. We tzij ri\u02c8 man c\u00e4q\u02c8uextaj taj. Sibalaj utz we quixoc il chutatabexic we tzij ri\u02c8, rumal chi are je\u02c8 jas jun ch\u00e4j, jun candela ri c\u00e4tununic, ri c\u00e4juluw jawije\u02c8 ri sibalaj k\u02c8ekum wi c\u02c8\u00e4 c\u00e4sakir na, quel c\u02c8u na lok ri nimalaj ch\u02c8imil re ri u sakiribal ri c\u00e4tunun na chiw\u00e4ch. Ri u k\u02c8alajisaxic ri Kajaw Jes\u00fas pa ri iwanima\u02c8 are je\u02c8 jas ri cuban ri nimalaj ch\u02c8imil ri\u02c8."
                },
                "20": {
                    "verse_nr": "20",
                    "verse": "Rajwaxic c\u02c8ut quiwetamaj chi man c\u02c8o t\u00e4 jun tzij re ru Lok\u02c8 Pixab ri Dios ri Tz\u02c8ibtalic ri c\u00e4cowin jun winak xak pa re wi cuk\u02c8alajisaj ri quel cubij."
                },
                "21": {
                    "verse_nr": "21",
                    "verse": "Je ri\u02c8, rumal chi ri xek\u02c8alajisan ru Lok\u02c8 Pixab ri Dios ojer man xquibij taj xak jas ri xcaj ri e are\u02c8. Xane ri Dios xyo\u02c8w ri tzij, ri chomanic chque rumal rech chi xquijach quib pu k\u02c8ab ri Are\u02c8. Are c\u02c8u ri Lok\u02c8alaj Esp\u00edritu xtakan pa canima\u02c8, xuc\u02c8am qui be."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Waral c\u00e4kil wi chi e c\u02c8o winak ri c\u00e4quic\u02c8ut ri man kas tzij taj - Xec\u02c8oji c\u02c8u banal tak tzij chquixol ri winak aj Israel ojer ri xquibij chi kas e k\u02c8alajisal tak re ru Lok\u02c8 Pixab ri Dios. Xukuje\u02c8 quec\u02c8oji na winak ri e banal tak tzij chixol ix ri c\u00e4quic\u02c8ut na ri man kas tzij taj. Ri e are\u02c8 chc\u02c8uyal quequitijoj na ri winak che ri xak qui chomanic ri e are\u02c8 ri man kas tzij taj. Xa c\u02c8u c\u00e4sachisax qui w\u00e4ch ri winak rumal wa\u02c8 we tijonic ri\u02c8. Je ri\u02c8, rumal chi ri e are\u02c8 man quecojon t\u00e4 che ri Kajaw Jes\u00fas ri xc\u00e4m cho ri cruz che qui to\u02c8ic. Rumal wa\u02c8 xak te\u02c8talic c\u00e4pe na c\u02c8\u00e4x pa qui wi\u02c8, c\u00e4sach c\u02c8u na qui w\u00e4ch."
                },
                "2": {
                    "verse_nr": "2",
                    "verse": "Pune ta ne je ri\u02c8, e q\u02c8uia ri c\u00e4quitakej u banic ri c\u00e4ca\u02c8n ri e are\u02c8 pa ri itzelalaj qui c\u02c8aslemal ri sibalaj man utz t\u00e4 u banic. Rumal c\u02c8u quech ri e are\u02c8 ri winak c\u00e4quibij na ri \u00e4was u bixic chrij ri Utzalaj Tzij re ri Evangelio, ri kas be ri copan ruc\u02c8 ri Dios."
                },
                "3": {
                    "verse_nr": "3",
                    "verse": "Xa rumal ru rayixic q\u02c8uia u w\u00e4ch jastak, ri banal tak tzij ri\u02c8 quixquisub na ruc\u02c8 tijonic ri man kas tzij taj che resaxic ri c\u02c8o iwuc\u02c8. Kas ya\u02c8talic chi c\u00e4sach na qui w\u00e4ch we winak ri\u02c8 ri ojer c\u02c8ut k\u02c8atom lok tzij pa qui wi\u02c8 chi c\u00e4c\u02c8\u00e4jisax na qui w\u00e4ch."
                },
                "4": {
                    "verse_nr": "4",
                    "verse": "Ri Dios man xusach t\u00e4 qui mac ri \u00e1ngeles ri xemacunic, xane xeuq\u02c8ui\u00e4k bi pa ri jul jawije\u02c8 c\u00e4c\u02c8\u00e4jisax wi qui w\u00e4ch. Chila\u02c8 c\u02c8ut e tz\u02c8aptal wi c\u00e4mic pa ri k\u02c8ekum. Sibalaj utz u banom che quichapic, c\u02c8\u00e4 copan na ri nimalaj k\u02c8ij aretak c\u00e4k\u02c8at na tzij pa qui wi\u02c8."
                },
                "5": {
                    "verse_nr": "5",
                    "verse": "Ri Dios man xusach t\u00e4 qui mac ri winak ri xec\u02c8oji can ojer cho we uw\u00e4chulew, xane xutak lok ri nimalaj k\u02c8ekal j\u00e4b pa qui wi\u02c8 ri banal tak etzelal ri\u02c8. Xuwi xuto\u02c8 can ri ka mam No\u00e9 ri xutzijoj chi rajwaxic chi ri winak c\u00e4ca\u02c8n jicom che ri qui c\u02c8aslemal cho ri Dios. Xuwi ri are\u02c8 rachi\u02c8l wukub winak chic xeto\u02c8 rumal ri Dios rech man quec\u00e4m taj."
                },
                "6": {
                    "verse_nr": "6",
                    "verse": "Ri Dios xukuje\u02c8 xuk\u02c8at tzij chi c\u00e4c\u02c8\u00e4jisax qui w\u00e4ch ri winak ri e c\u02c8o pa tak ri tinimit Sodoma, ri tinimit Gomorra. Xusach qui w\u00e4ch we tinimit ri\u02c8 ruc\u02c8 ri k\u02c8ak\u02c8 c\u02c8\u00e4 xechajir na. Wa\u02c8 we xbantajic ri\u02c8 are jun c\u02c8utbal chquiw\u00e4ch conojel ri itzel tak winak ri c\u02c8\u00e4 te\u02c8 xepetic, xukuje\u02c8 chquiw\u00e4ch ri quec\u02c8oji na chi kas tzij c\u00e4pe na ri k\u02c8ij aretak c\u00e4k\u02c8at na tzij pa qui wi\u02c8."
                },
                "7": {
                    "verse_nr": "7",
                    "verse": "Xuto\u02c8 c\u02c8u can ri ka mam Lot, jun utzalaj tata\u02c8 wa\u02c8 ri sibalaj xbisonic rumal ri tajin c\u00e4ca\u02c8n ri itzel tak winak pa ri itzelalaj qui c\u02c8aslemal."
                },
                "8": {
                    "verse_nr": "8",
                    "verse": "We utzalaj tata\u02c8 ri\u02c8 ri xc\u02c8oji chquixol ri itzelalaj tak winak sibalaj xbisonic. Ronojel k\u02c8ij c\u02c8ut xuna\u02c8 c\u02c8\u00e4x pa ri ranima\u02c8 rumal ri etzelal ri xuto, ri xukuje\u02c8 xrilo chi tajin c\u00e4ca\u02c8n ri winak."
                },
                "9": {
                    "verse_nr": "9",
                    "verse": "Ri Kajaw Dios retam jas cuban che qui to\u02c8ic ri winak ri qui jachom quib pu k\u02c8ab ri Are\u02c8. Queuto\u02c8 cho ri c\u02c8\u00e4x ri c\u00e4quirik na pa ri qui c\u02c8aslemal, xukuje\u02c8 aretak quetakchi\u02c8x che mac. Are c\u02c8u ri itzel tak winak xa e u c\u02c8olom apanok, cuc\u02c8\u00e4jisaj c\u02c8u na qui w\u00e4ch pa ri k\u02c8ij ri c\u00e4pe na aretak c\u00e4k\u02c8at tzij pa qui wi\u02c8."
                },
                "10": {
                    "verse_nr": "10",
                    "verse": "Ri Dios sibalaj cuc\u02c8\u00e4jisaj c\u02c8u na qui w\u00e4ch ri winak ri xa c\u00e4quitakej u banic ri qui rayibal ri sibalaj man utz taj, ri xa c\u00e4quetz\u02c8bej u w\u00e4ch ri Are\u02c8, c\u00e4quetzelaj c\u02c8u u w\u00e4ch ru Pixab. We winak ri\u02c8 man c\u00e4quixej t\u00e4 quib cho ri Dios. Man queniman taj, xane xa c\u00e4quinimarisaj quib. Man c\u00e4quixej t\u00e4 c\u02c8u quib chubixic ri \u00e4was u bixic chquij ri kas nimak qui k\u02c8ij ri c\u02c8o takanic pa qui k\u02c8ab."
                },
                "11": {
                    "verse_nr": "11",
                    "verse": "Ri \u00e1ngeles ri c\u02c8o na qui chuk\u02c8ab chquiw\u00e4ch we itzel tak winak ri\u02c8, ri xukuje\u02c8 c\u02c8o takanic pa qui k\u02c8ab, man c\u02c8o t\u00e4 ne jun chque ri e are\u02c8 ri c\u00e4quicoch\u02c8o c\u00e4quibij c\u02c8\u00e4x tak tzij cho ri Kajaw Dios chquij ri nimak qui k\u02c8ij chuk\u02c8atic tzij pa qui wi\u02c8 chi c\u00e4c\u02c8\u00e4jisax na qui w\u00e4ch."
                },
                "12": {
                    "verse_nr": "12",
                    "verse": "Are c\u02c8u we achijab ri\u02c8 c\u00e4quibij tzij ri \u00e4was u bixic chrij ri man c\u00e4quich\u02c8ob taj. E je\u02c8 ta ne awaj aj pa tak juyub, rumal chi man c\u02c8o t\u00e4 qui chomabal. Chapic quij we awaj ri\u02c8, c\u00e4misaxic quij, are c\u02c8u wa\u02c8 qui pat\u00e4n e c\u02c8olic. Je\u02c8 c\u02c8u u sachic na qui w\u00e4ch we itzel tak winak ri\u02c8 junam jas ri awaj."
                },
                "13": {
                    "verse_nr": "13",
                    "verse": "C\u00e4quirik na c\u02c8\u00e4x, tojbal re ri c\u02c8\u00e4x ri qui banom chque niq\u02c8uiaj winak chic. Quequicot ri e are\u02c8 aretak quecowinic c\u00e4ca\u02c8n ri itzelalaj tak qui rayibal chquiw\u00e4ch conojel winak. We winak ri\u02c8 xak e esal tak q\u02c8uixbal chixol pa tak ri i nimak\u02c8ij aretak quewi\u02c8 iwuc\u02c8 rumal ri c\u00e4ca\u02c8no ri c\u00e4kaj chquiw\u00e4ch. Quequicot c\u02c8u na chubanic ri itzel tak qui rayibal ri xa quesubtaj ri winak rumal."
                },
                "14": {
                    "verse_nr": "14",
                    "verse": "Amak\u02c8el aretak c\u00e4quil jun ixok, c\u00e4quirayij u w\u00e4ch. Man quecos t\u00e4 chubanic ri mac. Quequisub ri winak ri man kas t\u00e4 qui jiquibam ri canima\u02c8 chrij ri Dios, xukuje\u02c8 c\u02c8amaninak chque ru rayixic q\u02c8uia u w\u00e4ch jastak. E winak wa\u02c8 ri k\u02c8atom tzij pa qui wi\u02c8 rumal ri Dios chi c\u00e4c\u02c8\u00e4jisax na qui w\u00e4ch."
                },
                "15": {
                    "verse_nr": "15",
                    "verse": "E sachinak rumal chi qui yo\u02c8m can ri kas be ri jicom. Xukuje\u02c8, xak rech c\u00e4quirik puak, c\u00e4ca\u02c8n ri etzelal je\u02c8 jas ri xuban ri tat Balaam ru c\u02c8ojol ri tat Beor ojer."
                },
                "16": {
                    "verse_nr": "16",
                    "verse": "Jun bur c\u02c8ut ri man c\u00e4ch\u02c8aw taj xyajow ri tat Balaam rumal ri mac ri tajin cubano. Xch\u02c8aw c\u02c8u ri bur jas ri c\u00e4ch\u02c8aw jun winak, xuk\u02c8atej u w\u00e4ch ri conil ri craj cuban ri tat Balaam ri je\u02c8 ta ne ch\u02c8ujarinak chic."
                },
                "17": {
                    "verse_nr": "17",
                    "verse": "We achijab ri\u02c8 e junam ruc\u02c8 jun c\u02c8ua\u02c8 ri ya chaki\u02c8j chic, man c\u02c8o t\u00e4 joron chupam, xukuje\u02c8 e junam cuc\u02c8 ri sutz\u02c8 ri quec\u02c8am bi jawije\u02c8 chi\u02c8 rumal ri qui\u00e4kik\u02c8. K\u02c8atom c\u02c8u tzij pa qui wi\u02c8 rumal ri Dios chi quebe\u02c8 na pa ri kas k\u02c8ekum ri man coc t\u00e4 wi jubik\u02c8 ri sakil, jawije\u02c8 ri man c\u02c8o t\u00e4 chi quelic wi lok."
                },
                "18": {
                    "verse_nr": "18",
                    "verse": "Je ri\u02c8, rumal chi ruc\u02c8 nimal c\u00e4quibij tak tzij ri man c\u02c8o t\u00e4 qui pat\u00e4n. Ruc\u02c8 ru banic ri itzel tak qui rayinic, ri etzelal ri c\u00e4ca\u02c8n pa ri qui c\u02c8aslemal, c\u00e4quicoj qui c\u02c8ux ri winak. Quequisub na ri winak ri kas qui tasom chi quib chquij ri niq\u02c8uiaj winak ri e sachinak."
                },
                "19": {
                    "verse_nr": "19",
                    "verse": "C\u00e4quibij chque ri winak chi cuya\u02c8 c\u00e4ca\u02c8n xa jas ri c\u00e4caj c\u00e4ca\u02c8no, man rajwaxic t\u00e4 c\u02c8ut queniman chic che ri Pixab. Je\u02c8 c\u00e4quibij pune ta ne ri e are\u02c8 tajin queniman chque ri itzel tak qui rayinic ri c\u00e4takan pa canima\u02c8. Ri e are\u02c8 c\u02c8ut, je\u02c8 ta ne e cojom che pat\u00e4ninelab. Apachique ri ch\u02c8acaninak puwi\u02c8 jun winak, wa\u02c8 we winak ri\u02c8 are pat\u00e4nil re ri ch\u02c8acaninak puwi\u02c8."
                },
                "20": {
                    "verse_nr": "20",
                    "verse": "Ri winak ri xquito\u02c8 quib, ri ya e elinak chic chupam ri etzelal re ri uw\u00e4chulew rumal ri retamaxic u w\u00e4ch ri Kajaw Jesucristo ri To\u02c8l Ke, ri xquetamaj u w\u00e4ch pa canima\u02c8, te c\u02c8u ri\u02c8 quetzelej chi chupam ri etzelal, quech\u02c8actaj c\u02c8u rumal, ri q\u02c8uisbal re ri qui c\u02c8aslemal we winak ri\u02c8 sibalaj c\u02c8\u00e4x na chuw\u00e4ch ri nabe."
                },
                "21": {
                    "verse_nr": "21",
                    "verse": "Are c\u02c8u utz na chque we ta mat xquetamaj jas ri kas u beyal ri c\u00e4jicomataj ri canima\u02c8 ri winak cho ri Dios chuw\u00e4ch ri ca\u02c8nom ri e are\u02c8 c\u00e4mic. Are la\u02c8 chi xquetamaj ri kas be, te c\u02c8u ri\u02c8 xetzelej chi jumul chquij. Xquitas c\u02c8u quib chrij ri Lok\u02c8alaj Tzij, ru Lok\u02c8 Pixab ri Dios ri yo\u02c8m chque."
                },
                "22": {
                    "verse_nr": "22",
                    "verse": "Je\u02c8 xbantaj pa ri qui c\u02c8aslemal ri kas tzij ri c\u00e4bixic: \u201cRi tz\u02c8i\u02c8 c\u00e4tzelej chutijic ri cuxabaj. Are c\u02c8u ri ak ri ch\u02c8ajtajinak chic, cuwolkotij rib jumul chic pa ri xok\u02c8ol,\u201d \u2015c\u00e4cha ri\u02c8."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Waral c\u00e4kil wi chi kas tzij c\u00e4pe chi na jumul ri Kajaw Jes\u00fas - Lok\u02c8alaj tak kachalal, are wa\u02c8 we wuj ri\u02c8 ri ucab wuj ri nu tz\u02c8ibam bi chiwe. Pa tak ri quieb wuj ri\u02c8 nu tijom nu chuk\u02c8ab chubanic chi kas utz quixchomanic. Rumal ri\u02c8 quixinpixbaj, quintakej c\u02c8u u na\u02c8taxic chiwe ronojel ri ya nu bim chic."
                },
                "2": {
                    "verse_nr": "2",
                    "verse": "Chna\u02c8taj ri tzij chiwe ri bim can ojer cumal ri lok\u02c8alaj tak k\u02c8alajisal tak re ru Lok\u02c8 Pixab ri Dios, xukuje\u02c8 ru takanic ri Kajaw Jes\u00fas ri To\u02c8l Ke ri c\u02c8utum can chiw\u00e4ch kumal uj, ri uj ap\u00f3stoles ru tako\u02c8n ri Are\u02c8."
                },
                "3": {
                    "verse_nr": "3",
                    "verse": "Nabe c\u02c8ut kas rajwaxic chiwetamaj chi pa ri q\u02c8uisbal tak k\u02c8ij quepe na winak ri xa c\u00e4quitze\u02c8j qui w\u00e4ch conojel ri quek\u02c8ijilan che ri Dios, xukuje\u02c8 ronojel ri kas utz, ri kas lok\u02c8 cho ri Dios. We winak ri\u02c8 are xa c\u00e4quitakej na u banic ri itzel tak qui rayibal."
                },
                "4": {
                    "verse_nr": "4",
                    "verse": "C\u00e4quitze\u02c8j na i w\u00e4ch, c\u00e4quita\u02c8 na chiwe, c\u00e4quibij: \u201c\u00bfA mat xubij can ri Cristo chi c\u00e4petic? We je ri\u02c8, \u00bfjawije\u02c8 chi\u02c8 c\u02c8o wi ri Are\u02c8 c\u00e4mic?\u201d \u2015quecha na. \u201cRi ka nan tat ojer e c\u00e4minak chi ri\u02c8. Ronojel c\u02c8u ri c\u02c8olic are xak je wi petinak lok tzaretak ri xban u banic ruw\u00e4chulew,\u201d \u2015quecha na ri e are\u02c8."
                },
                "5": {
                    "verse_nr": "5",
                    "verse": "Kas tzij chi ri e are\u02c8 xa man c\u00e4caj taj c\u00e4quetamaj chi ojer ri\u02c8 xbantaj ri caj xukuje\u02c8 ri ulew rumal ru takanic ri Dios. C\u02c8o ri chaki\u02c8j ulew ri xel lok pa ri ja\u02c8, xukuje\u02c8 c\u02c8o ri ulew ri xcanaj can pa ri ja\u02c8."
                },
                "6": {
                    "verse_nr": "6",
                    "verse": "Xukuje\u02c8 are rumal ri ja\u02c8 re ri k\u02c8ekal j\u00e4b chi xsach qui w\u00e4ch ri winak ojer cho ruw\u00e4chulew."
                },
                "7": {
                    "verse_nr": "7",
                    "verse": "Are c\u02c8u ri caj xukuje\u02c8 ri ulew ri e c\u02c8o c\u00e4mic, are rumal ru takanic ri Dios e c\u02c8olom wa\u02c8 rech xa queporoxic. Queporox c\u02c8u na rumal ri k\u02c8ak\u02c8 pa ri k\u02c8ij ri c\u00e4k\u02c8at na tzij rumal ri Dios, aretak c\u00e4sachisax na qui w\u00e4ch ri itzel tak winak ri man quecojon t\u00e4 che ri Dios."
                },
                "8": {
                    "verse_nr": "8",
                    "verse": "Man xuwi t\u00e4 c\u02c8u wa\u02c8, lok\u02c8alaj tak kachalal, xane rajwaxic chi man c\u00e4sach t\u00e4 pi jolom chi chuw\u00e4ch ri Dios ri jun k\u02c8ij are junam jas ri jun mil junab, ri jun mil junab c\u02c8ut are junam jas ri jun k\u02c8ij chuw\u00e4ch ri Are\u02c8."
                },
                "9": {
                    "verse_nr": "9",
                    "verse": "Ri Dios man xa t\u00e4 c\u00e4beytaj chubanic ri cuchi\u02c8j, je\u02c8 jas ri c\u00e4quichomaj jujun winak, xane xa u chajim paciencia kuc\u02c8 uj nimalaj konojel. Man craj t\u00e4 ri Are\u02c8 chi c\u02c8o jun c\u00e4sach u w\u00e4ch, xane are craj chi conojel c\u00e4quiq\u02c8uex canima\u02c8, c\u00e4quiq\u02c8uex c\u02c8u ri qui chomanic."
                },
                "10": {
                    "verse_nr": "10",
                    "verse": "Man c\u02c8o t\u00e4 c\u02c8u jun retam ri kas k\u02c8ij ri c\u00e4pe na ri Kajaw Jes\u00fas, xane je\u02c8 c\u00e4c\u02c8ulmataj na wa\u02c8 jas ri cuban jun elak\u02c8om coc pa jun ja chak\u02c8ab, ri man cuna\u02c8 t\u00e4 jun. Pa ri k\u02c8ij ri\u02c8 c\u00e4sach u w\u00e4ch ri caj, c\u00e4jinin c\u02c8u na jas ru jininem jun nimalaj c\u00e4brakan c\u00e4petic. Ronojel c\u02c8u ri c\u02c8o chicaj, ri k\u02c8ij, ri ic\u02c8, ri ch\u02c8imil, ronojel ri c\u02c8olic queporox na, c\u00e4sach c\u02c8u qui w\u00e4ch rumal ri k\u02c8ak\u02c8. Ruw\u00e4chulew, xukuje\u02c8 ronojel ri c\u02c8o cho ruw\u00e4chulew queporox na, c\u00e4sach c\u02c8u na qui w\u00e4ch."
                },
                "11": {
                    "verse_nr": "11",
                    "verse": "We c\u02c8u ronojel ri c\u02c8olic je\u02c8 u sachic u w\u00e4ch wa\u02c8 c\u00e4ban na, \u00a1sibalaj ba\u02c8 rajwaxic chi quijach iwib pu k\u02c8ab ri Dios, quitas iwib chrij ronojel etzelal, quipat\u00e4nij c\u02c8u ri Dios pa ri i c\u02c8aslemal c\u00e4mic!"
                },
                "12": {
                    "verse_nr": "12",
                    "verse": "Chixoc ba\u02c8 il che reyexic ru k\u02c8ij ri Dios, chibana c\u02c8u ri quixcowin che chubanic chi c\u00e4pe chanim. Pa ri k\u02c8ij ri\u02c8 c\u00e4porox na ri caj, c\u00e4sach c\u02c8u na u w\u00e4ch wa\u02c8 rumal ri k\u02c8ak\u02c8. Ronojel ri c\u02c8o chila\u02c8 cho ri caj quenicow na ri\u02c8, queja\u02c8r c\u02c8u na wa\u02c8."
                },
                "13": {
                    "verse_nr": "13",
                    "verse": "Are c\u02c8u ri uj, ri uj keye\u02c8m rilic ri c\u02c8ac\u02c8 caj, ri c\u02c8ac\u02c8 uw\u00e4chulew jas ru bim can ri Dios chke. Chila\u02c8 c\u02c8ut c\u00e4c\u02c8oji wi na xak xuwi ri utzil, ri jicomal."
                },
                "14": {
                    "verse_nr": "14",
                    "verse": "Je c\u02c8u ri\u02c8, lok\u02c8alaj tak kachalal, ri ix ri tajin quiweyej chi ronojel wa\u02c8 c\u00e4bantaj na, chicojo ba\u02c8 i chuk\u02c8ab rech c\u02c8o utzil chixol ix ruc\u02c8 ri Dios, ch\u02c8ajch\u02c8oj ri iwanima\u02c8, man c\u02c8o t\u00e4 c\u02c8u i mac cho ri Dios aretak copan ri k\u02c8ij."
                },
                "15": {
                    "verse_nr": "15",
                    "verse": "Chich\u02c8obo ba\u02c8 chi ri Dios u chajim paciencia kuc\u02c8 xa rumal chi craj chi konojel c\u00e4karik na ru tobanic ri Are\u02c8. Je\u02c8 xukuje\u02c8 ri lok\u02c8alaj kachalal Pablo u tz\u02c8ibam bi wa\u02c8 chiwe ruc\u02c8 ri no\u02c8j ri yo\u02c8m che rumal ri Dios."
                },
                "16": {
                    "verse_nr": "16",
                    "verse": "Pa conojel tak ri wuj ri u tz\u02c8ibam are tzijoninak chrij ronojel wa\u02c8 ri nu bim chiwe. Kas tzij chi e c\u02c8o jujun chque ru tzij ri c\u02c8\u00e4x qui ch\u02c8obic. Are c\u02c8u ri winak ri man c\u02c8o t\u00e4 quetam, xukuje\u02c8 ri cojonelab ri xa quieb canima\u02c8 quecojonic, e are\u02c8 c\u00e4quijechba\u02c8 ri c\u00e4quibij we wuj ri\u02c8, junam jas ri c\u00e4ca\u02c8n che ri niq\u02c8uiaj chic re ru Lok\u02c8 Pixab ri Dios ri Tz\u02c8ibtalic. Aretak je\u02c8 c\u00e4ca\u02c8n wa\u02c8, xa c\u02c8\u00e4x tajin c\u00e4quic\u02c8am lok pa qui wi\u02c8, c\u00e4sach c\u02c8u na qui w\u00e4ch."
                },
                "17": {
                    "verse_nr": "17",
                    "verse": "Are c\u02c8u ri ix, lok\u02c8alaj tak kachalal, rumal chi iwetam chi ronojel wa\u02c8, chichajij ba\u02c8 iwib. Mixch\u02c8actaj ne rumal ri qui subunic ri banal tak etzelal, miya c\u02c8u can ri kas tzij ri i takem, ri ix cojoninak wi, je\u02c8 ta ne chi quixtzak bi pa jun siwan."
                },
                "18": {
                    "verse_nr": "18",
                    "verse": "Xane are kas chiwetamaj na u w\u00e4ch ri Kajaw Jesucristo, ri To\u02c8l Ke, c\u00e4c\u02c8oji c\u02c8u na i chuk\u02c8ab rumal ri nimalaj u tok\u02c8ob ru yo\u02c8m chiwe. \u00a1Chnimarisax ta ba\u02c8 u k\u02c8ij ri Are\u02c8 c\u00e4mic xukuje\u02c8 pa tak ri k\u02c8ij ri junab ri quepe na, ri man c\u02c8o t\u00e4 qui q\u02c8uisic! Am\u00e9n."
                }
            }
        }
    }
}