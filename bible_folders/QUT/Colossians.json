{
    "version": "QUT",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI CARTA RI XUTZ\u02c8IBAJ RI SAN PABLO CHQUE RI COJONELAB AJ COLOSAS - Ri ap\u00f3stol Pablo cuchap u tz\u02c8ibaxic jun carta chque ri kachalal cojonelab aj Colosas - In wa\u02c8, ri Pablo, in ap\u00f3stol. In jun chque ru tako\u02c8n ri Jesucristo. Je wa\u02c8 nu banic rumal chi are u rayibal ri Dios."
                },
                "2": {
                    "verse_nr": "2",
                    "verse": "Ri in, wachi\u02c8l ri kachalal Timoteo, quintz\u02c8ibaj bi wa\u02c8 we wuj ri\u02c8 chque ri winak ri jicom canima\u02c8, ri e rech ri Dios, ri kachalal rumal ri Cristo ri e c\u02c8o pa ri tinimit Colosas. Are ta ba\u02c8 ri Dios ka Tat cutok\u02c8obisaj i w\u00e4ch, cubano chi cuxlan ri iwanima\u02c8."
                },
                "3": {
                    "verse_nr": "3",
                    "verse": "Ri ap\u00f3stol Pablo cuban orar pa qui wi\u02c8 ri cojonelab - Amak\u02c8el aretak c\u00e4ka\u02c8n orar pi wi\u02c8, c\u00e4kaya maltioxinic che ri Dios ru Tat ri Kajaw Jesucristo."
                },
                "4": {
                    "verse_nr": "4",
                    "verse": "Je ri\u02c8 c\u00e4ka\u02c8no rumal chi ka tom u tzijol chi kas ix cojoninak che ri Cristo Jes\u00fas, xukuje\u02c8 chi kas queiwaj conojel ri e rech ri Dios."
                },
                "5": {
                    "verse_nr": "5",
                    "verse": "Je\u02c8 quiban wa\u02c8 rumal chi cu\u02c8l i c\u02c8ux chi c\u02c8o ri c\u02c8olotal chiwe chila\u02c8 chicaj. Are xcu\u02c8bi i c\u02c8ux chrij wa\u02c8 aretak xita ri kas tzij. Are wa\u02c8 ri Utzalaj Tzij re ri Evangelio ri xtzijox chiwe."
                },
                "6": {
                    "verse_nr": "6",
                    "verse": "We Utzalaj Tzij ri\u02c8 re ri Evangelio tajin cubano jas ri cuban jun che\u02c8 c\u00e4q\u02c8uiyic, ri cuya u w\u00e4ch pa ronojel ruw\u00e4chulew je\u02c8 jas ri xbantaj na iwuc\u02c8 ix, tzpa ri k\u02c8ij ri xita u tzijol wa\u02c8, xiwetamaj c\u02c8ut chi kas tzij ri Dios cutok\u02c8obisaj qui w\u00e4ch conojel."
                },
                "7": {
                    "verse_nr": "7",
                    "verse": "Are c\u02c8u wa\u02c8 ri xuc\u02c8ut ri lok\u02c8alaj kachalal Epafras chiw\u00e4ch. Ri are\u02c8, are jun kach ajchac ri c\u02c8o kuc\u02c8, jun pat\u00e4nil re ri Cristo ri kas jicom ranima\u02c8."
                },
                "8": {
                    "verse_nr": "8",
                    "verse": "Ri are\u02c8 u yo\u02c8m u tzijol chke chi kas quiwaj iwib rumal ri Lok\u02c8alaj Esp\u00edritu."
                },
                "9": {
                    "verse_nr": "9",
                    "verse": "Rumal ri\u02c8 ri uj, tzpa ri k\u02c8ij ri xkata u tzijol ri tajin quibano, man cujt\u00e4ni t\u00e4 chubanic orar pi wi\u02c8. C\u00e4kata\u02c8 che ri Dios chi cuk\u02c8alajisaj ru rayibal chiw\u00e4ch, chi cuya ronojel u w\u00e4ch no\u02c8j chiwe, xukuje\u02c8 ronojel u w\u00e4ch etamanic ri cuya ri Lok\u02c8alaj Esp\u00edritu."
                },
                "10": {
                    "verse_nr": "10",
                    "verse": "Je ri\u02c8 rech je\u02c8 quiban na pa ri i c\u02c8aslemal jas ri takal u banic cumal ri e cojoninak che ri Kajaw Jes\u00fas, xukuje\u02c8 rech amak\u02c8el quiban na ri utz c\u00e4ril wi ri Are\u02c8 pa ronojel, chi quiban na ronojel u w\u00e4ch utzil, rech xukuje\u02c8 c\u00e4c\u02c8oji na m\u00e1s ri iwetambal chrij ri Dios."
                },
                "11": {
                    "verse_nr": "11",
                    "verse": "C\u00e4kata\u02c8 che ri Dios chi cuya na iwe ru chuk\u02c8ab ri Are\u02c8, ri sibalaj nim u k\u02c8ij. Je ri\u02c8 rech ruc\u02c8 paciencia quich\u02c8ij na ronojel u w\u00e4ch c\u02c8\u00e4x ri c\u00e4pe pi wi\u02c8, quixquicotic,"
                },
                "12": {
                    "verse_nr": "12",
                    "verse": "xukuje\u02c8 quixmaltioxin ta na che ri Dios rumal chi u yo\u02c8m chke chi c\u00e4kac\u02c8am ke ri cuya na chque conojel ri e rech ri Are\u02c8 ri e c\u02c8o pa ri sakil re ru takanic."
                },
                "13": {
                    "verse_nr": "13",
                    "verse": "Ri Dios xujuto\u02c8 pu k\u02c8ab ri Satan\u00e1s ri c\u00e4takan pa ri k\u02c8ekum, xujuk\u02c8axaj c\u02c8u jawije\u02c8 ri c\u00e4takan wi ri lok\u02c8alaj u C\u02c8ojol."
                },
                "14": {
                    "verse_nr": "14",
                    "verse": "Rumal c\u02c8u ru c\u00e4mical ru C\u02c8ojol xujutoro, xusach c\u02c8u ronojel ri ka mac."
                },
                "15": {
                    "verse_nr": "15",
                    "verse": "Ru c\u00e4mical ri Cristo cubano chi cuya\u02c8 queutzir ri winak ruc\u02c8 ri Dios - Ru C\u02c8ojol ri Dios ri xpe waral cho we uw\u00e4chulew, are je\u02c8 u banic wa\u02c8 jas ri Dios ri man quilitaj taj. Ri Are\u02c8, c\u02c8\u00e4 m\u00e4jok c\u00e4ban ronojel ri c\u02c8olic, nabe c\u02c8o ri Are\u02c8."
                },
                "16": {
                    "verse_nr": "16",
                    "verse": "Rumal c\u02c8u ri Are\u02c8 ri Dios xuban ronojel ri c\u02c8o chicaj xukuje\u02c8 ronojel ri c\u02c8o cho ruw\u00e4chulew. Xban c\u02c8u ronojel ri quilitajic, xukuje\u02c8 ri man quilitaj taj. Conojel ri c\u02c8o takanic pa qui k\u02c8ab, pune ta ne e \u00e1ngeles, ronojel u w\u00e4ch takanic ri nim u banic, conojel ri k\u02c8atal tak tzij, nimalaj conojel ri xyi\u02c8 chque chi c\u02c8o qui takanic, conojel tak wa\u02c8 xeban rumal ri Cristo. Xeban c\u02c8u wa\u02c8 che ri Are\u02c8 rech c\u00e4nimarisax u k\u02c8ij."
                },
                "17": {
                    "verse_nr": "17",
                    "verse": "Ri Cristo, tzc\u02c8o wi ri Are\u02c8 c\u02c8\u00e4 m\u00e4jok c\u00e4ban ronojel ri c\u02c8olic. Rumal c\u02c8u ri Are\u02c8 ronojel ri xbanic c\u02c8o qui c\u02c8olibal, c\u02c8o qui cholajil."
                },
                "18": {
                    "verse_nr": "18",
                    "verse": "Xukuje\u02c8 ri Cristo are Cajaw conojel ri kachalal cojonelab ri quenuc\u02c8uw ru cuerpo waral cho we uw\u00e4chulew, junam jas ri cuban ri ka jolom c\u02c8o puwi\u02c8 ri ka cuerpo. Are ri Are\u02c8 c\u00e4yo\u02c8w ri ka c\u02c8aslemal. Are c\u02c8u wa\u02c8 ri nabe chquixol conojel ri c\u00e4minakib ri xec\u02c8astajic, rech nim na u k\u02c8ij ri Are\u02c8 pa ronojel."
                },
                "19": {
                    "verse_nr": "19",
                    "verse": "Are c\u02c8u wa\u02c8 ru rayibal ri Dios ri xuchomaj ri Are\u02c8, chi are xak junam ri Cristo ruc\u02c8 ri Are\u02c8 pa ronojel."
                },
                "20": {
                    "verse_nr": "20",
                    "verse": "Xukuje\u02c8 xuchomaj ri Dios chi rumal ri Cristo c\u00e4rutzirisaj ta na ronojel ri c\u02c8olic, ronojel ri c\u02c8o cho ruw\u00e4chulew, xukuje\u02c8 ronojel ri c\u02c8o chicaj. Ri Dios c\u02c8ut xrutzirisaj ronojel ri c\u02c8olic ruc\u02c8 ri Are\u02c8 rumal ru c\u00e4mical ri Cristo cho ri cruz."
                },
                "21": {
                    "verse_nr": "21",
                    "verse": "Ri ix nabe canok i xutum can ri Dios, i banom c\u02c8u i c\u02c8ulel che pa ri iwanima\u02c8 rumal ri man utz taj ri xiban na, xukuje\u02c8 ri xichomaj. C\u00e4mic c\u02c8ut ri Dios ix rutzirisam chic ruc\u02c8 ri Are\u02c8."
                },
                "22": {
                    "verse_nr": "22",
                    "verse": "Xixrutzirisaj ruc\u02c8 ri Are\u02c8 rumal ri c\u00e4mical ri xurik ri Cristo cho ri cruz waral cho we uw\u00e4chulew. Je\u02c8 xuban wa\u02c8 ri Cristo rech quixuya chuw\u00e4ch ri Dios, ch\u02c8ajch\u02c8oj ri i c\u02c8aslemal, man c\u02c8o t\u00e4 chi etzelal quibano, man c\u02c8o t\u00e4 c\u02c8u i mac chuw\u00e4ch ri Are\u02c8."
                },
                "23": {
                    "verse_nr": "23",
                    "verse": "Rajwaxic c\u02c8ut chi kas tzij quixcojonic. Ri ix je\u02c8 jas jun ja ri utz banom chuyaquic, ri man c\u00e4slabtaj taj, ri co jekelic. Man quiya t\u00e4 c\u02c8u can ri cu\u02c8l wi i c\u02c8ux. Are c\u02c8u wa\u02c8 ri Tzij ri xito aretak xtzijox ri Utzalaj Tzij re ri Evangelio chiwe. Are c\u02c8u wa\u02c8 we Tzij ri\u02c8 ri tajin c\u00e4tzijox c\u00e4mic cho ronojel ruw\u00e4chulew. In wa\u02c8, ri Pablo, in jun chque ri quetoban chutzijoxic wa\u02c8 we Utzalaj Tzij ri\u02c8."
                },
                "24": {
                    "verse_nr": "24",
                    "verse": "C\u00e4yi\u02c8 che ri ap\u00f3stol Pablo chi c\u00e4pat\u00e4nin chque ri kachalal cojonelab - C\u00e4mic c\u02c8ut quinquicotic rumal ri c\u02c8\u00e4x ri tajin quinriko rumal iwech. Xak je ri\u02c8 ri in quintoban chubanic tz\u02c8akat che ri c\u02c8\u00e4x ri rajwaxic c\u00e4quirik na ri kachalal cojonelab ri quenuc\u02c8uw ru cuerpo ri Cristo waral cho we uw\u00e4chulew."
                },
                "25": {
                    "verse_nr": "25",
                    "verse": "Ri in, in jun chque ri e cojom che pat\u00e4nil tak que ri kachalal cojonelab. Are ri Dios ri xyo\u02c8w wa\u02c8 pa nu k\u02c8ab, ru banic wa\u02c8 we chac ri\u02c8 che i pat\u00e4nixic ix, rech kas tz\u02c8akat quinban chuk\u02c8alajisaxic ru Lok\u02c8 Pixab ri Dios chiw\u00e4ch."
                },
                "26": {
                    "verse_nr": "26",
                    "verse": "Are c\u02c8u wa\u02c8 ri man etamtal t\u00e4 can nabe, ri man u yo\u02c8m t\u00e4 retamaxic ri Dios pa tak ri k\u02c8ij ri junab ri e oc\u02c8owinak, aretak e c\u02c8asal ri ojer tak winak. C\u00e4mic c\u02c8ut k\u02c8alajisam chi wa\u02c8 chquiw\u00e4ch ri e rech ri Dios, e are\u02c8 conojel ri quecojon che."
                },
                "27": {
                    "verse_nr": "27",
                    "verse": "Utz c\u02c8u xril wi ri Dios chi chquiw\u00e4ch ri e rech ri Are\u02c8 cuk\u02c8alajisaj wi ri man etamtal t\u00e4 can nabe, ri sibalaj nim u k\u02c8ij, ri xukuje\u02c8 sibalaj je\u02c8lic. Are c\u02c8u wa\u02c8 ru chomam lok chi cuya na chque conojel winak, ri winak aj Israel xukuje\u02c8 ri winak ri man e aj Israel taj. Ri man etamtal taj are wa\u02c8 chi ri Cristo c\u00e4c\u02c8oji na pa ri iwanima\u02c8. Tzare c\u02c8u wa\u02c8 ri je\u02c8lalaj cu\u02c8lbal i c\u02c8ux ri sibalaj nim u k\u02c8ij."
                },
                "28": {
                    "verse_nr": "28",
                    "verse": "Ri uj c\u00e4katzijoj ri Utzalaj Tzij chrij ri Cristo. Quekapixbaj conojel winak, xukuje\u02c8 quekatijoj rech kas c\u00e4quich\u02c8obo, rech kas tz\u02c8akat ri qui chomanic ri cojonelab ri xa e jun chic ruc\u02c8 ri Cristo."
                },
                "29": {
                    "verse_nr": "29",
                    "verse": "Rumal c\u02c8u ri\u02c8 quinchacunic, quintij nu k\u02c8ij, quincoj ronojel ri nu chuk\u02c8ab ri yo\u02c8m chwe rumal ri Cristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Cwaj c\u02c8ut chi quiwetamaj chi sibalaj quintij nu k\u02c8ij rumal iwech, sibalaj quinoc il chiwe, xukuje\u02c8 chque ri e c\u02c8o pa ri tinimit Laodicea, xukuje\u02c8 chque conojel ri m\u00e4ja\u02c8 quetam nu w\u00e4ch."
                },
                "2": {
                    "verse_nr": "2",
                    "verse": "Je ri\u02c8 quinbano rech ri e are\u02c8 c\u00e4walijisax ri canima\u02c8, xukuje\u02c8 rech c\u00e4caj quib nimalaj conojel, xa e jun chic ri e are\u02c8. Are quinban wa\u02c8 rech kas c\u00e4quich\u02c8ob na ri cuban ri Dios, je ri\u02c8 chi kas c\u00e4cu\u02c8bi qui c\u02c8ux chrij ri Are\u02c8. Are m\u00e1s utz na wa\u02c8 chuw\u00e4ch apachique k\u02c8inomal ri c\u02c8olic. Quintij nu k\u02c8ij rech kas c\u00e4quetamaj u w\u00e4ch ri Cristo. Are c\u02c8u wa\u02c8 ri man etamtal t\u00e4 can nabe, ri m\u00e4ja\u02c8 c\u00e4k\u02c8alajisax rumal ri Dios."
                },
                "3": {
                    "verse_nr": "3",
                    "verse": "Ruc\u02c8 c\u02c8u ri Are\u02c8 sibalaj c\u02c8o wi ronojel u w\u00e4ch etamanic xukuje\u02c8 ronojel u w\u00e4ch no\u02c8j ri sibalaj je\u02c8lic."
                },
                "4": {
                    "verse_nr": "4",
                    "verse": "Quinbij wa\u02c8 chiwe rech man c\u02c8o t\u00e4 jun c\u00e4cowin che i subic ruc\u02c8 je\u02c8lalaj tak tzij ri xak c\u00e4quibij chiwe rech quixkaj pa qui k\u02c8ab."
                },
                "5": {
                    "verse_nr": "5",
                    "verse": "Pune ta ne man in c\u02c8o iwuc\u02c8 chwinakil, ri ix c\u02c8ut ix c\u02c8o pa wanima\u02c8 je\u02c8 ta ne kas tzij in c\u02c8o iwuc\u02c8. Quinquicotic aretak quinwilo chi utz quibano, quiban ronojel pa cholajil, chi kas tzij ix cojoninak che ri Cristo, man i tasom t\u00e4 c\u02c8u iwib chrij ri Are\u02c8."
                },
                "6": {
                    "verse_nr": "6",
                    "verse": "Je c\u02c8u ri\u02c8, jas ri xibano, xic\u02c8amowaj ri Jesucristo che Iwajaw, xa jun chixc\u02c8ol ruc\u02c8 ri Are\u02c8."
                },
                "7": {
                    "verse_nr": "7",
                    "verse": "Je\u02c8 chibana\u02c8 jas jun che\u02c8 ri co tiquil pa ri ulew, man c\u02c8o t\u00e4 jas quixslabisanic. Rajwaxic chi kas quixcojon che ri Kajaw Jes\u00fas jas ri c\u02c8utum chiw\u00e4ch. Je\u02c8 chibana wa\u02c8, xukuje\u02c8 sibalaj chiya maltioxinic che ri Dios amak\u02c8el ronojel k\u02c8ij."
                },
                "8": {
                    "verse_nr": "8",
                    "verse": "Waral c\u00e4kil wi chi ri Cristo cuban c\u02c8ac\u02c8 che ri ka c\u02c8aslemal - Chiwila iwib mixkaj pa qui k\u02c8ab ri winak ri c\u00e4caj quixquisub ruc\u02c8 ri je\u02c8lalaj tak qui tzij chquij ri qui nak\u02c8atisam wi quib ri e are\u02c8, ruc\u02c8 c\u02c8u ri qui chomanic ri man c\u02c8o t\u00e4 u pat\u00e4n chrij ri cajulew. Man are t\u00e4 ru tijonic ri Cristo, xane are ri qui tijonic winak, ri xak ajuw\u00e4chulew wa\u02c8."
                },
                "9": {
                    "verse_nr": "9",
                    "verse": "Ronojel c\u02c8u ru banic ri Dios c\u00e4riktaj wa\u02c8 ruc\u02c8 ri Cristo ri xil u w\u00e4ch waral cho we uw\u00e4chulew, rumal chi ri Cristo, are kas Dios."
                },
                "10": {
                    "verse_nr": "10",
                    "verse": "Ri ix c\u02c8ut c\u02c8o ri Dios pa ri iwanima\u02c8 rumal chi xa ix jun ruc\u02c8 ri Cristo. Ri Are\u02c8 c\u02c8ut c\u00e4takan pa qui wi\u02c8 conojel ri c\u02c8o qui takanic, pa qui wi\u02c8 conojel ri \u00e1ngeles, xukuje\u02c8 c\u00e4takan pa qui wi\u02c8 conojel ri nimak qui banic ri yo\u02c8m chque chi c\u02c8o takanic pa qui k\u02c8ab."
                },
                "11": {
                    "verse_nr": "11",
                    "verse": "Xukuje\u02c8 rumal chi xa ix jun ruc\u02c8 ri Cristo, cojom ri retal ri c\u02c8ac\u02c8 trato pa tak ri iwanima\u02c8. Man are t\u00e4 c\u02c8u wa\u02c8 ri c\u00e4ban che ru cuerpo jun winak, xane are wa\u02c8 ri xuban ri Cristo aretak xixuto\u02c8 pa ri ojer i c\u02c8aslemal, ri c\u02c8aslemal rech etzelal. Je ri\u02c8 xubano rech man quiban t\u00e4 chic ri man utz taj ri craj ri iwanima\u02c8."
                },
                "12": {
                    "verse_nr": "12",
                    "verse": "Aretak xban i kasna\u02c8, je\u02c8 ta ne ri xixmuk junam ruc\u02c8 ri Cristo, xukuje\u02c8 junam xixc\u02c8astaj ruc\u02c8. Je ri\u02c8, rumal chi xixcojon che ri nimalaj u chuk\u02c8ab ri Dios ri xc\u02c8astajisan ri Cristo chquixol ri c\u00e4minakib."
                },
                "13": {
                    "verse_nr": "13",
                    "verse": "Ri ix nabe canok je\u02c8 ta ne ri ix c\u00e4minak rumal ri i mac, xukuje\u02c8 rumal chi ri ix man ix aj Israel taj, man i nimam t\u00e4 c\u02c8u ri ojer Pixab. Xpe c\u02c8u ri Dios, xuya ri kas i c\u02c8aslemal junam ruc\u02c8 ri Cristo, xusach ronojel ri i mac."
                },
                "14": {
                    "verse_nr": "14",
                    "verse": "Ri Dios xusach ri nimalaj ka c\u02c8as ri c\u02c8o chkij, ri u k\u02c8atom tzij pa ka wi\u02c8 chi c\u00e4c\u02c8\u00e4jisax ka w\u00e4ch, rachi\u02c8l c\u02c8u ri pixab ri cujutak chubanic q\u02c8uia jastak. Xresaj chkij, xusach u w\u00e4ch wa\u02c8 rumal ru c\u00e4mical ri Cristo cho ri cruz."
                },
                "15": {
                    "verse_nr": "15",
                    "verse": "Ri Cristo, aretak xc\u00e4m cho ri cruz, xch\u02c8acan ri Are\u02c8 puwi\u02c8 ri jun ri c\u00e4bin pa ri sutz\u02c8 mayul, xukuje\u02c8 pa qui wi\u02c8 conojel ri nimak qui banic, ri c\u02c8o qui takanic. Xresaj ri qui chuk\u02c8ab, xukasaj qui k\u02c8ij chquiw\u00e4ch conojel, xekaj c\u02c8u pu k\u02c8ab ri Cristo."
                },
                "16": {
                    "verse_nr": "16",
                    "verse": "Rajwaxic chi ri cojonelab c\u00e4quitzucuj ri utzil ri c\u00e4pe chicaj chuq\u02c8uexw\u00e4ch ri jastak ajuw\u00e4chulew - C\u02c8o ba\u02c8 jun mucoj jun pixab chrij ri quitijo, o chrij apachique u w\u00e4ch nimak\u02c8ij. Muban wa\u02c8 chrij ri nimak\u02c8ij rech ri c\u02c8ac\u02c8 ic\u02c8. Muban c\u02c8u wa\u02c8 chrij ri k\u02c8ij re uxlanem."
                },
                "17": {
                    "verse_nr": "17",
                    "verse": "Conojel tak wa\u02c8 e are\u02c8 xa jujun c\u02c8utbal re ri kas c\u00e4pe na, jas ri u nanoch\u02c8 jun winak ri c\u00e4sachic. Ri kas xuc\u02c8ut lok, ri kas quilitajic, are c\u02c8u wa\u02c8 ri Cristo."
                },
                "18": {
                    "verse_nr": "18",
                    "verse": "Chiwila ba\u02c8 chi m\u00e4maj ri tojbal iwe cumal ri winak ri c\u00e4ca\u02c8n che quib chi man c\u00e4ca\u02c8n t\u00e4 nimal. Xak are subunic wa\u02c8. Are winak wa\u02c8 ri xukuje\u02c8 quequik\u02c8ijilaj tak ri \u00e1ngeles. We winak ri\u02c8 xak c\u00e4quinim quib chupam ri man quetam taj, chupam ri man c\u00e4k\u02c8alajin taj. C\u00e4ca\u02c8n c\u02c8u nimal xa rumal ri q\u02c8uia u w\u00e4ch qui chomanic ri e are\u02c8."
                },
                "19": {
                    "verse_nr": "19",
                    "verse": "We winak ri\u02c8 qui tasom quib chrij ri Cristo. Ri Cristo c\u00e4takan pa ka wi\u02c8 je\u02c8 jas ri cuban ri ka jolom c\u02c8o puwi\u02c8 ri ka cuerpo. Are ri Are\u02c8 ri c\u00e4yo\u02c8w qui chuk\u02c8ab ri kachalal cojonelab ri quenuc\u02c8uw ru cuerpo waral cho we uw\u00e4chulew, are c\u02c8u ri Are\u02c8 ri xukuje\u02c8 queq\u02c8uiyisanic. Je ri\u02c8 chquijujunal ru tz\u02c8akatil ru cuerpo queq\u02c8uiyic, utz c\u00e4ca\u02c8n conojel che qui rikic quib, je\u02c8 jas ru chomam ri Dios pa qui wi\u02c8."
                },
                "20": {
                    "verse_nr": "20",
                    "verse": "Ri ix, ix c\u00e4minak chic junam ruc\u02c8 ri Cristo. Quel cubij wa\u02c8 chi man junam t\u00e4 chic ri i no\u02c8j jas ri qui no\u02c8j ri niq\u02c8uiaj winak chic ri xak ajuw\u00e4chulew. \u00bfJas c\u02c8u che quiban na ri c\u00e4ca\u02c8n ri niq\u02c8uiaj winak chic ajuw\u00e4chulew je\u02c8 ta ne chi ri ix c\u02c8\u00e4 ix jun cuc\u02c8 ri e are\u02c8? \u00bfJas che quinimaj na ri qui pixab ri e are\u02c8 ri man utz taj?"
                },
                "21": {
                    "verse_nr": "21",
                    "verse": "Ri winak ri\u02c8 c\u00e4quibij: \u201c\u00a1Michap wa\u02c8!\u201d \u2015quecha\u02c8. \u201c\u00a1Mitij wa\u02c8, miwuc\u02c8aj wa\u02c8 pa i k\u02c8ab!\u201d \u2015quecha ri\u02c8."
                },
                "22": {
                    "verse_nr": "22",
                    "verse": "Ronojel wa\u02c8 we pixab ri\u02c8 xa are qui takanic, qui tijonic ri winak chquij jastak ri xa c\u00e4sach na qui w\u00e4ch."
                },
                "23": {
                    "verse_nr": "23",
                    "verse": "Kas tzij c\u02c8ut, je\u02c8 ta ne chi nim u banic wa\u02c8 we c\u00e4nimax ri c\u00e4quibij, xa rumal chi quek\u02c8ijilan chque tak ri \u00e1ngeles. C\u00e4ca\u02c8n che quib chi man c\u00e4ca\u02c8n t\u00e4 nimal, man kas tzij t\u00e4 c\u02c8ut. Xukuje\u02c8 c\u00e4ca\u02c8n c\u02c8\u00e4x che ri qui cuerpo. Are c\u02c8u ri qui tijonic man c\u00e4cowin t\u00e4 che resaxic ri itzel tak qui rayinic ri winak."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ri ix, ix c\u02c8astajinak chic chquixol ri c\u00e4minakib junam ruc\u02c8 ri Cristo. (Quel cubij wa\u02c8 chi banom c\u02c8ac\u02c8 che ri i c\u02c8aslemal rumal ri Are\u02c8.) We je ri\u02c8, rajwaxic chi quitzucuj ri utzil ri c\u00e4pe chila\u02c8 chicaj ri t\u02c8uyul wi ri Cristo pa ru wiqui\u00e4k\u02c8ab ri Dios."
                },
                "2": {
                    "verse_nr": "2",
                    "verse": "Chichomaj apan ri c\u02c8o chila\u02c8 chicaj, man xak xuwi t\u00e4 c\u02c8u ri c\u02c8o cho ruw\u00e4chulew."
                },
                "3": {
                    "verse_nr": "3",
                    "verse": "Ri ix, ix c\u00e4minak junam ruc\u02c8 ri Cristo. (Quel cubij wa\u02c8 chi ri i c\u02c8aslemal c\u00e4mic man junam t\u00e4 ruc\u02c8 ri ojer i c\u02c8aslemal.) Ri i c\u02c8aslemal c\u00e4mic c\u02c8olotal ruc\u02c8 ri Cristo pu k\u02c8ab ri Dios."
                },
                "4": {
                    "verse_nr": "4",
                    "verse": "C\u02c8o ri kas ka c\u02c8aslemal rumal ri Cristo ri c\u02c8o pa kanima\u02c8. Aretak c\u02c8ut c\u00e4pe chi ri Are\u02c8, are chi\u02c8 ri quilitaj na i w\u00e4ch ruc\u02c8 ri Are\u02c8, c\u00e4nimarisax c\u02c8u na i k\u02c8ij junam ruc\u02c8."
                },
                "5": {
                    "verse_nr": "5",
                    "verse": "Waral c\u00e4kil wi ru jalbem rib ri ojer ka c\u02c8aslemal ruc\u02c8 ri c\u02c8ac\u02c8 ka c\u02c8aslemal - Chisacha ba\u02c8 u w\u00e4ch ronojel ri man utz taj rech ruw\u00e4chulew ri c\u02c8o pa ri iwanima\u02c8. Miban iwe jas ri c\u00e4ca\u02c8n ri tz\u02c8i\u02c8 ri xak c\u00e4quirik quib, man c\u02c8o t\u00e4 qui pixab. Miban ri etzelal ri sibalaj \u00e4was u banic cho ri Dios, me\u02c8 c\u02c8u iwanima\u02c8 chubanic ri man utz taj, ri itzel tak i rayinic. Mirayij q\u02c8uia u w\u00e4ch jastak ri xak rech ruw\u00e4chulew rumal chi junam wa\u02c8 ruc\u02c8 ri qui k\u02c8ijilaxic tak tiox ri xa e banom cumal winak."
                },
                "6": {
                    "verse_nr": "6",
                    "verse": "Rumal c\u02c8u wa\u02c8 c\u00e4pe na ri nimalaj royowal ri Dios pa qui wi\u02c8 ri winak ri man queniman t\u00e4 che."
                },
                "7": {
                    "verse_nr": "7",
                    "verse": "Ri ix c\u02c8ut nabe canok xiban conojel tak wa\u02c8 we mac ri\u02c8 pa ri ojer i c\u02c8aslemal."
                },
                "8": {
                    "verse_nr": "8",
                    "verse": "Are c\u02c8u ri c\u00e4mic chiya can u banic ronojel wa\u02c8 we ri\u02c8. Xak m\u00e4pe iwoyowal, me\u02c8 iwanima\u02c8 chubanic ri man utz taj, ri itzel tak i rayinic, miban c\u02c8u ri etzelal. Mixyok\u02c8onic, mibij ri itzel tak tzij ri q\u02c8uixbal qui bixic."
                },
                "9": {
                    "verse_nr": "9",
                    "verse": "Miban tzij chixol, ri jun ruc\u02c8 ri jun chic, rumal chi i yo\u02c8m can ri ojer i c\u02c8aslemal, xukuje\u02c8 ronojel ri man utz taj ri xiban nabe."
                },
                "10": {
                    "verse_nr": "10",
                    "verse": "C\u00e4mic ri\u02c8 are jun chi wi ri i c\u02c8aslemal, je\u02c8 ta ne i cojom jun c\u02c8ac\u02c8 atz\u02c8iak. Tajin cuban na c\u02c8ac\u02c8 wa\u02c8 we i c\u02c8aslemal ri\u02c8 ronojel k\u02c8ij rumal ri Dios ri tajin cuq\u02c8uex ri i no\u02c8j, tajin cuq\u02c8uex ri iwanima\u02c8 rech quixel na junam ruc\u02c8 ri Are\u02c8. Je ri\u02c8 kas quiwetamaj na u w\u00e4ch ri Dios pa ri iwanima\u02c8."
                },
                "11": {
                    "verse_nr": "11",
                    "verse": "Man nim t\u00e4 u banic c\u00e4mic we aj Israel jun winak o we man aj Israel taj, we cojom retal ri ojer trato che jun o we man cojom taj. Man nim t\u00e4 u banic we estranjer jun winak o we man estranjer taj, we c\u02c8o retam jun o we man c\u02c8o t\u00e4 retam, we cuban ri u chac c\u02c8o pu k\u02c8ab jun u patr\u00f3n o we ne man c\u02c8o t\u00e4 u patr\u00f3n. Ri kas nim u banic c\u00e4mic, are ri Cristo. Rajwaxic chi ri Cristo nim na u banic ri Are\u02c8 chuw\u00e4ch ronojel, c\u00e4takan c\u02c8u ri Are\u02c8 pa kanima\u02c8 nimalaj konojel."
                },
                "12": {
                    "verse_nr": "12",
                    "verse": "Ri ix, ix u lok\u02c8 ri Dios, ix cha\u02c8tal c\u02c8u rumal, rech ix rech ri Are\u02c8. Rumal ri\u02c8 chibana ronojel u w\u00e4ch utzil pa ri i c\u02c8aslemal. Chitok\u02c8obisaj qui w\u00e4ch niq\u02c8uiaj winak chic, chibana utzil cuc\u02c8 conojel. Miban nimal, xane rajwaxic quixch\u02c8awic. Micoj i c\u02c8a\u02c8nal, xane chichajij paciencia."
                },
                "13": {
                    "verse_nr": "13",
                    "verse": "We ruc\u02c8 jubik\u02c8 c\u02c8o c\u02c8\u00e4x ri cuban jun che ri jun chic, chicuyu wa\u02c8, xukuje\u02c8 chita\u02c8 ri sachbal i mac we c\u02c8o jun chiwe c\u02c8o jas c\u02c8o pa ranima\u02c8 chrij jun chic. Jas xuban ri Cristo chiwe xusach ri i mac, je\u02c8 chibana ix xukuje\u02c8."
                },
                "14": {
                    "verse_nr": "14",
                    "verse": "Man xuwi t\u00e4 wa\u02c8, xane rajwaxic sibalaj quiwaj iwib. Are c\u02c8u wa\u02c8 ri kas c\u00e4banow chiwe chi xa ix jun. Cuban c\u02c8u tz\u02c8akat che ronojel."
                },
                "15": {
                    "verse_nr": "15",
                    "verse": "Ri utzil ri cuya ri Dios chixol, are chtakan wa\u02c8 pa ri iwanima\u02c8. Are c\u02c8u wa\u02c8 ri ix siq\u02c8uim wi rumal ri Dios rech xa ix jun chic, ix ri quinuc\u02c8 ru cuerpo ri Cristo waral cho we uw\u00e4chulew. Chiya ba\u02c8 maltioxinic pa ronojel."
                },
                "16": {
                    "verse_nr": "16",
                    "verse": "Chiya che ru Lok\u02c8 Pixab ri Cristo chi kas c\u00e4jeki pa ri iwanima\u02c8, chtakan c\u02c8u wa\u02c8 pa ronojel ri quibano. Chitijola iwib ruc\u02c8 ronojel u w\u00e4ch utzalaj no\u02c8j, chiwalijisaj c\u02c8u ri iwanima\u02c8 chbil tak iwib. Chibixoj salmos, himnos, xukuje\u02c8 ronojel u w\u00e4ch bix ri cuya ri Lok\u02c8alaj Esp\u00edritu chiwe. Chibixoj wa\u02c8 che ri Dios ruc\u02c8 ri maltioxinic ri c\u00e4pe pa ri iwanima\u02c8."
                },
                "17": {
                    "verse_nr": "17",
                    "verse": "Ronojel ri quibano, ronojel c\u02c8u ri quibij, chibana wa\u02c8 pa ru bi\u02c8 ri Kajaw Jes\u00fas. Rumal c\u02c8u ri Are\u02c8 chiya ba\u02c8 maltioxinic che ri Dios ka Tat."
                },
                "18": {
                    "verse_nr": "18",
                    "verse": "Ri ap\u00f3stol Pablo cubij jas ri rajwaxic pa ri qui c\u02c8aslemal ri cojonelab - Ri ix ixokib, ri ix c\u02c8ulan chic, chixniman chque ri iwachajil rumal chi are rajwaxic chi je\u02c8 quiban ix, ri ix cojoninak che ri Kajaw Jes\u00fas."
                },
                "19": {
                    "verse_nr": "19",
                    "verse": "Ri ix achijab, ri ix c\u02c8ulan chic, lok\u02c8 cheiwila ri iwixokil, xak m\u00e4q\u02c8uistaj i c\u02c8ux cuc\u02c8."
                },
                "20": {
                    "verse_nr": "20",
                    "verse": "Ri ix alabom, alitomab, chixniman chque ri i nan i tat pa ronojel, utz c\u02c8u c\u00e4ril wa\u02c8 ri Kajaw Jes\u00fas aretak je\u02c8 quibano."
                },
                "21": {
                    "verse_nr": "21",
                    "verse": "Ri ix, tat nan, xak miyac coyowal ri iwalc\u02c8ual rech man quebison taj."
                },
                "22": {
                    "verse_nr": "22",
                    "verse": "Ri ix ajchaquib, chixniman chque ri i patr\u00f3n waral cho we uw\u00e4chulew pa ronojel. Man xuwi t\u00e4 utz quiban che qui pat\u00e4nixic aretak quixquilo rech utz quixquil wi, xane chibana ri c\u00e4pe pa ri iwanima\u02c8, muban quieb i c\u02c8ux. Je ri\u02c8 chiban na rumal chi quixej iwib cho ri Dios."
                },
                "23": {
                    "verse_nr": "23",
                    "verse": "Ronojel ri quibano, chibana wa\u02c8 ruc\u02c8 quicotemal je\u02c8 ta ne are tajin quipat\u00e4nij ri Kajaw Jes\u00fas, man are t\u00e4 c\u02c8u ri winak."
                },
                "24": {
                    "verse_nr": "24",
                    "verse": "Iwetam c\u02c8ut chi ri Kajaw Jes\u00fas cuya na chiwe chi quiwechbej ru tobanic ri Are\u02c8 che tojbal iwe, rumal chi are ri Cristo ri kas i Patr\u00f3n ri tajin quipat\u00e4nij."
                },
                "25": {
                    "verse_nr": "25",
                    "verse": "Jachin c\u02c8u ri cuban ri man utz taj, cuc\u02c8am na ri rajil u q\u02c8uexel ri man utz taj ri cubano, rumal chi ri Dios junam queril wi conojel ri winak."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ri ix xukuje\u02c8 ri ix patr\u00f3n, chibana ri takal u banic, ri jicomal cuc\u02c8 ri pat\u00e4nil tak iwe. Chna\u02c8taj chiwe chi ri ix xukuje\u02c8 c\u02c8o jun i Patr\u00f3n ri c\u02c8o chila\u02c8 chicaj."
                },
                "2": {
                    "verse_nr": "2",
                    "verse": "Amak\u02c8el ronojel k\u02c8ij chibana orar, chixoc il chubanic wa\u02c8, chiya c\u02c8u maltioxinic che ri Dios."
                },
                "3": {
                    "verse_nr": "3",
                    "verse": "Aretak quiban orar, chibana orar pa ka wi\u02c8 uj xukuje\u02c8, rech ri Dios cuya na chke chi cuya\u02c8 c\u00e4katzijoj ru Lok\u02c8 Pixab ri Are\u02c8. Je ri\u02c8 cujcowinic c\u00e4kaya u bixic ri xuban ri Cristo ri man etamtal t\u00e4 can nabe. Rumal c\u02c8u rech ru tzijoxic wa\u02c8 in c\u02c8o pa che\u02c8."
                },
                "4": {
                    "verse_nr": "4",
                    "verse": "Chibana orar rech kas utz quinban chuk\u02c8alajisaxic wa\u02c8 we tzij ri\u02c8 jas ri takal u banic wumal."
                },
                "5": {
                    "verse_nr": "5",
                    "verse": "Kas chiwila na jas ri quiban cuc\u02c8 ri man e cojonelab taj, xak mitzak ri i k\u02c8ij."
                },
                "6": {
                    "verse_nr": "6",
                    "verse": "Utz chixtzijon cuc\u02c8 ri winak, chibij ri kas c\u02c8o u pat\u00e4n chque. Kas chichomaj na ri\u02c8 ri quibij aretak c\u02c8o jas ri c\u00e4quita\u02c8 ri winak chiwe."
                },
                "7": {
                    "verse_nr": "7",
                    "verse": "Ri ap\u00f3stol Pablo cuya bi rutzil qui w\u00e4ch ri kachalal - Ronojel ri nu banom cubij na ri lok\u02c8alaj kachalal T\u00edquico chiwe. Ri are\u02c8 are jun kachalal ri jicom ranima\u02c8 ri c\u00e4toban wuc\u02c8 chupat\u00e4nixic ri Kajaw Jes\u00fas."
                },
                "8": {
                    "verse_nr": "8",
                    "verse": "Nu takom c\u02c8u bi iwuc\u02c8 chubixic chiwe jas ri ka\u02c8nom uj waral, xukuje\u02c8 rech cuwalijisaj na ri iwanima\u02c8 ix."
                },
                "9": {
                    "verse_nr": "9",
                    "verse": "Xukuje\u02c8 nu takom bi ri On\u00e9simo junam ruc\u02c8. Ri are\u02c8 are jun lok\u02c8alaj kachalal ri jicom ranima\u02c8, xukuje\u02c8 are jun wa\u02c8 iwuc\u02c8. C\u00e4quitzijoj c\u02c8u na chiwe ronojel ri tajin c\u00e4c\u02c8ulmataj waral."
                },
                "10": {
                    "verse_nr": "10",
                    "verse": "Ri Aristarco, ri wach ajpache\u02c8, rachi\u02c8l ri Marcos ru primo ri Bernab\u00e9, c\u00e4quiya bi rutzil i w\u00e4ch. Ri in, ya nu bim chic chiwe chrij ri Marcos, chi we copan iwuc\u02c8 rajwaxic quic\u02c8ulaj ruc\u02c8 utzil."
                },
                "11": {
                    "verse_nr": "11",
                    "verse": "Xukuje\u02c8 ri Jes\u00fas, ri c\u00e4bix Justo che, cuya bi rutzil i w\u00e4ch. Xuwi c\u02c8u tak wa\u02c8 chquixol ri winak aj Israel ri e cojoninak che ri Kajaw Jes\u00fas tajin quinquito\u02c8 chutzijoxic ru takanic ri Dios, sibalaj c\u02c8u qui cu\u02c8bisam nu c\u02c8ux."
                },
                "12": {
                    "verse_nr": "12",
                    "verse": "Ri Epafras cuya bi rutzil i w\u00e4ch. Are\u02c8 pat\u00e4nil re ri Cristo, xukuje\u02c8 are jun wa\u02c8 iwuc\u02c8. Ri are\u02c8 amak\u02c8el cuban orar pi wi\u02c8, cubochi\u02c8j ri Dios rech kas jicom ri iwanima\u02c8 quixcojonic, kas c\u02c8u quijach iwib chubanic ru rayibal ri Dios."
                },
                "13": {
                    "verse_nr": "13",
                    "verse": "Kas tzij wilom in chi ri Epafras sibalaj coc il chiwe, xukuje\u02c8 chque ri cojonelab ri e c\u02c8o pa ri tinimit Laodicea, cachi\u02c8l ri cojonelab ri e c\u02c8o pa ri tinimit Hier\u00e1polis."
                },
                "14": {
                    "verse_nr": "14",
                    "verse": "Ri Lucas ri lok\u02c8alaj cunanel xukuje\u02c8 cuya bi rutzil i w\u00e4ch, rachi\u02c8l ri Demas."
                },
                "15": {
                    "verse_nr": "15",
                    "verse": "Chibana tok\u02c8ob, chiya rutzil qui w\u00e4ch ri kachalal ri e c\u02c8o pa ri tinimit Laodicea, xukuje\u02c8 ri Ninfas cuc\u02c8 conojel ri kachalal cojonelab ri c\u00e4quimulij quib cho rachoch."
                },
                "16": {
                    "verse_nr": "16",
                    "verse": "Aretak c\u00e4siq\u02c8uitaj u w\u00e4ch wa\u02c8 we wuj ri\u02c8 chiw\u00e4ch ix, chitaka bi cuc\u02c8 ri kachalal cojonelab aj Laodicea rech c\u00e4siq\u02c8uix u w\u00e4ch wa\u02c8 chquiw\u00e4ch ri e are\u02c8 chila\u02c8 xukuje\u02c8. Are c\u02c8u ri wuj ri qui c\u02c8amom ri cojonelab aj Laodicea, ri c\u00e4quitak na bi iwuc\u02c8, ri ix quisiq\u02c8uij na u w\u00e4ch wa\u02c8 we wuj ri\u02c8 xukuje\u02c8."
                },
                "17": {
                    "verse_nr": "17",
                    "verse": "Chibij wa\u02c8 we tzij ri\u02c8 che ri Arquipo: \u201cChawila\u02c8 chi kas utz caban chubanic ri chac ri xyi\u02c8 chawe chupat\u00e4nixic ri Kajaw Jes\u00fas,\u201d \u2015chixcho\u02c8k che."
                },
                "18": {
                    "verse_nr": "18",
                    "verse": "In wa\u02c8, ri Pablo, quintz\u02c8ibaj bi wa\u02c8 we rutzil i w\u00e4ch ri\u02c8 ruc\u02c8 ri nu k\u02c8ab in. Chna\u02c8taj chiwe chi ri in, in c\u02c8o pa che\u02c8. Are ta ba\u02c8 ri Dios c\u00e4tok\u02c8obisan i w\u00e4ch. Am\u00e9n."
                }
            }
        }
    }
}