{
    "version": "QUT",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "RI CARTA RI XUTZ\u02c8IBAJ RI SANTIAGO - Ri Santiago cuchap u tz\u02c8ibaxic jun carta chque ri cojonelab ri e jabuninak cho ronojel ruw\u00e4chulew - In wa\u02c8, ri Santiago, in pat\u00e4nil re ri Dios xukuje\u02c8 ri Kajaw Jesucristo. Quinya bi rutzil qui w\u00e4ch ri cojonelab ri e rech ri tinimit Israel, ri e jabuninak cho ronojel ruw\u00e4chulew."
                },
                "2": {
                    "verse_nr": "2",
                    "verse": "Waral c\u00e4kasiq\u02c8uij wi jubik\u02c8 chrij ri c\u02c8\u00e4xc\u02c8ol ri c\u00e4karik na, xukuje\u02c8 jas c\u00e4ka\u02c8no rech c\u02c8o ri ka no\u02c8j ri c\u00e4pe ruc\u02c8 ri Dios - Ri ix, wachalal, rajwaxic chi xa sibalaj quixquicotic aretak quepe q\u02c8uia u w\u00e4ch c\u02c8\u00e4xc\u02c8ol chiwij."
                },
                "3": {
                    "verse_nr": "3",
                    "verse": "Iwetam chi c\u02c8ut chi aretak c\u00e4pe c\u02c8\u00e4xc\u02c8ol chiwij che rilic we kas tzij ix cojoninak che ri Dios, xa quiwetamaj na jas quibano rech kas jicom ri iwanima\u02c8 chuch\u02c8ijic ronojel."
                },
                "4": {
                    "verse_nr": "4",
                    "verse": "Chicojo ba\u02c8 i chuk\u02c8ab rech kas tzij quiwetamaj jas quibano rech kas jicom ri iwanima\u02c8 chuch\u02c8ijic ronojel ri c\u00e4pe pi wi\u02c8. Xa je ri\u02c8 kas c\u00e4tz\u02c8akat na ri i chomabal, utz quiban na pa ronojel, man c\u02c8o t\u00e4 chi c\u02c8u jas ri cajwataj chiwe chuw\u00e4ch ri Dios."
                },
                "5": {
                    "verse_nr": "5",
                    "verse": "We c\u02c8o jun chiwe ri cuna\u02c8 chi c\u02c8o ri craj na che ri u no\u02c8j, chuta\u02c8 wa\u02c8 che ri Dios. Are c\u02c8u ri Dios cuya na ri rajwaxic che. Man xa t\u00e4 jubik\u02c8 cuya ri Are\u02c8, xane cuya chque conojel jas ri qui rajwaxic. Ri Are\u02c8 man c\u02c8o t\u00e4 cubij, man c\u00e4pe t\u00e4 royowal."
                },
                "6": {
                    "verse_nr": "6",
                    "verse": "Rajwaxic c\u02c8ut chi aretak cuta\u02c8 ru no\u02c8j che ri Dios, cucojo chi kas c\u00e4ya\u02c8taj na che, man cuban t\u00e4 c\u02c8u quieb u c\u02c8ux. Ri winak ri cuban quieb u c\u02c8ux junam ri\u02c8 ruc\u02c8 jun nimalaj uwoja\u02c8 ri c\u00e4pe puwi\u02c8 ri mar, ri c\u00e4c\u02c8am bi je wa\u02c8 je ri\u02c8 rumal ri qui\u00e4kik\u02c8."
                },
                "7": {
                    "verse_nr": "7",
                    "verse": "Ri winak ri je\u02c8 u banic wa\u02c8, muchomaj chi c\u02c8o jas c\u00e4yi\u02c8 che rumal ri Dios."
                },
                "8": {
                    "verse_nr": "8",
                    "verse": "Man c\u02c8o t\u00e4 jas c\u00e4yi\u02c8 ri\u02c8 che rumal chi xa quieb u c\u02c8ux, man c\u00e4cowin t\u00e4 c\u02c8u ri\u02c8 chubanic jicom che ru c\u02c8aslemal."
                },
                "9": {
                    "verse_nr": "9",
                    "verse": "Waral c\u00e4kil wi ru jalbem rib ru c\u02c8aslemal ri kachalal meba\u02c8 ruc\u02c8 ri kachalal k\u02c8inom - Ri kachalal ri man nim t\u00e4 u banic rajwaxic ri\u02c8 c\u00e4quicotic aretak c\u00e4nimarisax na u k\u02c8ij rumal ri Dios."
                },
                "10": {
                    "verse_nr": "10",
                    "verse": "Xukuje\u02c8 ri kachalal ri k\u02c8inom rajwaxic ri\u02c8 c\u00e4quicotic aretak c\u00e4kasax u k\u02c8ij rumal ri Dios, rumal chi ri k\u02c8inom xa je\u02c8 jas ru cotz\u02c8ijal ri k\u02c8ayes, man naj t\u00e4 c\u02c8ut cuch\u02c8ijo. Are je ri\u02c8 ru c\u02c8aslemal cho we uw\u00e4chulew."
                },
                "11": {
                    "verse_nr": "11",
                    "verse": "Aretak quel lok ri k\u02c8ij, c\u00e4pe ru chuk\u02c8ab, sibalaj cuban k\u02c8ak\u02c8, c\u00e4chaki\u02c8jar c\u02c8u ri k\u02c8ayes. C\u00e4pulpub ru cotz\u02c8ijal, c\u00e4sach c\u02c8u u w\u00e4ch ru je\u02c8lal. Je wa\u02c8 cuc\u02c8ulmaj na ri k\u02c8inom. Xak te\u02c8talic c\u00e4c\u00e4m na ri are\u02c8 aretak tajin cuban ronojel u w\u00e4ch chac chumulixic ru k\u02c8inomal."
                },
                "12": {
                    "verse_nr": "12",
                    "verse": "Ri cojonel curik c\u02c8\u00e4x, xukuje\u02c8 c\u00e4takchi\u02c8x che mac - Utz re ri winak ri jicom ranima\u02c8 chuch\u02c8ijic ri c\u02c8\u00e4x. Je ri\u02c8, rumal chi ri winak ri\u02c8, aretak quilitajic chi je wa\u02c8 cubano chuch\u02c8ijic ri c\u02c8\u00e4x, c\u00e4yi\u02c8 c\u02c8u na ri tojbal re. Are c\u02c8u wa\u02c8 ri kas c\u02c8aslemal ri man c\u02c8o t\u00e4 u q\u02c8uisic ru bim ri Dios chi cuya na chque ri winak ri lok\u02c8 c\u00e4quil wi ri Are\u02c8."
                },
                "13": {
                    "verse_nr": "13",
                    "verse": "Aretak jun winak cuna\u02c8 pa ranima\u02c8 chi c\u00e4takchi\u02c8x chubanic ri man utz taj, muchomaj ri\u02c8 chi are ri Dios tajin c\u00e4takchi\u02c8nic. Ri Dios man c\u02c8o t\u00e4 jumul cutakchi\u02c8j jun winak chubanic ri etzelal, man c\u00e4takchi\u02c8x t\u00e4 c\u02c8u ri Are\u02c8 chubanic wa\u02c8."
                },
                "14": {
                    "verse_nr": "14",
                    "verse": "Xane ri winak c\u00e4takchi\u02c8x che mac aretak c\u00e4niman che ri itzel tak u rayinic. Xak je ri\u02c8, ri winak c\u00e4kaj na pa mac."
                },
                "15": {
                    "verse_nr": "15",
                    "verse": "Ri itzel tak u rayinic ri winak are ri\u02c8 ri c\u00e4takchi\u02c8n chubanic ri mac. Aretak ri winak cutakej u banic ri mac, chuq\u02c8uisbal curik na ri c\u00e4mical."
                },
                "16": {
                    "verse_nr": "16",
                    "verse": "Lok\u02c8alaj tak wachalal, \u00a1misub iwib!"
                },
                "17": {
                    "verse_nr": "17",
                    "verse": "Ronojel ri kas utzil ri c\u00e4kariko, ronojel c\u02c8u ri man c\u02c8o t\u00e4 etzelal ruc\u02c8 c\u00e4pe chila\u02c8 chicaj. C\u00e4pe ri\u02c8 ruc\u02c8 ri Dios ri banowinak ronojel u w\u00e4ch sakil. U banom c\u02c8u ri k\u02c8ij, ri ic\u02c8, xukuje\u02c8 ri ch\u02c8imil. Man je\u02c8 t\u00e4 ri Are\u02c8 jas ri k\u02c8ij, ri ic\u02c8, ri ch\u02c8imil, man cujuya t\u00e4 c\u02c8u pa ri k\u02c8ekum. Xak je\u02c8 wi ri Dios, man c\u00e4q\u02c8uextaj t\u00e4 c\u02c8u ri Are\u02c8."
                },
                "18": {
                    "verse_nr": "18",
                    "verse": "Ri Dios xuya ri kas ka c\u02c8aslemal, xuban c\u02c8ac\u02c8 tak winak chke rumal ru Lok\u02c8 Pixab ri cubij ri Kas Tzij. Jas ri quiban che ri ija\u02c8, quicha\u02c8 chquixol ri jal, ri nabe tak u w\u00e4ch ri abix, are c\u02c8u je\u02c8 xuban ri Dios chke uj. Xujucha\u02c8 chquixol conojel ri u banom ri Are\u02c8 rumal chi are wa\u02c8 ru rayibal."
                },
                "19": {
                    "verse_nr": "19",
                    "verse": "Waral c\u00e4kil wi jas ri\u02c8 ri kas cojonic ri craj ri Dios - Lok\u02c8alaj tak kachalal, chna\u02c8taj wa\u02c8 chiwe. Chijujunal ba\u02c8 rajwaxic chi kas ix sac\u02c8aj chutatabexic na ri c\u00e4quibij niq\u02c8uiaj chic. Man chanim taj quixch\u02c8awic, xane utz quiban chuchomaxic ri quibij. Man xak t\u00e4 chanim c\u00e4pe ri iwoyowal."
                },
                "20": {
                    "verse_nr": "20",
                    "verse": "Ri winak ri xak c\u00e4pe royowal, man cuban t\u00e4 ri\u02c8 ri kas jicom, ri kas utz ri craj ri Dios."
                },
                "21": {
                    "verse_nr": "21",
                    "verse": "Chiya ba\u02c8 can ronojel u w\u00e4ch etzelal rumal chi \u00e4was u banic wa\u02c8 cho ri Dios xukuje\u02c8 chquiw\u00e4ch ri winak. Chiya can xukuje\u02c8 ronojel u w\u00e4ch ri sibalaj itzel u banic. Miban nimal, xane chixnimanok. Chic\u02c8amowaj c\u02c8u ru Lok\u02c8 Pixab ri Dios ri u ticom ri Are\u02c8 pa ri iwanima\u02c8. Are c\u02c8u wa\u02c8 ri c\u00e4cowinic cubano chi quirik ru tobanic ri Dios, man c\u00e4sach t\u00e4 c\u02c8u u w\u00e4ch ri iwanima\u02c8."
                },
                "22": {
                    "verse_nr": "22",
                    "verse": "Rajwaxic c\u02c8ut chi kas quibano jas ri cubij ru Lok\u02c8 Pixab ri Dios. Man xuwi taj quitatabej. We xak xuwi quitatabej, man quiban t\u00e4 c\u02c8u ri cubij, xak tajin quisub iwib ri\u02c8."
                },
                "23": {
                    "verse_nr": "23",
                    "verse": "Jachin ri xak xuwi cutatabej ru Lok\u02c8 Pixab ri Dios, man cunimaj t\u00e4 c\u02c8u ri cubij, junam ri\u02c8 ruc\u02c8 jun winak ri na\u02c8l cuca\u02c8yej rib pa jun espejo, c\u00e4ril na jas ri kas u banic ri u w\u00e4ch."
                },
                "24": {
                    "verse_nr": "24",
                    "verse": "Xuwi c\u00e4rilo jas u banic ri are\u02c8, te c\u02c8u ri\u02c8 que\u02c8c, c\u00e4sach c\u02c8u pu jolom jas ri xrilo, jas ri kas u banic ri are\u02c8."
                },
                "25": {
                    "verse_nr": "25",
                    "verse": "Ru Lok\u02c8 Pixab ri Dios are jas jun espejo. Jachin jun ri cutakej c\u00e4ca\u02c8y chupam, cusiq\u02c8uij, man c\u00e4sach t\u00e4 c\u02c8u pu jolom ri cubij ri Lok\u02c8 Pixab ri\u02c8 ri kas tz\u02c8akat, ri xujresaj pa ri mac ri xujc\u02c8oji wi nabe. Xane kas cunimaj wa\u02c8, cuban c\u02c8ut jas ri cubij. Utz re ri winak ri\u02c8, c\u00e4tewchix na rumal ri Dios pa ronojel ri cubano."
                },
                "26": {
                    "verse_nr": "26",
                    "verse": "We c\u02c8o jun cuchomaj chi are utzalaj cojonel, man retam t\u00e4 c\u02c8ut cujic\u02c8 ri rak\u02c8, wa\u02c8 we winak ri\u02c8 xak tajin cusub rib. Ri cojoninak wi ri are\u02c8, man c\u02c8o t\u00e4 c\u02c8u u pat\u00e4n wa\u02c8 che."
                },
                "27": {
                    "verse_nr": "27",
                    "verse": "Ri kas cojonic ri ch\u02c8ajch\u02c8oj chuw\u00e4ch ri Dios ka Tat, ri man c\u02c8o t\u00e4 etzelal ruc\u02c8, are ru banic utzil chque ri menorib xukuje\u02c8 chque ri malca\u02c8nib ri tajin c\u00e4quirik c\u02c8\u00e4x, queriktaj c\u02c8u pa bis. Xukuje\u02c8 are ru chajixic rib jun chquiw\u00e4ch ri itzel tak jastak ajuw\u00e4chulew."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Rajwaxic chi man nim taj c\u00e4kil wi jun winak chuw\u00e4ch ri jun chic - Wachalal, ix ri ix cojoninak che ri Kajaw Jesucristo ri sibalaj nim u k\u02c8ij, man cuya\u02c8 taj ri mat junam queiwil wi ri winak."
                },
                "2": {
                    "verse_nr": "2",
                    "verse": "Ka\u02c8na che chi coc bi chixol jun achi ri k\u02c8inom, u cojom c\u02c8u jun u mulk\u02c8ab re k\u02c8\u00e4n puak, xukuje\u02c8 u cojom jun je\u02c8lalaj ratz\u02c8iak ri pakal rajil. Xukuje\u02c8 coc bi jun achi chic ri meba\u02c8 ri k\u02c8el ri ratz\u02c8iak u cojom."
                },
                "3": {
                    "verse_nr": "3",
                    "verse": "\u00bfJas lo quel ri\u02c8 we are nim quiwil wi ri achi ru cojom jun je\u02c8lalaj ratz\u02c8iak, quibij c\u02c8u che: \u201cT\u02c8uyul la waral pa we utzalaj tem,\u201d \u2015quixcha che, are c\u02c8u ri meba\u02c8, quibij che: \u201cXak chattac\u02c8al na at chila\u02c8, o chatt\u02c8uyul kaj waral cho ri ulew?\u201d \u2015quixcha che."
                },
                "4": {
                    "verse_nr": "4",
                    "verse": "We je\u02c8 quiban wa\u02c8, man junam t\u00e4 ri\u02c8 quiwil wi iwib, xane jun ri\u02c8 ri m\u00e1s nim quiwil wi, are c\u02c8u ri jun chic xa quiwetzelaj u w\u00e4ch. Ix je\u02c8 ta ne k\u02c8atal tak tzij ri je\u02c8 quiban wa\u02c8 xa rumal ri itzel i chomanic."
                },
                "5": {
                    "verse_nr": "5",
                    "verse": "Lok\u02c8alaj tak wachalal, chitampe wa\u02c8: Ri meba\u02c8ib cho we uw\u00e4chulew, e cha\u02c8tal rumal ri Dios rech kas quecojon na che ri Are\u02c8, xukuje\u02c8 rech c\u00e4yi\u02c8 na chque ri echbal ru bim ri Dios chi cuya chque ri lok\u02c8 c\u00e4quil wi ri Are\u02c8. Are wa\u02c8 chi queopan ruc\u02c8 ri Dios rech c\u00e4takan ri Are\u02c8 pa qui wi\u02c8."
                },
                "6": {
                    "verse_nr": "6",
                    "verse": "Are c\u02c8u ri ix xa quiwetzelaj qui w\u00e4ch ri meba\u02c8ib, quiwesaj qui q\u02c8uixbal. \u00bfA mat pu e are\u02c8 ri k\u02c8inomab ri quetakan pi wi\u02c8, quebanow c\u02c8\u00e4x chiwe, quixquic\u02c8am c\u02c8u bi chquiw\u00e4ch ri k\u02c8atal tak tzij? \u00a1Je\u02c8, je ri\u02c8!"
                },
                "7": {
                    "verse_nr": "7",
                    "verse": "\u00bfA mat pu are ri e are\u02c8 ri c\u00e4quibij ri \u00e4was u bixic chrij ri lok\u02c8alaj u bi\u02c8 ri Cristo ri cojom chiwij chuc\u02c8utic chi ix rech ri Are\u02c8? \u00a1Je\u02c8, je ri\u02c8!"
                },
                "8": {
                    "verse_nr": "8",
                    "verse": "We kas quibano jas ri cubij ri Pixab ri nim na u banic pa ru takanic ri Dios, jas ri cubij ri Lok\u02c8 Pixab ri Tz\u02c8ibtalic: \u201cChiwaj ri iwach winak jas ri ix quiwaj iwib,\u201d \u2015c\u00e4cha\u02c8, are utz ri\u02c8 ri quibano."
                },
                "9": {
                    "verse_nr": "9",
                    "verse": "We c\u02c8u c\u02c8o jun ri m\u00e1s nim quiwil wi, are c\u02c8u ri jun chic quiwetzelaj na u w\u00e4ch, mac ri\u02c8 ri quibano. Ru Pixab ri Dios cubij chi kas tzij ix macuninak chuw\u00e4ch ri Are\u02c8."
                },
                "10": {
                    "verse_nr": "10",
                    "verse": "Jachin jun ri cubij chi u nimam ronojel ri c\u00e4takan wi ri Pixab, te c\u02c8u ri\u02c8 cutzak jun chque ru takanic, quel ri\u02c8 chi man kas tzij t\u00e4 ri cubij. Man u nimam t\u00e4 ri\u02c8 ri Pixab rumal chi ri Pixab xa jun ruc\u02c8am rib."
                },
                "11": {
                    "verse_nr": "11",
                    "verse": "Are ri Dios c\u02c8ut ri u bim: \u201cMaban ri nimalaj mac ri \u00e4was u banic ruc\u02c8 ri rixokil o ri rachajil jun winak chic,\u201d \u2015c\u00e4cha\u02c8. Xukuje\u02c8 u bim: \u201cMatoc che c\u00e4misanel,\u201d \u2015c\u00e4cha ri\u02c8. Je ri\u02c8, pune ta ne jun winak man cuban t\u00e4 ri nimalaj mac ri \u00e4was u banic, cuc\u00e4misaj ta c\u02c8u jun rach winak, mac ri\u02c8 ri u banom. Man u nimam t\u00e4 ri\u02c8 ru Pixab ri Dios."
                },
                "12": {
                    "verse_nr": "12",
                    "verse": "Chiwila ba\u02c8 iwib jas ri quibij, xukuje\u02c8 jas ri quiban na pa ri i c\u02c8aslemal amak\u02c8el ronojel k\u02c8ij. Iwetam c\u02c8ut chi c\u00e4k\u02c8at na tzij pa ka wi\u02c8 junam jas ri cubij ru Pixab ri Cristo ri xujresaj pa ri mac ri xujc\u02c8oji wi nabe."
                },
                "13": {
                    "verse_nr": "13",
                    "verse": "Jachin tak ri man xquitok\u02c8obisaj t\u00e4 qui w\u00e4ch niq\u02c8uiaj winak chic, man c\u00e4tok\u02c8obisax t\u00e4 na qui w\u00e4ch ri e are\u02c8 rumal ri Dios aretak c\u00e4k\u02c8at na tzij pa ka wi\u02c8. Are c\u02c8u ri xquitok\u02c8obisaj qui w\u00e4ch niq\u02c8uiaj winak chic, c\u00e4tok\u02c8obisax na qui w\u00e4ch ri e are\u02c8 rumal ri Dios. Utz c\u02c8u quebel na pa ri k\u02c8ij ri c\u00e4k\u02c8at na tzij pa ka wi\u02c8 uj konojel."
                },
                "14": {
                    "verse_nr": "14",
                    "verse": "Ri utzil ri c\u00e4ka\u02c8no cuc\u02c8utu chi kas tzij uj cojoninak che ri Jes\u00fas - Wachalal, \u00bfjas lo u pat\u00e4n wa\u02c8 we jun cubij chi cojoninak che ri Cristo, te c\u02c8u ri\u02c8 man c\u02c8o t\u00e4 utzil cubano? \u00a1Man c\u02c8o taj! \u00bfA u rikom lo ri\u02c8 ri kas cojonic ri cubano chi curik na ru tobanic ri Dios? \u00a1Man je\u02c8 t\u00e4 ri\u02c8!"
                },
                "15": {
                    "verse_nr": "15",
                    "verse": "Ka\u02c8na che chi c\u02c8o jun kachalal achi o jun kachalal ixok ri sibalaj rajwaxic ri ratz\u02c8iak, man c\u02c8o t\u00e4 chi c\u02c8u ri cutij che ri jun k\u02c8ij."
                },
                "16": {
                    "verse_nr": "16",
                    "verse": "C\u00e4pe ta c\u02c8u jun chiwe, cubij che: \u201c\u00a1Nojim cate\u02c8c, are ta c\u02c8u ri Dios catto\u02c8wic! \u00a1Chamik\u02c8isaj ba\u02c8 awib, chatwok!\u201d \u2015c\u00e4cha ri\u02c8 che. We c\u02c8u man cuya t\u00e4 bic jachique ri cajwataj che, \u00bfa c\u02c8o lo u pat\u00e4n wa\u02c8 ri cubij bi che? \u00a1Man c\u02c8o taj!"
                },
                "17": {
                    "verse_nr": "17",
                    "verse": "Je c\u02c8u ri\u02c8 xukuje\u02c8 ri cojonic. We ta ri winak man cuc\u02c8ut t\u00e4 ruc\u02c8 ri utzil ri cubano chi kas cojoninak, ri cojonic ri\u02c8 man are t\u00e4 kas cojonic, rumal chi man c\u02c8o t\u00e4 utzil cubano. \u00a1Man c\u02c8o t\u00e4 c\u02c8u u pat\u00e4n ri\u02c8! \u00a1Je\u02c8 ta ne chi xa c\u00e4minak wa\u02c8!"
                },
                "18": {
                    "verse_nr": "18",
                    "verse": "Craj c\u02c8u ne c\u02c8o jun cubij: \u201cRi at c\u02c8ut cabij at chi at cojoninak, are c\u02c8u ri in, xuwi quinban ri utzil,\u201d \u2015c\u00e4cha\u02c8. We catcowinic, chac\u02c8utu chnuw\u00e4ch chi at cojonel, pune man caban ri utzil. Ri in c\u02c8ut, quinc\u02c8ut na chaw\u00e4ch chi in cojonel ruc\u02c8 ri utzil ri quinbano."
                },
                "19": {
                    "verse_nr": "19",
                    "verse": "Ri at sibalaj c\u02c8o a cojonic, cacojo chi xa jun ri Dios, utz c\u02c8u ri\u02c8 ri cabano. Xukuje\u02c8 c\u02c8u ne ri itzel tak esp\u00edritus c\u00e4quicoj wa\u02c8, quebirbitic rumal chi c\u00e4quixej quib chuw\u00e4ch ri Are\u02c8."
                },
                "20": {
                    "verse_nr": "20",
                    "verse": "\u00a1Xak at con! \u00bfA mat cach\u02c8obo chi ri winak ri cubij chi c\u00e4cojonic, man cuban t\u00e4 c\u02c8u ri utzil, man are t\u00e4 ri\u02c8 ri kas cojonic? \u00a1Man c\u02c8o t\u00e4 c\u02c8u jubik\u02c8 u pat\u00e4n we cojonic ri\u02c8! \u00a1Je\u02c8 ta ne chi xa c\u00e4minak wa\u02c8!"
                },
                "21": {
                    "verse_nr": "21",
                    "verse": "\u00a1Kilampe ri ka mam Abraham ojer! Ri Dios xuk\u02c8alajisaj chi kas jicom ri ranima\u02c8 rumal ri xubano, xuya c\u02c8u ru c\u02c8ojol rech c\u00e4c\u00e4misax che sipanic cho ri Dios."
                },
                "22": {
                    "verse_nr": "22",
                    "verse": "\u00bfA mat cawilo chi ri ka mam Abraham xk\u02c8alajinic chi kas c\u00e4cojonic ruc\u02c8 ri xubano? Rumal ri xuban ri are\u02c8 kas xuban tz\u02c8akat ru cojonic."
                },
                "23": {
                    "verse_nr": "23",
                    "verse": "Je\u02c8 xbantajic jas ri cubij ru Lok\u02c8 Pixab ri Dios ri Tz\u02c8ibtalic ri cubij: \u201cRi ka mam Abraham xcojon che ri Dios. Rumal c\u02c8u ru cojonic xilitaj rumal ri Dios chi kas jicom ri ranima\u02c8,\u201d \u2015c\u00e4cha\u02c8. Xbix c\u02c8u chrij ri ka mam Abraham chi sibalaj utz ri are\u02c8 ruc\u02c8 ri Dios."
                },
                "24": {
                    "verse_nr": "24",
                    "verse": "\u00bfA quich\u02c8obo? Ri Dios c\u00e4rilo chi jicom ranima\u02c8 jun winak rumal ri cubano, man xuwi t\u00e4 rumal chi c\u00e4cojonic."
                },
                "25": {
                    "verse_nr": "25",
                    "verse": "Je\u02c8 xbantaj wa\u02c8 ruc\u02c8 ri Rahab xukuje\u02c8, ri ixok ri queuch\u02c8abej achijab. Ri Dios c\u02c8ut xuk\u02c8alajisaj chi jicom ranima\u02c8 ri are\u02c8 rumal ri utzil ri xubano aretak xeuc\u02c8ulaj ri achijab aj Israel ri e takom bic, xuya chque chi quewi\u02c8c, quewar chila\u02c8. Te c\u02c8u ri\u02c8 xeuto\u02c8 churikic jun be chic rech queanimaj bi chquiw\u00e4ch ri qui c\u02c8ulel."
                },
                "26": {
                    "verse_nr": "26",
                    "verse": "Je\u02c8 jas ri cuerpo ri elinak chi ranima\u02c8, c\u00e4minak ri\u02c8. Je ri\u02c8 xukuje\u02c8 ri cojonic. We ta ri winak man cuc\u02c8ut t\u00e4 ruc\u02c8 ri utzil ri cubano chi kas cojoninak, man c\u02c8o t\u00e4 u pat\u00e4n we cojonic ri\u02c8. \u00a1Je\u02c8 ta ne chi xa c\u00e4minak wa\u02c8!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ri winak ri kas cojoninak che ri Cristo c\u00e4cowinic cujic\u02c8 ri rak\u02c8 - Wachalal, mec\u02c8oji q\u02c8uia chiwe ri xak c\u00e4quicoj quib che qui tijoxic ri kachalal. Iwetam c\u02c8ut chi c\u02c8\u00e4x na ri k\u02c8atow tzij pa ka wi\u02c8 uj ri c\u00e4kaya tijonic chuw\u00e4ch ri k\u02c8atow tzij pa qui wi\u02c8 niq\u02c8uiaj chic."
                },
                "2": {
                    "verse_nr": "2",
                    "verse": "Ri uj konojel cujmacunic. Q\u02c8uia mul cujsach che ri c\u00e4ka\u02c8no. We c\u02c8u c\u02c8o jun ri man c\u02c8o t\u00e4 jubik\u02c8 c\u00e4sach wi che ri cubij, are jun winak ri\u02c8 ri kas tz\u02c8akat ru chomanic. C\u00e4cowin ri\u02c8 chuk\u02c8ilic rib che ronojel ri craj ri ranima\u02c8."
                },
                "3": {
                    "verse_nr": "3",
                    "verse": "Ri uj cujcowin che qui jiq\u02c8uic ri quiej ruc\u02c8 jun alaj jic\u02c8bal ri c\u00e4kacoj pa qui chi\u02c8. Pune ta ne sibalaj c\u02c8o qui chuk\u02c8ab, cujquinimaj c\u02c8u na ri\u02c8."
                },
                "4": {
                    "verse_nr": "4",
                    "verse": "Kesajmpe ka no\u02c8j xukuje\u02c8 chquij ri nimak tak barcos. Pune sibalaj c\u02c8o u chuk\u02c8ab ri qui\u00e4kik\u02c8 ri c\u00e4ch\u02c8icminic, ri achi ri c\u02c8amowinak bic c\u00e4cowinic cuc\u02c8am u be ri barco ruc\u02c8 ri alaj u tim\u00f3n jawije\u02c8 chi\u02c8 ri craj que\u02c8 wi."
                },
                "5": {
                    "verse_nr": "5",
                    "verse": "Je c\u02c8u ri\u02c8 xukuje\u02c8 ri kak\u02c8. Ri kak\u02c8, pune are xa jun alaj ti\u02c8j ri sibalaj ch\u02c8utin ri c\u02c8o pa ka chi\u02c8, q\u02c8uia c\u02c8u ri c\u00e4cowin chubanic. \u00a1Sibalaj nim ri c\u02c8ache\u02c8laj ri c\u00e4cowin jun alaj k\u02c8ak\u02c8 chuporoxic!"
                },
                "6": {
                    "verse_nr": "6",
                    "verse": "Ri kak\u02c8 junam ruc\u02c8 jun u xak k\u02c8ak\u02c8. Je\u02c8 ta ne ri uw\u00e4chulew ruc\u02c8 ronojel ri etzelal ri c\u02c8o chupam c\u02c8o pa ka cuerpo, cutz\u02c8iloj c\u02c8u ronojel. Ri kak\u02c8 je\u02c8 ta ne tzijtal wa\u02c8 rumal ri k\u02c8ak\u02c8 rech ri infierno. Ronojel k\u02c8ij c\u02c8ut cuban nimalaj c\u02c8\u00e4x che ri ka c\u02c8aslemal, je\u02c8 ta ne chi cujc\u02c8atic."
                },
                "7": {
                    "verse_nr": "7",
                    "verse": "Ri winak c\u00e4cowinic c\u00e4resaj ri u c\u02c8a\u02c8nal apachique u w\u00e4ch chicop cho ruw\u00e4chulew, je\u02c8 c\u02c8u u banom wa\u02c8. C\u00e4cowin ri are\u02c8 chubanic wa\u02c8 chque tak awaj aj pa tak juyub, chque ri chicop ajuwocaj, chque ri cum\u00e4tz, xukuje\u02c8 chque ronojel qui w\u00e4ch chicop ri e c\u02c8o pa tak ri nimalaj ja\u02c8 rech ri mar, pa tak ri nima\u02c8."
                },
                "8": {
                    "verse_nr": "8",
                    "verse": "Man c\u02c8o t\u00e4 c\u02c8u jun winak c\u00e4cowinic cujic\u02c8 ri rak\u02c8, c\u00e4resaj ru c\u02c8a\u02c8nal. Ri kak\u02c8 are sibalaj itzel wa\u02c8 ri man cuya\u02c8 taj kas c\u00e4jiq\u02c8uic. Are je\u02c8 ta ne chi sibalaj c\u02c8o u veneno ri c\u00e4cowinic c\u00e4c\u00e4misanic."
                },
                "9": {
                    "verse_nr": "9",
                    "verse": "Ruc\u02c8 ri kak\u02c8 c\u00e4kaya u k\u02c8ij ri Kajaw Dios ri ka Tat. Ruc\u02c8 ri kak\u02c8 xukuje\u02c8 quekayok\u02c8 ri winak ri e banom rumal ri Dios ri xak jubik\u02c8 man e junam t\u00e4 ruc\u02c8."
                },
                "10": {
                    "verse_nr": "10",
                    "verse": "Jun winak ruc\u02c8 ru chi\u02c8 cuya u k\u02c8ij jun, xukuje\u02c8 c\u00e4yok\u02c8onic. Wachalal, \u00a1man ya\u02c8tal t\u00e4 wa\u02c8 chi je\u02c8 c\u00e4ka\u02c8no, man utz t\u00e4 c\u02c8u ri\u02c8!"
                },
                "11": {
                    "verse_nr": "11",
                    "verse": "\u00bfA quel lo lok utzalaj joron xukuje\u02c8 c\u02c8alaj joron xa pa jun u q\u02c8uiyibal ja\u02c8? \u00a1Man je\u02c8 taj!"
                },
                "12": {
                    "verse_nr": "12",
                    "verse": "Wachalal, \u00bfa cuya lo alanx\u00e4x jun u che\u02c8al oj? \u00bfA cuya lo oj jun u c\u02c8amal quinak\u02c8? \u00a1Man je\u02c8 taj! Je c\u02c8u ri\u02c8 man cuya\u02c8 taj quel lok joron ri tza, xukuje\u02c8 joron ri kas utz xa pa jun u q\u02c8uiyibal ja\u02c8."
                },
                "13": {
                    "verse_nr": "13",
                    "verse": "Waral c\u00e4kil wi jas ri\u02c8 ri utzalaj no\u02c8j ri c\u00e4pe ruc\u02c8 ri Dios - We c\u02c8o jachin jun chixol ri sibalaj c\u02c8o retam xukuje\u02c8 c\u02c8o u no\u02c8j, chuc\u02c8utu ba wa\u02c8 ruc\u02c8 ri utzalaj u c\u02c8aslemal, ruc\u02c8 c\u02c8u ri utzil ri cubano ri man c\u02c8o t\u00e4 nimal ruc\u02c8, xane kas rajwaxic cucoj ri utzalaj u no\u02c8j chuc\u02c8utic wa\u02c8."
                },
                "14": {
                    "verse_nr": "14",
                    "verse": "We c\u02c8u ne c\u02c8\u00e4x quina\u02c8 chrij jun winak chic pa ri iwanima\u02c8, c\u02c8o c\u02c8u c\u02c8\u00e4x pa i c\u02c8ux chrij, we pa ronojel ri quibano quiban wa\u02c8 xak rech utz quixil wi, man cuya\u02c8 t\u00e4 ri\u02c8 quiban nimal che ri iwetam. We je ri\u02c8 quibano, xak quiban tzij ri\u02c8, man quibij t\u00e4 c\u02c8u ri kas tzij."
                },
                "15": {
                    "verse_nr": "15",
                    "verse": "Wa\u02c8 we nojibal ri\u02c8 man are t\u00e4 ri Dios c\u00e4yo\u02c8wic, xane xak ajuw\u00e4chulew. C\u00e4pe wa\u02c8 xak pa ri qui chomanic ri winak, are c\u02c8u ri Itzel ri c\u00e4yo\u02c8wic."
                },
                "16": {
                    "verse_nr": "16",
                    "verse": "We c\u02c8\u00e4x quina\u02c8 chbil tak iwib, we ri quibano, quiban wa\u02c8 xak rech utz quixil wi, are wa\u02c8 ri cubano chi c\u02c8o ch\u02c8oj chixol, xukuje\u02c8 chi c\u02c8o ronojel u w\u00e4ch etzelal chixol."
                },
                "17": {
                    "verse_nr": "17",
                    "verse": "Are c\u02c8u ri no\u02c8j ri c\u00e4pe chila\u02c8 chicaj ruc\u02c8 ri Dios, ri kas nabe ri cubano, are cuban ch\u02c8ajch\u02c8oj che ri ka c\u02c8aslemal. Cuya utzil ri\u02c8 chkaxol, cubano chi cujch\u02c8awic, chi utz cujchomanic. Xukuje\u02c8 cubano chi uj nimanelab, chi c\u00e4katok\u02c8obisaj qui w\u00e4ch niq\u02c8uiaj chic, c\u00e4ka\u02c8n c\u02c8u ri utzil. Cubano chi junam quekil wi conojel, man xak t\u00e4 quieb ka w\u00e4ch."
                },
                "18": {
                    "verse_nr": "18",
                    "verse": "Ri winak ri cuxlan qui c\u02c8ux, ri c\u02c8o utzil pa canima\u02c8, c\u00e4quitic na ri\u02c8 ri utzil chquixol niq\u02c8uiaj winak chic, c\u00e4quiyac c\u02c8u na jun cosech rech utzil pa tak ri canima\u02c8 ri e are\u02c8, xukuje\u02c8 pa ri qui c\u02c8aslemal."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "We sibalaj lok\u02c8 c\u00e4kil wi ri jastak rech ri uw\u00e4chulew, xa c\u00e4ka\u02c8n ka c\u02c8ulel ri\u02c8 che ri Dios - \u00bfJas che xak amak\u02c8el quixch\u02c8ojinic? \u00bfJas che quiban i c\u02c8ulel chbil tak iwib? \u00bfA mat c\u00e4pe wa\u02c8 rumal ri itzel tak rayinic ri c\u00e4quicoj qui chuk\u02c8ab pa tak ri iwanima\u02c8? \u00a1Je\u02c8, rumal wa\u02c8!"
                },
                "2": {
                    "verse_nr": "2",
                    "verse": "Ri ix c\u02c8o ri quiwaj, rumal c\u02c8ut chi man quirik taj, quixc\u00e4misanic. Ri ix c\u02c8o ri quirayij, rumal c\u02c8ut chi man c\u00e4ya\u02c8taj t\u00e4 chiwe, quixel ch\u02c8uj, xak quixch\u02c8ojinic. Man quirik taj jas ri quiwaj rumal chi man quita\u02c8 t\u00e4 wa\u02c8 che ri Dios."
                },
                "3": {
                    "verse_nr": "3",
                    "verse": "We c\u02c8u quita\u02c8 wa\u02c8 che ri Dios, ri Are\u02c8 man cuya t\u00e4 chiwe, rumal chi man kas utz ri iwanima\u02c8 chuta\u02c8ic ri quita\u02c8 che. Are c\u02c8u quiwaj chi c\u00e4yi\u02c8 chiwe ri xak quicoj chupam jachique ri quiwaj."
                },
                "4": {
                    "verse_nr": "4",
                    "verse": "\u00a1Ri ix, ix winak ri man jicom t\u00e4 iwanima\u02c8! \u00bfA mat quich\u02c8obo chi we que\u02c8 iwanima\u02c8 cuc\u02c8 ri jastak rech ri uw\u00e4chulew, are quiban i c\u02c8ulel ri\u02c8 che ri Dios? Apachin ri cujach rib chubanic ronojel ri c\u00e4ca\u02c8n ri winak ajuw\u00e4chulew, cuban u c\u02c8ulel ri\u02c8 che ri Dios."
                },
                "5": {
                    "verse_nr": "5",
                    "verse": "Man xak t\u00e4 c\u02c8u lok\u02c8 cubij ru Lok\u02c8 Pixab ri Dios ri Tz\u02c8ibtalic: \u201cRi Lok\u02c8alaj Esp\u00edritu ru yo\u02c8m ri Dios pa kanima\u02c8 sibalaj coc il chke, sibalaj cujraj,\u201d \u2015c\u00e4cha\u02c8."
                },
                "6": {
                    "verse_nr": "6",
                    "verse": "Ri Dios c\u02c8ut sibalaj cujuto\u02c8 na ruc\u02c8 ri nimalaj u tok\u02c8ob je\u02c8 jas ri cubij ru Lok\u02c8 Pixab ri Tz\u02c8ibtalic: \u201cRi Dios cuk\u02c8atej qui w\u00e4ch ri winak ri xa c\u00e4quinimarisaj quib. Are c\u02c8u ri man nim t\u00e4 c\u00e4quil wi quib, queuto\u02c8 na ri Are\u02c8, cutok\u02c8obisaj qui w\u00e4ch,\u201d \u2015c\u00e4cha\u02c8."
                },
                "7": {
                    "verse_nr": "7",
                    "verse": "Minimarisaj ba\u02c8 iwib, xane chixniman che ri Dios. Co ba\u02c8 quixjekelok, chik\u02c8atej u w\u00e4ch ri Itzel, canimaj c\u02c8u na bi ri are\u02c8 chiw\u00e4ch."
                },
                "8": {
                    "verse_nr": "8",
                    "verse": "Chixkeb ruc\u02c8 ri Dios, ri Are\u02c8 c\u02c8ut c\u00e4keb na iwuc\u02c8 ix. Ri ix ajmaquib, chiya ba\u02c8 can u banic ri man utz taj, je\u02c8 ta ne ri quich\u02c8aj ri i k\u02c8ab rumal ri tz\u02c8il ri i chapom. Ri ix ri xak quieb cuban ri i chomanic ix, quiwaj quiban ri c\u00e4ca\u02c8n ri winak ajuw\u00e4chulew, xukuje\u02c8 quiwaj quiban ri craj ri Dios. Rajwaxic ba\u02c8 quiban ch\u02c8ajch\u02c8oj che ri iwanima\u02c8."
                },
                "9": {
                    "verse_nr": "9",
                    "verse": "Rajwaxic chi sibalaj quixbisonic, quirak i chi\u02c8 che ok\u02c8ej, quel c\u02c8u na u wa\u02c8l i w\u00e4ch rumal rech ri mac ri i banom. Chiq\u02c8uexa ri i tze\u02c8 pa ok\u02c8ej, chiq\u02c8uexa c\u02c8u ri i quicotemal pa bis."
                },
                "10": {
                    "verse_nr": "10",
                    "verse": "China\u02c8 iwib chi man nim t\u00e4 i banic chuw\u00e4ch ri Dios. Ri Are\u02c8 c\u02c8ut cuya na i k\u02c8ij."
                },
                "11": {
                    "verse_nr": "11",
                    "verse": "Man utz taj c\u00e4kak\u02c8at tzij pa qui wi\u02c8 ri kachalal chubanic c\u02c8\u00e4x chque - Kachalal, mibij c\u02c8\u00e4x tak tzij chbil tak iwib. Jachin ri cuk\u02c8at tzij puwi\u02c8 jun rachalal, cubij ri man utz taj chrij chubanic c\u02c8\u00e4x che, wa\u02c8 we winak ri\u02c8 xa c\u02c8\u00e4x cubij ri\u02c8 chrij ru Pixab ri Dios, xa c\u02c8u tajin cucoj rib ri\u02c8 che k\u02c8atal tzij. We ri at je\u02c8 caban wa\u02c8 ruc\u02c8 ri Pixab, man canimaj t\u00e4 c\u02c8ut jas ri c\u00e4takan wi, at ri\u02c8 xa tajin cacoj awib che k\u02c8atal tzij, cabij c\u02c8u ri man utz taj chrij ru Pixab ri Dios."
                },
                "12": {
                    "verse_nr": "12",
                    "verse": "Xa jun ri Dios c\u02c8olic ri yo\u02c8winak ri Pixab, xuwi c\u02c8u ri Are\u02c8 are kas K\u02c8atal Tzij pa ka wi\u02c8. Xuwi ri Are\u02c8 c\u00e4cowinic cujuto\u02c8, c\u00e4cowin c\u02c8ut chusachic ka w\u00e4ch. Are c\u02c8u ri at, \u00bfjachin lo ri at chi ri at cak\u02c8at tzij puwi\u02c8 ri awach winak?"
                },
                "13": {
                    "verse_nr": "13",
                    "verse": "Man xak t\u00e4 kech uj ru bixic jas ri c\u00e4ka\u02c8n na chuwek c\u00e4bij - Chitampe ri quinbij, ix ri\u02c8 ri je\u02c8 quibij wa\u02c8: \u201cC\u00e4mic o chuwek cuje\u02c8 na jela\u02c8 pa ri tinimit ri\u02c8. Cujcanaj c\u02c8u na can jun junab chila\u02c8 chubanic ri c\u02c8ayij, c\u00e4kach\u02c8ac c\u02c8u na ka rajil,\u201d \u2015quixcha na."
                },
                "14": {
                    "verse_nr": "14",
                    "verse": "\u00a1Man iwetam t\u00e4 c\u02c8ut jas ri quic\u02c8ulmaj na chuwek! \u00bfJas pu u banic ri ka c\u02c8aslemal? Ri ka c\u02c8aslemal are junam ruc\u02c8 ri jubik\u02c8 sutz\u02c8 ri xak jun rat c\u00e4k\u02c8alajinic, chanim c\u02c8ut c\u00e4sachic."
                },
                "15": {
                    "verse_nr": "15",
                    "verse": "Ri quibij, rajwaxic are je wa\u02c8: \u201cWe craj ri Dios, we cuya na ka c\u02c8aslemal, c\u00e4ka\u02c8n na ri\u02c8, c\u00e4ka\u02c8n na la\u02c8,\u201d \u2015quixcha na."
                },
                "16": {
                    "verse_nr": "16",
                    "verse": "Are c\u02c8u ri ix ruc\u02c8 nimal quixch\u02c8awic, xak quinimarisaj iwib. Man utz t\u00e4 ri\u02c8 ri quibano, quinimarisaj iwib."
                },
                "17": {
                    "verse_nr": "17",
                    "verse": "Jachin ri retam chi utz u banic ri utzil jas ri xinbij, te c\u02c8u ri\u02c8 man cuban taj, we winak ri\u02c8 kas c\u02c8o u mac."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ri Santiago cuya u bixic ri c\u02c8\u00e4x ri c\u00e4quirik na ri k\u02c8inomab - \u00a1Ri ix k\u02c8inomab, chitampe wa\u02c8! Chixok\u02c8ok, chiraka i chi\u02c8 rumal ri nimalaj c\u02c8\u00e4x ri c\u00e4pe na pi wi\u02c8."
                },
                "2": {
                    "verse_nr": "2",
                    "verse": "Ri i k\u02c8inomal ri c\u02c8o c\u00e4mic ri xak i c\u02c8olom, je\u02c8 ta ne k\u02c8ayinak chi wa\u02c8. Ri je\u02c8lalaj tak iwatz\u02c8iak, xak chicopirinak chi wa\u02c8 xukuje\u02c8."
                },
                "3": {
                    "verse_nr": "3",
                    "verse": "Ri k\u02c8\u00e4n puak, ri sak puak ri i c\u02c8olom, xak u chulum chi rib. Ronojel c\u02c8u wa\u02c8 cuk\u02c8alajisaj na chiwij ri c\u02c8\u00e4x ri i banom. C\u00e4sach na i w\u00e4ch ix rumal ronojel wa\u02c8, je\u02c8 ta ne jun k\u02c8ak\u02c8 wa\u02c8 ri cuporoj ri i cuerpo. \u00bfJas che xak i mulim q\u02c8uia k\u02c8inomal che tak we k\u02c8ij ri\u02c8? \u00a1Iwetam chi are ri q\u02c8uisbal tak k\u02c8ij wa\u02c8!"
                },
                "4": {
                    "verse_nr": "4",
                    "verse": "\u00a1Chitampe\u02c8! Ri ajchaquib ri xeyacow ri i cosech c\u00e4cok\u02c8ej ri qui rajil ri iwelak\u02c8am can chque. Quel cubij wa\u02c8 chi man i yo\u02c8m t\u00e4 ri tojbal que. Opaninak c\u02c8u ri cok\u02c8ej chuw\u00e4ch ri Kajaw Dios ri c\u02c8o u takanic puwi\u02c8 ronojel. \u00a1Ri Are\u02c8 c\u02c8ut u tom ri qui tzij!"
                },
                "5": {
                    "verse_nr": "5",
                    "verse": "Waral cho we uw\u00e4chulew xak i nimarisam iwib cuc\u02c8 tak ri q\u02c8uialaj tak jastak iwe. I tzokopim iwib chubanic ronojel ri quiwaj, xak rech quixquicot ix. Xukuje\u02c8 i chomarisam iwib je\u02c8 ta ne ix wac\u00e4x, xa c\u02c8u jubik\u02c8 man copan ri k\u02c8ij ri quixc\u02c8am bi pa c\u00e4misaxic rech quixpilic."
                },
                "6": {
                    "verse_nr": "6",
                    "verse": "Ri ix i k\u02c8atom tzij pa qui wi\u02c8 ri winak ri man c\u02c8o t\u00e4 qui mac rech c\u00e4c\u02c8\u00e4jisax qui w\u00e4ch, i c\u00e4misam c\u02c8u wa\u02c8. Ri e are\u02c8 c\u02c8ut man c\u02c8o t\u00e4 jas ri ca\u02c8nom chiwe, man c\u00e4quik\u02c8atej t\u00e4 i w\u00e4ch."
                },
                "7": {
                    "verse_nr": "7",
                    "verse": "Rajwaxic quichajij paciencia xukuje\u02c8 quitakej u banic orar - Kachalal, chichajij ba\u02c8 paciencia c\u02c8\u00e4 c\u00e4pe na ri Kajaw Jes\u00fas. Chibana iwe jas ri cuban ri ticol abix, ruc\u02c8 paciencia quereyej na ri nabe tak j\u00e4b xukuje\u02c8 ri q\u02c8uisbal tak j\u00e4b rech c\u00e4q\u02c8uiy ru tico\u02c8n, cuyac c\u02c8u na jun utzalaj cosech."
                },
                "8": {
                    "verse_nr": "8",
                    "verse": "Je wa\u02c8 xukuje\u02c8 rajwaxic quiban ix, quichajij paciencia. Chiwalijisaj ba\u02c8 ri iwanima\u02c8 rumal chi man naj t\u00e4 chic c\u02c8o wi ri k\u02c8ij ri c\u00e4pe ri Kajaw Jes\u00fas."
                },
                "9": {
                    "verse_nr": "9",
                    "verse": "Wachalal, xak mixch\u02c8ojinic, ri jun ruc\u02c8 ri jun chic, rech man c\u00e4k\u02c8at t\u00e4 tzij pi wi\u02c8. Ri Dios c\u02c8ut, ri nimalaj K\u02c8atal Tzij, ya mero cuchaplej u k\u02c8atic tzij pa qui wi\u02c8 ri winak. Je\u02c8 ta ne chi ya tac\u02c8al chic chi\u02c8 ri ja."
                },
                "10": {
                    "verse_nr": "10",
                    "verse": "Kachalal, chiwesaj i no\u02c8j chquij ri k\u02c8alajisal tak re ru Lok\u02c8 Pixab ri Dios ri xec\u02c8oji ojer. Ri e are\u02c8 kas xc\u02c8oji qui paciencia chuch\u02c8ijic ri c\u02c8\u00e4x ri xquiriko. E takom c\u02c8u rumal ri Kajaw Dios, xech\u02c8aw pa ru bi\u02c8 ri Are\u02c8."
                },
                "11": {
                    "verse_nr": "11",
                    "verse": "Ri uj ketam chi sibalaj utz que ri xquich\u02c8ij ri c\u02c8\u00e4x. Ri ix i tom chi ri tat Job sibalaj xuchajij paciencia chuch\u02c8ijic ri nimalaj c\u02c8\u00e4x ri xuriko. Xukuje\u02c8 iwetam jas ri xuban ri Kajaw Dios chuto\u02c8ic aretak xto\u02c8taj chupam ronojel ri nimalaj c\u02c8\u00e4x ri xuriko. Ri Kajaw Dios sibalaj quel u c\u02c8ux chke, xukuje\u02c8 cutok\u02c8obisaj ka w\u00e4ch."
                },
                "12": {
                    "verse_nr": "12",
                    "verse": "Ri nim na u banic chque tak we tijonic ri\u02c8, wachalal, are wa\u02c8: Man xak t\u00e4 amak\u02c8el quicoj juramento pa tak ri i tzij. Man quicoj t\u00e4 ru bi\u02c8 ri Dios, o ruw\u00e4chulew, man quicoj t\u00e4 c\u02c8u jun u w\u00e4ch juramento chic. We quibij: \u201c\u00a1Je\u02c8!\u201d \u2015quixcha na, man xak t\u00e4 quieb i c\u02c8ux quibij wa\u02c8. Xukuje\u02c8 we quibij: \u201c\u00a1Man je\u02c8 taj!\u201d \u2015quixcha\u02c8, man xak t\u00e4 quieb i c\u02c8ux quibij rech man c\u00e4k\u02c8at t\u00e4 tzij pi wi\u02c8 chi c\u00e4c\u02c8\u00e4jisax na i w\u00e4ch rumal ri Dios."
                },
                "13": {
                    "verse_nr": "13",
                    "verse": "We c\u02c8o jun chiwe ri c\u00e4riktaj pa c\u02c8\u00e4xc\u02c8ol, chubana orar. We c\u02c8o jun chiwe ri c\u00e4quicotic, chbixonok, chuya u k\u02c8ij ri Dios."
                },
                "14": {
                    "verse_nr": "14",
                    "verse": "We c\u02c8o jun chiwe ri c\u00e4yawajic, cheusiq\u02c8uij ri c\u02c8amal tak qui be ri kachalal cojonelab rech c\u00e4ca\u02c8n orar puwi\u02c8. C\u00e4quicoj c\u02c8u na jubik\u02c8 aceite puwi\u02c8 ri yawab pa ru bi\u02c8 ri Kajaw Jes\u00fas."
                },
                "15": {
                    "verse_nr": "15",
                    "verse": "We aretak c\u00e4ca\u02c8n orar ri c\u02c8amal tak qui be ri cojonelab puwi\u02c8 ri yawab, kas c\u00e4quicojo chi c\u00e4cunatajic, c\u00e4cunataj na ri\u02c8, c\u00e4walijisax c\u02c8u na ri are\u02c8 rumal ri Kajaw Dios. We macuninak ri yawab, c\u00e4sachtaj na u mac rumal ri Dios."
                },
                "16": {
                    "verse_nr": "16",
                    "verse": "Rumal ri\u02c8 rajwaxic chi quik\u02c8alajisaj jas u w\u00e4ch mac ri i banom chbil tak iwib. Te c\u02c8u ri\u02c8 chibana orar pi wi\u02c8 chbil tak iwib rech quixcunatajic. Ri oraci\u00f3n ri cuban jun winak ri kas jicom ranima\u02c8, sibalaj c\u02c8o na u chuk\u02c8ab wa\u02c8 chubanic utzil."
                },
                "17": {
                    "verse_nr": "17",
                    "verse": "Ri ka mam El\u00edas, ri k\u02c8alajisal re ru Lok\u02c8 Pixab ri Dios ojer, are xak jun winak je\u02c8 jas ri uj. C\u02c8o jumul ri xuban orar, xuta\u02c8 che ri Dios chi man c\u00e4kaj t\u00e4 na ri j\u00e4b. Oxib junab c\u02c8ut ruc\u02c8 niq\u02c8uiaj man c\u02c8o t\u00e4 j\u00e4b xkajic."
                },
                "18": {
                    "verse_nr": "18",
                    "verse": "Aretak c\u02c8ut xuban orar jumul chic, xuta\u02c8 che ri Dios chi c\u00e4kaj ri j\u00e4b. Xkaj c\u02c8u ri j\u00e4b, ri tico\u02c8n c\u02c8ut xuya jun utzalaj cosech."
                },
                "19": {
                    "verse_nr": "19",
                    "verse": "Wachalal, ka\u02c8na che chi jun chiwe cutas rib chrij ri Kas Tzij, c\u02c8o c\u02c8u jun chic ri cutij u chuk\u02c8ab che rech c\u00e4tzelej chi na jumul."
                },
                "20": {
                    "verse_nr": "20",
                    "verse": "Chiwetamaj ba\u02c8 chi jachin ri c\u00e4cowinic cubano chi jun ajmac cuya can ru be ri man utz taj, are jun winak ri\u02c8 ri xresaj ri ranima\u02c8 jun ajmac pu k\u02c8ab ri c\u00e4mical. Ri je\u02c8 cuban wa\u02c8 cubano chi c\u00e4sachtaj na ri q\u02c8uialaj u mac ri winak ri\u02c8."
                }
            }
        }
    }
}