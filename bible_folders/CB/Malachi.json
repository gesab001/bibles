{
    "version": "CB",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Proro\u0161tvo. Rije\u010d Gospodnja Izraelu po Malahiji."
                },
                "2": {
                    "verse_nr": "2",
                    "verse": "Ljubio sam vas - govori Jahve, a vi pitate: \u201cPo \u010demu si nas ljubio?\u201d Ne bija\u0161e li Ezav brat Jakovljev? - rije\u010d je Jahvina -"
                },
                "3": {
                    "verse_nr": "3",
                    "verse": "ali Jakova sam zavolio, a Ezav mi omrznu: gradove mu u pusto\u0161 pretvorih, a ba\u0161tinu njegovu dadoh pustinjskim \u0161akalima."
                },
                "4": {
                    "verse_nr": "4",
                    "verse": "Jer, rekne li Edom: Bili smo smrvljeni, ali \u0107emo opet podi\u0107i ru\u0161evine!\u201d ovako ka\u017ee Jahve nad Vojskama: Neka grade oni, a ja \u0107u razgraditi! Zvat \u0107e ih zemljom bezbo\u017eni\u010dkom i narodom na koji se Jahve srdi dovijeka!"
                },
                "5": {
                    "verse_nr": "5",
                    "verse": "Va\u0161e \u0107e o\u010di vidjeti, i re\u0107i \u0107ete: \u201cVelik je Jahve preko granica zemlje izraelske.\u201d"
                },
                "6": {
                    "verse_nr": "6",
                    "verse": "Sin \u010dasti oca, a sluga gospodara. Ali, ako sam ja otac, gdje je \u010dast moja? Ako sam gospodar, gdje je strah od mene? To govori Jahve nad Vojskama vama, sve\u0107enici, koji moje ime prezirete, a pitate: \u201c\u010cime smo prezreli ime tvoje?\u201d"
                },
                "7": {
                    "verse_nr": "7",
                    "verse": "Oskvrnjen kruh na mome prinosite \u017ertveniku i jo\u0161 pitate: \u201c\u010cime te oskvrnismo?\u201d Time \u0161to ka\u017eete \u201cStol je Jahvin stvar neva\u017ena!\u201d"
                },
                "8": {
                    "verse_nr": "8",
                    "verse": "A kada za \u017ertvu slijepu stoku prinosite, zar to nije zlo? I kad prinosite hromo i bolesno, zar to nije zlo? Donesi takvo \u0161to svome namjesniku, ho\u0107e li biti zadovoljan i dobro te primiti? - govori Jahve nad Vojskama."
                },
                "9": {
                    "verse_nr": "9",
                    "verse": "Sada umilostivite lice Bo\u017eje da nam se smiluje. To donose ruke va\u0161e, ho\u0107e li vas dobro primiti? - govori Jahve nad Vojskama."
                },
                "10": {
                    "verse_nr": "10",
                    "verse": "O kada bi tko od vas zatvorio vrata da mi zaludu ne palite ognja na \u017ertveniku! Niste mi mili - govori Jahve nad Vojskama - i ne primam \u017ertve iz ruke va\u0161e."
                },
                "11": {
                    "verse_nr": "11",
                    "verse": "Jer od istoka do zapada veliko je ime moje me\u0111u narodima, i na svakom mjestu prinosi se kad i \u017ertva \u010dista Imenu mojemu, jer veliko je Ime moje me\u0111u narodima - govori Jahve nad Vojskama."
                },
                "12": {
                    "verse_nr": "12",
                    "verse": "Ali vi ga skvrnite kada govorite: \u201cStol je Gospodnji okaljan i hrana na njemu ni za \u0161to nije!\u201d"
                },
                "13": {
                    "verse_nr": "13",
                    "verse": "Ka\u017eete jo\u0161: \u201cGle, \u0161teta truda!\u201d i prezirete ga - govori Jahve nad Vojskama. Kada dovodite stoku otetu, hromu i bolesnu, te je prinosite kao dar \u017ertveni, zar da to iz va\u0161e ruke milostivo primim? - govori Jahve nad Vojskama."
                },
                "14": {
                    "verse_nr": "14",
                    "verse": "Proklet bio varalica koji u stadu ima ovna \u0161to mi ga je zavjetovao, a \u017ertvuje mi ovcu jalovicu. Jer ja sam velik kralj - govori Jahve nad Vojskama - i stra\u0161no je Ime moje me\u0111u narodima."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "A sad vas opominjem, sve\u0107enici!"
                },
                "2": {
                    "verse_nr": "2",
                    "verse": "Ako ne budete poslu\u0161ali, ako ne budete k srcu uzeli da proslavite Ime moje - govori Jahve nad Vojskama - kletvu \u0107u na vas svaliti i proklet \u0107u va\u0161 blagoslov. I ve\u0107 ga prokleh jer to niste k srcu uzeli."
                },
                "3": {
                    "verse_nr": "3",
                    "verse": "I slomit \u0107u vam ruku, bacit \u0107u vam u lice izmetine, izmetine va\u0161ih svetkovina, i s njima \u0107u vas splaviti."
                },
                "4": {
                    "verse_nr": "4",
                    "verse": "Po tom \u0107ete znati: to je bila moja opomena da ostane Savez moj s Levijem - govori Jahve nad Vojskama."
                },
                "5": {
                    "verse_nr": "5",
                    "verse": "A moj Savez s njim, to bija\u0161e \u017eivot i mir - ja sam mu ih dao: bija\u0161e to strah - i on me se bojao, Imena se moga pla\u0161io."
                },
                "6": {
                    "verse_nr": "6",
                    "verse": "Zakon istine bija\u0161e u njegovim ustima i pakost mu ne kalja\u0161e usana; u miru i pravi\u010dnosti hodio je sa mnom i mnoge je od grijeha odvratio."
                },
                "7": {
                    "verse_nr": "7",
                    "verse": "Da, usne sve\u0107enikove treba da \u010duvaju znanje, a iz njegovih usta treba tra\u017eiti Zakon: ta on je glasnik Jahve nad Vojskama."
                },
                "8": {
                    "verse_nr": "8",
                    "verse": "Ali vi ste s puta za\u0161li, u\u010dinili ste da se mnogi o Zakon spoti\u010du, raskinuli ste Savez Levijev - govori Jahve nad Vojskama."
                },
                "9": {
                    "verse_nr": "9",
                    "verse": "Zato u\u010dinih da vas preziru i ponizuju svi narodi jer se putova mojih vi dr\u017eali niste, nego ste bili pristrani primjenjuju\u0107 Zakon."
                },
                "10": {
                    "verse_nr": "10",
                    "verse": "Nemamo li svi jednog Oca? Nije li nas jedan Bog stvorio? Za\u0161to smo onda jedan drugome nevjerni te skvrnimo Savez svojih otaca?"
                },
                "11": {
                    "verse_nr": "11",
                    "verse": "Iznevjerio se Juda: u\u010dinili su sramotu u Izraelu i Jeruzalemu, jer Juda je oskvrnuo Svetinju, Jahvi dragu, i \u017eeni se k\u0107erju tu\u0111ega bo\u017eanstva."
                },
                "12": {
                    "verse_nr": "12",
                    "verse": "Svakog tko tako u\u010dini, ma tko bio on, nek iskorijeni Jahve iz \u0161atora Jakovljevih i izme\u0111 onih koji prinose \u017ertvu Jahvi nad Vojskama!"
                },
                "13": {
                    "verse_nr": "13",
                    "verse": "I ovo jo\u0161 vi \u010dinite: zalijevate suzama Jahvin \u017ertvenik tu\u017ee\u0107i i ridaju\u0107i, jer on vi\u0161e ne\u0107e da se \u017er tvi prikloni, iz ruke mu va\u0161e ona nije ugodna."
                },
                "14": {
                    "verse_nr": "14",
                    "verse": "I vi pitate: \u201cZa\u0161to?\u201d Zato \u0161to je Jahve bio svjedok izme\u0111u tebe i \u017eene mladosti tvoje kojoj si nevjeran premda ti drugarica bija\u0161e i \u017eena tvoga saveza."
                },
                "15": {
                    "verse_nr": "15",
                    "verse": "Nije li On na\u010dinio jedno jedino bi\u0107e dahom \u017eivotnim obdareno? A \u0161to to jedino bi\u0107e tra\u017ei? Bo\u017eanski nara\u0161taj! Po\u0161tuj dakle \u017eivot svoj i ne budi nevjeran \u017eeni svoje mladosti."
                },
                "16": {
                    "verse_nr": "16",
                    "verse": "Jer ja mrzim otpu\u0161tanje \u017eena - govori Jahve, Bog Izraelov - i onog koji nevjerom haljine svoje kalja - govori Jahve nad Vojskama! Po\u0161tujte dakle \u017eivot svoj, ne budite nevjerni!"
                },
                "17": {
                    "verse_nr": "17",
                    "verse": "Dosa\u0111ujete Jahvi svojim rije\u010dima, a pitate: \u201cU \u010demu mu dosa\u0111ujemo?\u201d Time \u0161to govorite: \u201cSvi koji zlo \u010dine dobro su vi\u0111eni u o\u010dima Jahvinim i takvi su mu mili!\u201d ili: \u201cGdje je Bog pravde?\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Evo \u0161aljem glasnika da put preda mnom pripravi. I do\u0107i \u0107e iznenada u Hram svoj Gospod koga vi tra\u017eite i an\u0111eo Saveza koga \u017eudite. Evo ga, dolazi ve\u0107 - govori Jahve nad Vojskama."
                },
                "2": {
                    "verse_nr": "2",
                    "verse": "Ali tko \u0107e podnijeti dan njegova dolaska i tko \u0107e opstati kad se on pojavi? Jer on je kao oganj ljeva\u010dev i kao lu\u017eina bjelio\u010deva."
                },
                "3": {
                    "verse_nr": "3",
                    "verse": "I zasjest \u0107e kao onaj \u0161to topi srebro i pro\u010di\u0161\u0107ava. O\u010distit \u0107e sinove Levijeve i pro\u010distit \u0107e ih kao zlato i srebro, da prinose Jahvi \u017ertvu u pravednosti."
                },
                "4": {
                    "verse_nr": "4",
                    "verse": "Tad \u0107e biti draga Jahvi \u017ertva Judina i jeruzalemska kao u drevne dane i kao prvih godina."
                },
                "5": {
                    "verse_nr": "5",
                    "verse": "Do\u0107i \u0107u k vama na sud i bit \u0107u spreman svjedok protiv vra\u010deva i preljubnika, protiv onih koji se la\u017eno kunu, protiv onih koji zakidaju pla\u0107u radniku, udovici i siroti, protiv onih koji gaze pravo stranaca i mene se ne boje - govori Jahve nad Vojskama."
                },
                "6": {
                    "verse_nr": "6",
                    "verse": "Jer ja, Jahve, ne mijenjam se, a vi se, sinovi Jakovljevi, mijenjate bez prestanka!"
                },
                "7": {
                    "verse_nr": "7",
                    "verse": "Od vremena svojih otaca odstupate od mojih uredaba i ne \u010duvate ih. Vratite se meni, a ja \u0107u se vratiti vama - govori Jahve nad Vojskama. Pitate: \u201cKako da se vratimo?\u201d"
                },
                "8": {
                    "verse_nr": "8",
                    "verse": "Smije li \u010dovjek prikra\u0107ivati Boga? A vi mene prikra\u0107ujete. I pitate: \u201cU \u010demu te prikratismo?\u201d U desetini i u prinosu."
                },
                "9": {
                    "verse_nr": "9",
                    "verse": "Udareni ste prokletstvom jer me prikra\u0107ujete vi, sav narod!"
                },
                "10": {
                    "verse_nr": "10",
                    "verse": "Donesite \u010ditavu desetinu u riznicu da u mojoj ku\u0107i bude hrane. Tada me isku\u0161ajte - govori Jahve nad Vojskama - ne\u0107u li vam otvoriti ustave nebeske i ne\u0107u li izliti na vas punom mjerom blagoslov,"
                },
                "11": {
                    "verse_nr": "11",
                    "verse": "ne\u0107u li zbog vas zaprijetit skakavcu da vam vi\u0161e ne kvari usjeva i da vam ne bude nerodna loza u polju - govori Jahve nad Vojskama."
                },
                "12": {
                    "verse_nr": "12",
                    "verse": "Svi \u0107e vas narodi tad dr\u017eati sretnima, jer \u0107ete biti zemlja bla\u017eenstva - govori Jahve nad Vojskama."
                },
                "13": {
                    "verse_nr": "13",
                    "verse": "Te\u0161ke su besjede va\u0161e protiv mene - govori Jahve."
                },
                "14": {
                    "verse_nr": "14",
                    "verse": "Vi ipak pitate: \u201c\u0160to smo izme\u0111u sebe govorili protiv tebe?\u201d Govorili ste: \u201cZaludu je Bogu slu\u017eiti i kakva je korist \u0161to njegove \u010duvamo propise i \u017ealosni hodimo pred Jahvom nad Vojskama."
                },
                "15": {
                    "verse_nr": "15",
                    "verse": "Odsad \u0107emo sretnim zvati oholice: napreduju oni koji zlo \u010dine, i premda Boga isku\u0161avaju, izvuku se!\u201d"
                },
                "16": {
                    "verse_nr": "16",
                    "verse": "Ali kad se razgovaraju oni koji se Boga boje, Jahve pazi, slu\u0161a ih, i to se pred njim pi\u0161e u knjigu spomenicu u korist onih koji se boje Jahve i \u0161tuju Ime njegovo."
                },
                "17": {
                    "verse_nr": "17",
                    "verse": "Moji \u0107e biti, moja ste\u010devina - govori Jahve nad Vojskama. U Dan koji spremam bit \u0107u im milostiv kao \u0161to je milostiv otac sinu koji mu slu\u017ei."
                },
                "18": {
                    "verse_nr": "18",
                    "verse": "I tada \u0107ete opet razlikovati pravednika od gre\u0161nika, onoga koji slu\u017ei Bogu od onoga koji mu ne slu\u017ei."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Jer evo dan dolazi poput pe\u0107i u\u017earen; oholi i zlikovci bit \u0107e kao strnjika: dan koji se bli\u017ei spalit \u0107e ih - govori Jahve nad Vojskama - da im ne\u0107e ostati ni korijena ni gran\u010dice."
                },
                "2": {
                    "verse_nr": "2",
                    "verse": "A vama koji se Imena moga bojite sunce pravde \u0107e ogranuti sa zdravljem u zrakama, i vi \u0107ete izlaziti poskakuju\u0107i kao telad na pa\u0161u."
                },
                "3": {
                    "verse_nr": "3",
                    "verse": "I gazit \u0107ete bezbo\u017enike kao prah pod nogama u dan koji spremam\u201d - govori Jahve nad Vojskama."
                },
                "4": {
                    "verse_nr": "4",
                    "verse": "\u201cSpomenite se Zakona Mojsija, sluge moga, kome sam na Horebu propisao zakone i uredbe za sav Izrael."
                },
                "5": {
                    "verse_nr": "5",
                    "verse": "Evo, poslat \u0107u vam proroka Iliju prije nego do\u0111e Dan Jahvin, dan velik i stra\u0161an."
                },
                "6": {
                    "verse_nr": "6",
                    "verse": "On \u0107e obratiti srce otaca k sinovima, a srce sinova k ocima, da ne do\u0111em i ne udarim prokletstvom zemlju.\u201d"
                }
            }
        }
    }
}