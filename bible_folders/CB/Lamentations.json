{
    "version": "CB",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kako osamljena sjedi prijestolnica, neko\u0107 naroda puna; postade kao udovica, neko\u0107 velika me\u0111u narodima. Vladarica nad pokrajinama, na tlaku sad ide."
                },
                "2": {
                    "verse_nr": "2",
                    "verse": "No\u0107i provodi gorko pla\u010du\u0107i, suzama pokriva obraze. Nikog nema da je utje\u0161i, od svih koji su je ljubili. Svi je prijatelji iznevjeri\u0161e i posta\u0161e joj neprijatelji."
                },
                "3": {
                    "verse_nr": "3",
                    "verse": "Izagnan je Juda, u nevolji je i u progonstvu te\u0161kom. Sad \u017eivi me\u0111u poganima, ne nalazi po\u010dinka. Svi ga gonitelji susti\u017eu u tjesnacima."
                },
                "4": {
                    "verse_nr": "4",
                    "verse": "Putovi sionski tuguju jer nitko ne dolazi na svetkovine. Sva su vrata razvaljena, sve\u0107enici uzdi\u0161u, ucviljene su djevice njegove, a on je pun gor\u010dine."
                },
                "5": {
                    "verse_nr": "5",
                    "verse": "Tla\u010ditelji njegovi sada gospodare, neprijatelji likuju: Jahve ga ucvili zbog grijeha njegovih premnogih. Djeca mu oti\u0161la u izgnanstvo pred tla\u010diteljem."
                },
                "6": {
                    "verse_nr": "6",
                    "verse": "Povukla se od K\u0107eri sionske sva slava njezina. Knezovi joj postado\u0161e k'o ovnovi koji pa\u0161e ne nalaze; nemo\u0107ni vrludaju ispred goni\u010da."
                },
                "7": {
                    "verse_nr": "7",
                    "verse": "Jeruzalem se spominje dan\u00c4a bijede i lutanja, kad mu narod du\u0161manu u ruke pade a nitko mu pomo\u0107i ne pru\u017ei. Tla\u010ditelji ga gledahu smiju\u0107i se njegovoj propasti."
                },
                "8": {
                    "verse_nr": "8",
                    "verse": "Te\u0161ko sagrije\u0161i Jeruzalem, postade kao ne\u010disto\u0107a \u017eenina. Svi \u0161to ga \u0161tovahu, sada ga preziru: jer vidje\u0161e golotinju njegovu. On samo pla\u010de i natrag se okre\u0107e."
                },
                "9": {
                    "verse_nr": "9",
                    "verse": "Skuti su mu uprljani, nije ni sanjao \u0161to ga \u010deka. Duboko je pao, a nikog da ga tje\u0161i. \u201cPogledaj, Jahve, moju nevolju: jer neprijatelj likuje.\u201d"
                },
                "10": {
                    "verse_nr": "10",
                    "verse": "Neprijatelj pose\u017ee rukom za svim dragocjenostima njegovim. Gledao je gdje pogani provaljuju u njegovo Sveti\u0161te, oni kojima si zabranio i pristup u svoj zbor."
                },
                "11": {
                    "verse_nr": "11",
                    "verse": "Sav narod njegov jeca, tra\u017ee\u0107i kruha; svi daju dragulje za hranu da bi ponovo \u017eivnuli. Evo, Jahve, pogledaj kako sam prezren."
                },
                "12": {
                    "verse_nr": "12",
                    "verse": "Svi vi \u0161to putem prolazite, pogledajte i vidite ima li boli kakva je bol kojom sam ja pogo\u0111en, kojom me Jahve udari u dan \u017eestokog gnjeva svoga!"
                },
                "13": {
                    "verse_nr": "13",
                    "verse": "S visine pusti oganj, utjera ga u kosti moje. Pred noge mre\u017eu mi razape i tako me nauznak obori; ucvili me, o\u017ealosti za sva vremena."
                },
                "14": {
                    "verse_nr": "14",
                    "verse": "Natovario me mojim grijesima, rukom ih svojom pritegnuo; na vrat mi ih navalio, snagu mi oduzeo. Predao me Gospod u ruke njihove, ne mogu se uspraviti."
                },
                "15": {
                    "verse_nr": "15",
                    "verse": "Sve junake iz moje sredine Gospod odbaci: digao je zbor protiv mene da uni\u0161ti uzdanicu moju. U tijesku izgazi Gospod mene, djevicu, k\u0107erku Judinu."
                },
                "16": {
                    "verse_nr": "16",
                    "verse": "Zato moram plakati, o\u010di mi suze liju, jer daleko je od mene moj tje\u0161itelj da mi duh povrati. Sinovi su moji pora\u017eeni, odve\u0107 silan bija\u0161e neprijatelj."
                },
                "17": {
                    "verse_nr": "17",
                    "verse": "Sion pru\u017ea ruke: nema mu tje\u0161itelja. Jahve je protiv Jakova sa svih strana pozvao tla\u010ditelje; i tako Jeruzalem postade me\u0111u njima stra\u0161ilo."
                },
                "18": {
                    "verse_nr": "18",
                    "verse": "Jahve, on je pravedan; jer rije\u010di se njegovoj protivih. Oh, \u010dujte, narodi svi, gledajte moju bol: djevice moje, moji mladi\u0107i, svi odo\u0161e u izgnanstvo!"
                },
                "19": {
                    "verse_nr": "19",
                    "verse": "Pozvah sve ljubavnike svoje, ali me oni prevari\u0161e. Moji sve\u0107enici i starje\u0161ine pogibo\u0161e u gradu tra\u017ee\u0107i hrane da bi ponovo \u017eivnuli."
                },
                "20": {
                    "verse_nr": "20",
                    "verse": "Pogledaj, Jahve, u kakvoj sam tjeskobi, moja utroba strepi, srce mi se u grudima gr\u010di jer bijah opako prkosan! Vani ma\u010d pokosi moje sinove, a unutra - smrt."
                },
                "21": {
                    "verse_nr": "21",
                    "verse": "\u010cuj kako stenjem: nema mi tje\u0161itelja! Svi neprijatelji \u010duju za moju nesre\u0107u i likuju \u0161to si to u\u010dinio! Daj da do\u0111e dan \u0161to si ga objavio, da njima bude kao meni."
                },
                "22": {
                    "verse_nr": "22",
                    "verse": "Neka se poka\u017ee sva njina zlo\u0107a pred licem tvojim, a onda postupaj s njima kao \u0161to si sa mnom postupio za sve grijehe moje! Jer samo uzdi\u0161em, a srce moje tuguje."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kako mrakom zastrije Gospod u svom gnjevu K\u0107er sionsku. S neba na zemlju baci slavu Izraelovu! I ne sjeti se podno\u017eja svoga u dan gnjeva svojega!"
                },
                "2": {
                    "verse_nr": "2",
                    "verse": "Bez milosti Gospod satrije sve stanove Jakovljeve, u svom gnjevu razori tvr\u0111ave k\u0107eri Judine; sa zemljom je sravnio i prokleo kraljevstvo i njegove knezove."
                },
                "3": {
                    "verse_nr": "3",
                    "verse": "U rasplamtjelom gnjevu svojem razbi svu snagu Izraelovu, povu\u010de svoju desnicu pred neprijateljem; u Jakovu raspiri plamen ognjeni koji sve uokolo pro\u017edire."
                },
                "4": {
                    "verse_nr": "4",
                    "verse": "Nategao je luk k'o neprijatelj, kao du\u0161man ispru\u017eio desnicu, ubijaju\u0107i sve \u0161to mu drago bija\u0161e. Na \u0161ator K\u0107eri sionske sasu k'o oganj gnjev svoj jarosni."
                },
                "5": {
                    "verse_nr": "5",
                    "verse": "K'o neprijatelj Gospod bija\u0161e: razorio je Izraela, razorio sve dvore njegove, poru\u0161io njegove utvrde, umno\u017eio k\u0107eri Judinoj uzdisaje i jecaje."
                },
                "6": {
                    "verse_nr": "6",
                    "verse": "Kao vrtu razvali mu sjenicu, razori mjesto sastanka. Baci Jahve u zaborav svetkovine i subote na Sionu; u gnjevu svojem prezre kralja i sve\u0107enika."
                },
                "7": {
                    "verse_nr": "7",
                    "verse": "Svoj oltar je Gospod odbacio, zgadilo mu se Sveti\u0161te njegovo. U ruke neprijatelja je predao bedeme svoje i dvorove. Bu\u010dili su u Domu Jahvinu, kao u dan blagdanji."
                },
                "8": {
                    "verse_nr": "8",
                    "verse": "Jahve naumi razvaliti zidove K\u0107eri sionske. Nape u\u017ee mjerni\u010dko, ne ustegnu ruku od ru\u0161enja. Predzi\u0111e, zidine zavi u tugu: oronu\u0161e zajedno."
                },
                "9": {
                    "verse_nr": "9",
                    "verse": "Vrata njina utonu\u0161e u zemlju, on im je razbio zasune; kralj i knezovi su me\u0111u pucima, Zakona nema! Ni u prorok\u00c4a vi\u0161e se ne nalaze vi\u0111enja Jahvina."
                },
                "10": {
                    "verse_nr": "10",
                    "verse": "Starje\u0161ine K\u0107eri sionske na zemlji sjede i \u0161ute, posiplju glavu pra\u0161inom, kostrijet pripasuju. K zemlji glave obaraju djevice jeruzalemske."
                },
                "11": {
                    "verse_nr": "11",
                    "verse": "I\u0161\u010dilje\u0161e mi o\u010di od suza, utroba moja ustreptala, jetra mi se na zemlju prosula zbog sloma k\u0107eri naroda mojega, jer djeca i dojen\u010dad umiru po trgovima Grada."
                },
                "12": {
                    "verse_nr": "12",
                    "verse": "Govore majkama svojim: \u201cGdje je \u017eito i vino?\u201d dok obamiru kao ranjeni po trgovima Grada, dok ispu\u0161taju du\u0161u svoju na grudima matera svojih."
                },
                "13": {
                    "verse_nr": "13",
                    "verse": "S \u010dime da te prispodobim? Na koga si nalik, K\u0107eri jeruzalemska? S kime da te usporedim, kako utje\u0161im, djevice, K\u0107eri sionska? Jer kao more tvoja je nesre\u0107a neizmjerna. Tko \u0107e te iscijeliti?"
                },
                "14": {
                    "verse_nr": "14",
                    "verse": "Vi\u0111enja tvojih proroka bijahu varka i la\u017e, oni nisu objavili krivnju tvoju da te od izgnanstva odvrate. Varali su te utvarama la\u017enim i zamamnim."
                },
                "15": {
                    "verse_nr": "15",
                    "verse": "Nad tobom plje\u0161\u0107u rukama svi koji putem prolaze, zvi\u017ede i vrte glavom zbog K\u0107eri jeruzalemske: \u201cJe li to grad na glasu ljepotom, radost svemu svijetu?\u201d"
                },
                "16": {
                    "verse_nr": "16",
                    "verse": "Na tebe otvaraju usta svi neprijatelji tvoji, zvi\u017ede, \u0161krgu\u0107u zubima i govore: \u201cPro\u017edrijesmo je! To je dan za kojim \u010deznusmo, do\u017eivjesmo, vidjesmo!\u201d"
                },
                "17": {
                    "verse_nr": "17",
                    "verse": "Jahve izvr\u0161i naum svoj, odr\u017ea svoju rije\u010d koju naredi u davnim danima: nemilice te razorio. Neprijatelj likuje zbog tebe, tvoj protivnik rog svoj podi\u017ee."
                },
                "18": {
                    "verse_nr": "18",
                    "verse": "U sav glas vi\u010di Gospodu, jecaj, K\u0107eri sionska! Neka k'o potok teku tvoje suze danju i no\u0107u. Ne daj po\u010dinka sebi, neka se zjenica oka tvoga ne odmori."
                },
                "19": {
                    "verse_nr": "19",
                    "verse": "Ustani, vi\u010di no\u0107u za svake promjene stra\u017ee. K'o vodu izlij srce pred licem Gospodnjim, k njemu podi\u017ei ruke i tra\u017ei milost za svoju neja\u010dad koja od glada obamire po uglovima ulica."
                },
                "20": {
                    "verse_nr": "20",
                    "verse": "Pogledaj, Jahve, i vidi kome si to u\u010dinio. Zar \u017eene da jedu porod svoj, djecu \u0161to nji\u0161u u naru\u010dju? Zar morado\u0161e biti poklani u Sveti\u0161tu Gospodnjem sve\u0107enici i proroci?"
                },
                "21": {
                    "verse_nr": "21",
                    "verse": "U uli\u010dnoj pra\u0161ini le\u017ee djeca i starci; moje djevice i moji mladi\u0107i od ma\u010da pado\u0161e. Ti ih pomori u dan gnjeva svojega, ti ih pokla nemilice."
                },
                "22": {
                    "verse_nr": "22",
                    "verse": "Ti si, kao na dan sve\u010dani, sa svih strana sazvao u\u017ease moje. U dan gnjeva Jahvina nitko nije pre\u017eivio, nitko se nije spasio. One koje sam odnjihala i odgojila neprijatelj moj sve je istrijebio."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ja sam \u010dovjek \u0161to upozna bijedu pod \u0161ibom gnjeva njegova."
                },
                "2": {
                    "verse_nr": "2",
                    "verse": "Mene je odveo i natjerao da hodam u tmini i bez svjetlosti."
                },
                "3": {
                    "verse_nr": "3",
                    "verse": "I upravo mene bije i udara bez prestanka njegova ruka."
                },
                "4": {
                    "verse_nr": "4",
                    "verse": "Iscijedio je moje meso, ko\u017eu moju, polomio kosti moje."
                },
                "5": {
                    "verse_nr": "5",
                    "verse": "Na\u010dinio mi jaram, glavu obrubio tegobama."
                },
                "6": {
                    "verse_nr": "6",
                    "verse": "Pustio me da \u017eivim u tminama kao mrtvaci vje\u010diti."
                },
                "7": {
                    "verse_nr": "7",
                    "verse": "Zazidao me, i ja ne mogu iza\u0107i, ote\u017eao je moje okove."
                },
                "8": {
                    "verse_nr": "8",
                    "verse": "Kada sam vikao i zapomagao, molitvu je moju odbijao."
                },
                "9": {
                    "verse_nr": "9",
                    "verse": "Zazidao mi ceste tesanim kamenom, zakr\u010dio je putove moje."
                },
                "10": {
                    "verse_nr": "10",
                    "verse": "Meni on bija\u0161e medvjed koji vreba, lav u zasjedi."
                },
                "11": {
                    "verse_nr": "11",
                    "verse": "U bespu\u0107a me vodio, razdirao, ostavljao me da umirem."
                },
                "12": {
                    "verse_nr": "12",
                    "verse": "Napinjao je luk svoj i ga\u0111ao me kao metu za svoje strelice."
                },
                "13": {
                    "verse_nr": "13",
                    "verse": "U slabine mi sasuo strelice, sinove svoga tobolca."
                },
                "14": {
                    "verse_nr": "14",
                    "verse": "Postao sam smije\u0161an svome narodu, rugalica svakida\u0161nja."
                },
                "15": {
                    "verse_nr": "15",
                    "verse": "Gor\u010dinom me hranio, pelinom me napajao."
                },
                "16": {
                    "verse_nr": "16",
                    "verse": "Pu\u0161tao me da zube kr\u0161im kamen grizu\u0107i, zakapao me u pepeo."
                },
                "17": {
                    "verse_nr": "17",
                    "verse": "Du\u0161i je mojoj oduzet mir i vi\u0161e ne znam \u0161to je sre\u0107a!"
                },
                "18": {
                    "verse_nr": "18",
                    "verse": "Rekoh: Dotrajao je \u017eivot moj i nada koja mi od Jahve dolazi."
                },
                "19": {
                    "verse_nr": "19",
                    "verse": "Spomeni se bijede moje i stradanja, pelina i otrova!"
                },
                "20": {
                    "verse_nr": "20",
                    "verse": "Bez prestanka na to misli i sahne du\u0161a u meni."
                },
                "21": {
                    "verse_nr": "21",
                    "verse": "To nosim u srcu i gojim nadu u sebi."
                },
                "22": {
                    "verse_nr": "22",
                    "verse": "Dobrota Jahvina nije nestala, milosr\u0111e njegovo nije presu\u0161ilo."
                },
                "23": {
                    "verse_nr": "23",
                    "verse": "Oni se obnavljaju svako jutro: tvoja je vjernost velika!"
                },
                "24": {
                    "verse_nr": "24",
                    "verse": "\u201cJahve je dio moj\u201d, veli mi du\u0161a, \u201ci zato se u nj pouzdajem.\u201d"
                },
                "25": {
                    "verse_nr": "25",
                    "verse": "Dobar je Jahve onom koji se u nj pouzdaje, du\u0161i koja ga tra\u017ei."
                },
                "26": {
                    "verse_nr": "26",
                    "verse": "Dobro je u miru \u010dekati spasenje Jahvino!"
                },
                "27": {
                    "verse_nr": "27",
                    "verse": "Dobro je \u010dovjeku da nosi jaram za svoje mladosti."
                },
                "28": {
                    "verse_nr": "28",
                    "verse": "Neka sjedi u samo\u0107i i \u0161uti, jer mu On to nametnu;"
                },
                "29": {
                    "verse_nr": "29",
                    "verse": "neka usne priljubi uz pra\u0161inu, mo\u017eda jo\u0161 ima nade!"
                },
                "30": {
                    "verse_nr": "30",
                    "verse": "Neka pru\u017ei obraz onome koji ga bije, neka se zasiti porugom."
                },
                "31": {
                    "verse_nr": "31",
                    "verse": "Jer Gospod ne odbacuje nikoga zauvijek:"
                },
                "32": {
                    "verse_nr": "32",
                    "verse": "jer ako i rastu\u017ei, on se smiluje po svojoj velikoj ljubavi."
                },
                "33": {
                    "verse_nr": "33",
                    "verse": "Jer samo nerado on poni\u017eava i rascvili sinove \u010dovjeka."
                },
                "34": {
                    "verse_nr": "34",
                    "verse": "Kad se gaze nogama svi zemaljski su\u017enjevi,"
                },
                "35": {
                    "verse_nr": "35",
                    "verse": "kad se izvr\u0107e pravica \u010dovjeku pred licem Svevi\u0161njeg,"
                },
                "36": {
                    "verse_nr": "36",
                    "verse": "kad se krivica nanosi \u010dovjeku u parnici, zar Gospod ne vidi?"
                },
                "37": {
                    "verse_nr": "37",
                    "verse": "Tko je rekao ne\u0161to i zbilo se? Nije li Gospod to zapovjedio?"
                },
                "38": {
                    "verse_nr": "38",
                    "verse": "Ne dolazi li iz usta Svevi\u0161njega i dobro i zlo?"
                },
                "39": {
                    "verse_nr": "39",
                    "verse": "Na \u0161to se tu\u017ee \u017eivi ljudi? Svatko na svoj grijeh."
                },
                "40": {
                    "verse_nr": "40",
                    "verse": "Ispitajmo, pretra\u017eimo pute svoje i vratimo se Jahvi."
                },
                "41": {
                    "verse_nr": "41",
                    "verse": "Dignimo svoje srce i ruke svoje k Bogu koji je na nebesima."
                },
                "42": {
                    "verse_nr": "42",
                    "verse": "Da, mi smo se odmetali, bili nepokorni, a ti, ti nisi pra\u0161tao!"
                },
                "43": {
                    "verse_nr": "43",
                    "verse": "Obastrt gnjevom svojim, gonio si nas, ubijao i nisi \u0161tedio."
                },
                "44": {
                    "verse_nr": "44",
                    "verse": "Oblakom si se obastro da molitva ne prodre do tebe."
                },
                "45": {
                    "verse_nr": "45",
                    "verse": "Na\u010dinio si od nas sme\u0107e i odmet me\u0111u narodima."
                },
                "46": {
                    "verse_nr": "46",
                    "verse": "Razjapili usta na nas svi neprijatelji na\u0161i."
                },
                "47": {
                    "verse_nr": "47",
                    "verse": "U\u017eas i jama bila nam sudbina, propast i zator!"
                },
                "48": {
                    "verse_nr": "48",
                    "verse": "Potoci suza teku iz o\u010diju mojih zbog propasti K\u0107eri naroda mojega."
                },
                "49": {
                    "verse_nr": "49",
                    "verse": "Moje o\u010di liju suze bez prestanka, jer prestanka nema"
                },
                "50": {
                    "verse_nr": "50",
                    "verse": "dok ne pogleda i ne vidi Jahve s nebesa."
                },
                "51": {
                    "verse_nr": "51",
                    "verse": "Moje mi oko bol zadaje zbog k\u0107eri svih mojega grada."
                },
                "52": {
                    "verse_nr": "52",
                    "verse": "Uporno me k'o pticu progone svi \u0161to me mrze, a bez razloga."
                },
                "53": {
                    "verse_nr": "53",
                    "verse": "U jamu baci\u0161e moj \u017eivot i zatrpa\u0161e je kamenjem."
                },
                "54": {
                    "verse_nr": "54",
                    "verse": "Voda mi do\u0111e preko glave, rekoh sam sebi: \u201cPogiboh!\u201d"
                },
                "55": {
                    "verse_nr": "55",
                    "verse": "I tada zazvah ime tvoje, Jahve, iz najdublje jame."
                },
                "56": {
                    "verse_nr": "56",
                    "verse": "Ti o\u010du moj glas: \u201cNe za\u010depljuj u\u0161i svoje na vapaje moje.\u201d"
                },
                "57": {
                    "verse_nr": "57",
                    "verse": "Bliz meni bija\u0161e u dan vapaja mog, govora\u0161e: \u201cNe boj se!\u201d"
                },
                "58": {
                    "verse_nr": "58",
                    "verse": "Ti si, Gospode, izborio pravdu za du\u0161u moju, ti si \u017eivot moj izbavio."
                },
                "59": {
                    "verse_nr": "59",
                    "verse": "Ti, Jahve, vidje kako me tla\u010de, dosudi mi pravdu."
                },
                "60": {
                    "verse_nr": "60",
                    "verse": "Ti vidje svu osvetu njinu, sve podvale protiv mene."
                },
                "61": {
                    "verse_nr": "61",
                    "verse": "\u010cuo si, Jahve, podrugivanje njihovo, sve podvale protiv mene."
                },
                "62": {
                    "verse_nr": "62",
                    "verse": "Usne protivnika mojih i misli njine protiv mene su cio dan."
                },
                "63": {
                    "verse_nr": "63",
                    "verse": "Kad sjede, kad ustaju, pogledaj samo: ja sam im pjesma-rugalica."
                },
                "64": {
                    "verse_nr": "64",
                    "verse": "Vrati im, Jahve, milo za drago, po djelu ruku njihovih."
                },
                "65": {
                    "verse_nr": "65",
                    "verse": "U\u010dini da srca im otvrdnu, udari ih prokletstvom svojim."
                },
                "66": {
                    "verse_nr": "66",
                    "verse": "Goni ih gnjevno i sve ih istrijebi pod nebesima svojim, Jahve!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Jao, potamnje zlato, to suho zlato! Sveto se kamenje prosu na uglovima svih ulica."
                },
                "2": {
                    "verse_nr": "2",
                    "verse": "Sinovi sionski, neko\u0107 cijenjeni kao naj\u010di\u0161\u0107e zlato, ah, sada ih cijene kao sudove glinske, kao djelo ruku lon\u010darevih!"
                },
                "3": {
                    "verse_nr": "3",
                    "verse": "\u010cak i \u0161akali pru\u017eaju dojke i doje mladun\u010dad, ali k\u0107eri naroda moga posta\u0161e okrutne kao nojevi u pustinji."
                },
                "4": {
                    "verse_nr": "4",
                    "verse": "Jezik dojen\u010deta za nepce se lijepi od \u017ee\u0111i. Djeca vape za kruhom, a nikog da im ga pru\u017ei."
                },
                "5": {
                    "verse_nr": "5",
                    "verse": "Oni \u0161to se neko\u0107 sladi\u0161e biranim jelima ginu po ulicama; neko\u0107 no\u0161eni u grimizu, sada se valjaju po buni\u0161tu."
                },
                "6": {
                    "verse_nr": "6",
                    "verse": "Ve\u0107i bija\u0161e zlo\u010din K\u0107eri naroda moga od grijeha Sodome, \u0161to u tren oka bi razorena, a ni\u010dija se ruka ne di\u017ee na nju."
                },
                "7": {
                    "verse_nr": "7",
                    "verse": "Njeni mladi\u0107i bijahu neko\u0107 \u010di\u0161\u0107i od snijega, bjelji od mlijeka, od koralja rumenija bijahu im tijela, lice glatko k'o safir."
                },
                "8": {
                    "verse_nr": "8",
                    "verse": "Sad im je obraz crnji od \u010da\u0111e, ne prepoznaju se vi\u0161e na ulici. Ko\u017ea im se lijepi za kosti, suha kao drvo."
                },
                "9": {
                    "verse_nr": "9",
                    "verse": "Kako su sretni oni \u0161to ih ma\u010d probode, sretniji od onih koje pomori glad; koji padaju, iscrpljeni, jer im nedostaju plodovi zemljini."
                },
                "10": {
                    "verse_nr": "10",
                    "verse": "\u017dene, tako nje\u017ene, kuha\u0161e djecu svoju, njima se hrani\u0161e za propasti K\u0107eri naroda moga."
                },
                "11": {
                    "verse_nr": "11",
                    "verse": "Jahve je utolio svoj bijes, izlio jarosnu srd\u017ebu svoju, na Sionu raspirio po\u017ear \u0161to sa\u017ei\u017ee i same temelje njegove."
                },
                "12": {
                    "verse_nr": "12",
                    "verse": "Nisu vjerovali kraljevi zemaljski ni svekoliko stanovni\u0161tvo zemlje da \u0107e ugnjeta\u010d i neprijatelj u\u0107i na vrata jeruzalemska -"
                },
                "13": {
                    "verse_nr": "13",
                    "verse": "zbog grijeha svojih prorok\u00c4a, zbog bezakonja sve\u0107enik\u00c4a koji usred grada prolijevahu krv pravednik\u00c4a!"
                },
                "14": {
                    "verse_nr": "14",
                    "verse": "K'o slijepi teturahu ulicama, oma\u0161teni krvlju, te nitko nije smio da se takne odje\u0107e njihove."
                },
                "15": {
                    "verse_nr": "15",
                    "verse": "\u201cNatrag, ne\u010disti!\u201d - vi\u010du im. \u201cNatrag! Ne dirajte!\u201d I tada pobjego\u0161e poganima, al' ne smjedo\u0161e ondje ostati."
                },
                "16": {
                    "verse_nr": "16",
                    "verse": "Raspr\u0161ilo ih lice Jahvino, on ih vi\u0161e nije gledao. Ne po\u0161tuju vi\u0161e sve\u0107enik\u00c4a, ne sa\u017ealjuju staraca."
                },
                "17": {
                    "verse_nr": "17",
                    "verse": "Ve\u0107 nam o\u010di i\u0161\u010dilje\u0161e i\u0161\u010dekuju\u0107i pomo\u0107, ali uzalud; s kula na\u0161ih zure\u0107' u daljinu o\u010dekivasmo narod koji nas ne mo\u017ee spasiti."
                },
                "18": {
                    "verse_nr": "18",
                    "verse": "Vrebaju nam na korake da ne hodamo po trgovima svojim. Bli\u017ei nam se kraj, navr\u0161ili nam se dani, na\u0161 konac dolazi."
                },
                "19": {
                    "verse_nr": "19",
                    "verse": "Na\u0161i gonitelji bijahu br\u017ei od orlova na nebu; u planini nas ganjahu, u pustinji do\u010dekivahu u zasjedi."
                },
                "20": {
                    "verse_nr": "20",
                    "verse": "Na\u0161 \u017eivotni dah, Jahvin pomazanik, pade u njihove jame - on za koga govorasmo: \u201cU sjeni njegovoj \u017eivjet \u0107emo me\u0111u narodima.\u201d"
                },
                "21": {
                    "verse_nr": "21",
                    "verse": "Raduj se i veseli se, K\u0107eri edomska, ti koja \u017eivi\u0161 u zemlji Usu: do\u0107i \u0107e i do tebe \u010da\u0161a, opit \u0107e\u0161 se i razgoliti."
                },
                "22": {
                    "verse_nr": "22",
                    "verse": "Tvoj grijeh je iskupljen, K\u0107eri sionska, ne\u0107e te vi\u0161e u izgnanstvo voditi. Kaznit \u0107e opa\u010dinu tvoju, K\u0107eri edomska, razotkriti grijehe tvoje."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Spomeni se, Jahve, \u0161to nas je sna\u0161lo, pogledaj, vidi sramotu na\u0161u!"
                },
                "2": {
                    "verse_nr": "2",
                    "verse": "Ba\u0161tina na\u0161a pade u ruke strancima, domovi na\u0161i pripado\u0161e tu\u0111incima."
                },
                "3": {
                    "verse_nr": "3",
                    "verse": "Siro\u010dad smo: oca nemamo, majke su nam kao udovice."
                },
                "4": {
                    "verse_nr": "4",
                    "verse": "Vodu \u0161to pijemo pla\u0107amo novcem, i za drvo valja nam platiti."
                },
                "5": {
                    "verse_nr": "5",
                    "verse": "Jaram nam je o vratu, gone nas, iscrpljeni smo, ne daju nam predahnuti."
                },
                "6": {
                    "verse_nr": "6",
                    "verse": "Pru\u017eamo ruke k Egiptu i Asiriji da se kruha nasitimo."
                },
                "7": {
                    "verse_nr": "7",
                    "verse": "Oci na\u0161i zgrije\u0161i\u0161e i vi\u0161e ih nema, a mi nosimo krivice njihove."
                },
                "8": {
                    "verse_nr": "8",
                    "verse": "Robovi nama zapovijedaju, a nitko da nas izbavi iz ruku njihovih."
                },
                "9": {
                    "verse_nr": "9",
                    "verse": "Kruh svoj donosimo izla\u017eu\u0107i \u017eivot ma\u010du u pustinji."
                },
                "10": {
                    "verse_nr": "10",
                    "verse": "Ko\u017ea nam gori kao pe\u0107 u\u017earena, ognjicom od plamena gladi."
                },
                "11": {
                    "verse_nr": "11",
                    "verse": "Oskvrnuli su \u017eene na Sionu i djevice u gradovima judejskim."
                },
                "12": {
                    "verse_nr": "12",
                    "verse": "Svojim su rukama vje\u0161ali knezove, ni lica stara\u010dka nisu po\u0161tivali."
                },
                "13": {
                    "verse_nr": "13",
                    "verse": "Mladi\u0107i su nosili \u017ervnjeve, djeca padala pod bremenom drva."
                },
                "14": {
                    "verse_nr": "14",
                    "verse": "Starci su ostavili vrata, mladi\u0107i vi\u0161e ne sviraju na lirama."
                },
                "15": {
                    "verse_nr": "15",
                    "verse": "Radosti nesta iz na\u0161ih srdaca, na\u0161 ples se pretvori u tugovanje."
                },
                "16": {
                    "verse_nr": "16",
                    "verse": "Pao je vijenac s na\u0161e glave, jao nama \u0161to zgrije\u0161ismo!"
                },
                "17": {
                    "verse_nr": "17",
                    "verse": "Evo za\u0161to nam srce boluje, evo za\u0161to nam o\u010di se zastiru:"
                },
                "18": {
                    "verse_nr": "18",
                    "verse": "zato \u0161to Gora sionska opustje i po njoj se \u0161uljaju \u0161akali."
                },
                "19": {
                    "verse_nr": "19",
                    "verse": "Ali ti, Jahve, ostaje\u0161 zauvijek, tvoj je prijesto od koljena do koljena."
                },
                "20": {
                    "verse_nr": "20",
                    "verse": "Za\u0161to da nas zaboravi\u0161 zauvijek, da nas ostavi\u0161 za mnoge dane?"
                },
                "21": {
                    "verse_nr": "21",
                    "verse": "Vrati nas k sebi, Jahve, obratit \u0107emo se, obnovi dane na\u0161e kao \u0161to neko\u0107 bijahu."
                },
                "22": {
                    "verse_nr": "22",
                    "verse": "Il' nas ho\u0107e\u0161 sasvim zabaciti i na nas se beskrajno srditi?"
                }
            }
        }
    }
}