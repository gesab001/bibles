{
    "version": "CB",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Rije\u010d Jahvina do\u0111e Joni, sinu Amitajevu:"
                },
                "2": {
                    "verse_nr": "2",
                    "verse": "\u201cUstani,\u201d re\u010de mu, \u201cidi u Ninivu, grad veliki, i propovijedaj u njemu, jer se zlo\u0107a njihova popela do mene.\u201d"
                },
                "3": {
                    "verse_nr": "3",
                    "verse": "A Jona ustade da pobjegne u Tar\u0161i\u0161, daleko od Jahve. Si\u0111e u Jafu i na\u0111e la\u0111u \u0161to je plovila u Tar\u0161i\u0161. Plati vozarinu i ukrca se da otplovi s njima u Tar\u0161i\u0161, daleko od Jahve."
                },
                "4": {
                    "verse_nr": "4",
                    "verse": "Ali Jahve podi\u017ee na moru silan vjetar i nastade nevrijeme veliko na moru te mi\u0161ljahu da \u0107e se la\u0111a razbiti."
                },
                "5": {
                    "verse_nr": "5",
                    "verse": "Upla\u0161i\u0161e se mornari; svaki zazva svoga boga, i da bi je olak\u0161ali, stado\u0161e iz la\u0111e bacati tovar \u0161to bija\u0161e u njoj. Jona pak bija\u0161e si\u0161ao na dno la\u0111e, legao i zaspao tvrdim snom."
                },
                "6": {
                    "verse_nr": "6",
                    "verse": "Zapovjednik la\u0111e pristupi mu i re\u010de: \u201c\u0160to spava\u0161 kao zaklan? Ustaj i prizivlji Boga svojega! Mo\u017eda \u0107e nas se sjetiti Bog taj da ne poginemo.\u201d"
                },
                "7": {
                    "verse_nr": "7",
                    "verse": "Potom reko\u0161e jedni drugima: \u201cHajde da bacimo \u017edrijeb da vidimo od koga nam do\u0111e ovo zlo.\u201d Baci\u0161e \u017edrijeb i pade \u017edrijeb na Jonu."
                },
                "8": {
                    "verse_nr": "8",
                    "verse": "Oni mu onda reko\u0161e: \u201cKa\u017ei nam: zbog koga nas ovo zlo sna\u0111e, kojim se poslom bavi\u0161, odakle dolazi\u0161, iz koje si zemlje i od kojega naroda?\u201d"
                },
                "9": {
                    "verse_nr": "9",
                    "verse": "On im odgovori: \u201cJa sam Hebrej, i \u0161tujem Jahvu, Boga nebeskoga, koji stvori more i zemlju.\u201d"
                },
                "10": {
                    "verse_nr": "10",
                    "verse": "Ljudi se upla\u0161i\u0161e veoma i reko\u0161e mu: \u201c\u0160to si to u\u010dinio!\u201d Jer bijahu doznali da on bje\u017ei od Jahve - sam im je to pripovjedio."
                },
                "11": {
                    "verse_nr": "11",
                    "verse": "Oni ga zapita\u0161e: \u201c\u0160to da u\u010dinimo s tobom da nam se more smiri?\u201d Jer se more sve bje\u0161nje dizalo."
                },
                "12": {
                    "verse_nr": "12",
                    "verse": "On im odgovori: \u201cUzmite me i bacite u more, pa \u0107e vam se more smiriti, jer znam da se zbog mene diglo na vas ovo veliko nevrijeme.\u201d"
                },
                "13": {
                    "verse_nr": "13",
                    "verse": "Ljudi uze\u0161e veslati ne bi li se primakli kopnu, jer se more sve bje\u0161nje dizalo protiv njih."
                },
                "14": {
                    "verse_nr": "14",
                    "verse": "Tad zazva\u0161e Jahvu i reko\u0161e: \u201cAh, Jahve, ne daj da poginemo zbog \u017eivota ovoga \u010dovjeka i ne svali na nas krv nevinu, jer ti si Jahve: \u010dini\u0161 kako ti je milo.\u201d"
                },
                "15": {
                    "verse_nr": "15",
                    "verse": "I uzev\u0161i Jonu, baci\u0161e ga u more - i more presta bjesnjeti."
                },
                "16": {
                    "verse_nr": "16",
                    "verse": "Tada velik strah Jahvin obuze ljude te prineso\u0161e \u017ertvu Jahvi i u\u010dini\u0161e zavjete."
                },
                "17": {
                    "verse_nr": "17",
                    "verse": "Jahve zapovjedi velikoj ribi da proguta Jonu. Tri dana i tri no\u0107i ostade Jona u ribljoj utrobi."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Iz utrobe riblje stade Jona moliti Jahvu, Boga svojega."
                },
                "2": {
                    "verse_nr": "2",
                    "verse": "On re\u010de: \u201cIz nevolje svoje zavapih Jahvi, i on me usli\u0161a; iz utrobe Podzemlja zazvah, i ti si mi \u010duo glas."
                },
                "3": {
                    "verse_nr": "3",
                    "verse": "Ti me baci moru u dubine, i voda me opte\u010de. Sve poplave tvoje i valovi obori\u0161e se na me."
                },
                "4": {
                    "verse_nr": "4",
                    "verse": "Pomislih: odba\u010den sam ispred o\u010diju tvojih. Al' ipak o\u010di upirem svetom Hramu tvojem."
                },
                "5": {
                    "verse_nr": "5",
                    "verse": "Vode me do grla okru\u017ei\u0161e, bezdan me opkoli. Trave mi glavu omota\u0161e,"
                },
                "6": {
                    "verse_nr": "6",
                    "verse": "si\u0111oh do korijena planina. Nada mnom se zatvori\u0161e zauvijek zasuni zemljini. Al' ti iz jame izvadi \u017eivot moj, o Jahve, Bo\u017ee moj."
                },
                "7": {
                    "verse_nr": "7",
                    "verse": "Samo \u0161to ne izdahnuh kad se spomenuh Jahve, i molitva se moja k tebi vinula, prema svetom Hramu tvojemu."
                },
                "8": {
                    "verse_nr": "8",
                    "verse": "Oni koji \u0161tuju isprazna ni\u0161tavila milost svoju ostavljaju."
                },
                "9": {
                    "verse_nr": "9",
                    "verse": "A ja \u0107u ti s pjesmom zahvalnicom \u017ertvu prinijeti. \u0160to se zavjetovah, ispunit \u0107u. Spasenje je od Gospoda.\u201d"
                },
                "10": {
                    "verse_nr": "10",
                    "verse": "Tada Jahve zapovjedi ribi i ona izbljuva Jonu na obalu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Rije\u010d Jahvina do\u0111e Joni drugi put:"
                },
                "2": {
                    "verse_nr": "2",
                    "verse": "\u201cUstani,\u201d re\u010de mu, \u201cidi u Ninivu, grad veliki, propovijedaj u njemu \u0161to \u0107u ti re\u0107i.\u201d"
                },
                "3": {
                    "verse_nr": "3",
                    "verse": "Jona ustade i ode u Ninivu, kako mu Jahve zapovjedi. Niniva bija\u0161e grad velik do Boga - tri dana hoda."
                },
                "4": {
                    "verse_nr": "4",
                    "verse": "Jona pro\u0111e gradom dan hoda, propovijedaju\u0107i: \u201cJo\u0161 \u010detrdeset dana i Niniva \u0107e biti razorena.\u201d"
                },
                "5": {
                    "verse_nr": "5",
                    "verse": "Ninivljani povjerova\u0161e Bogu; oglasi\u0161e post i obuko\u0161e se u kostrijet, svi od najve\u0107ega do najmanjega."
                },
                "6": {
                    "verse_nr": "6",
                    "verse": "Glas doprije do kralja ninivskoga: on ustade s prijestolja, skide pla\u0161t sa sebe, odjenu se u kostrijet i sjede u pepeo."
                },
                "7": {
                    "verse_nr": "7",
                    "verse": "Tada se po odredbi kralja i njegovih velika\u0161a oglasi i objavi u Ninivi: \u201cLjudi i stoka, goveda i ovce da ne okuse ni\u0161ta, ni da pasu, ni da vodu piju."
                },
                "8": {
                    "verse_nr": "8",
                    "verse": "Nego i ljudi i stoka da se pokriju kostrije\u0107u, da glasno Boga zazivlju i da se obrati svatko sa svojega zlog puta i nepravde koju je \u010dinio."
                },
                "9": {
                    "verse_nr": "9",
                    "verse": "Tko zna, mo\u017eda \u0107e se povratiti Bog, smilovati se i odustati od ljutoga svog gnjeva da ne izginemo?\u201d"
                },
                "10": {
                    "verse_nr": "10",
                    "verse": "Bog vidje \u0161to su \u010dinili: da se obrati\u0161e od svojega zlog puta. I sa\u017eali se Bog zbog nesre\u0107e kojom im bija\u0161e zaprijetio i ne u\u010dini."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Joni bi veoma krivo i rasrdi se."
                },
                "2": {
                    "verse_nr": "2",
                    "verse": "I ovako se pomoli Jahvi: \u201cAh, Jahve, nisam li ja to slutio dok jo\u0161 u svojoj zemlji bijah? Zato sam htio prije pobje\u0107i u Tar\u0161i\u0161; jer znao sam da si ti Bog milostiv i milosrdan, spor na gnjev i bogat milosr\u0111em i da se nad nesre\u0107om brzo sa\u017eali\u0161."
                },
                "3": {
                    "verse_nr": "3",
                    "verse": "Sada, Jahve, uzmi moj \u017eivot, jer mi je bolje umrijeti nego \u017eivjeti.\u201d"
                },
                "4": {
                    "verse_nr": "4",
                    "verse": "Jahve odgovori: \u201cSrdi\u0161 li se ti s pravom?\u201d"
                },
                "5": {
                    "verse_nr": "5",
                    "verse": "Jona izi\u0111e iz grada i sjede s istoka gradu; na\u010dini ondje kolibu i sjede pod njom u hlad da vidi \u0161to \u0107e biti od grada."
                },
                "6": {
                    "verse_nr": "6",
                    "verse": "A Jahve Bog u\u010dini da izraste br\u0161ljan nad Jonom i pru\u017ei sjenu njegovoj glavi te da ga izlije\u010di od zlovolje. Jona se br\u0161ljanu veoma obradova."
                },
                "7": {
                    "verse_nr": "7",
                    "verse": "Ali sutradan, u osvit zore, Bog zapovjedi crvu da podgrize br\u0161ljan, i on usahnu."
                },
                "8": {
                    "verse_nr": "8",
                    "verse": "Kad je ogranulo sunce, posla Bog vru\u0107 isto\u010dni vjetar; sunce je palilo glavu Joninu te je sasvim klonuo. Po\u017eelje umrijeti i re\u010de: \u201cBolje mi je umrijeti nego \u017eivjeti.\u201d"
                },
                "9": {
                    "verse_nr": "9",
                    "verse": "Bog upita Jonu: \u201cSrdi\u0161 li se s pravom zbog br\u0161ljana?\u201d On odgovori: \u201cDa, s pravom sam ljut nasmrt.\u201d"
                },
                "10": {
                    "verse_nr": "10",
                    "verse": "Jahve mu re\u010de: \u201cTebi je \u017eao br\u0161ljana oko kojega se nisi trudio, nego je u jednu no\u0107 nikao i u jednu no\u0107 usahnuo."
                },
                "11": {
                    "verse_nr": "11",
                    "verse": "A meni da ne bude \u017eao Ninive, grada velikoga, u kojem ima vi\u0161e od sto i dvadeset tisu\u0107a ljudi koji ne znaju razlikovati desno i lijevo, a uz to i mnogo \u017eivotinja!\u201d"
                }
            }
        }
    }
}