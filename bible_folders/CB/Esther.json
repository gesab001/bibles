{
    "version": "CB",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Bilo je u vrijeme Ahasvera, onoga Ahasvera koji je vladao nad sto dvadeset i sedam pokrajina od Indije do Etiopije."
                },
                "2": {
                    "verse_nr": "2",
                    "verse": "U to vrijeme, dok je kralj Ahasver sjedio na prijestolju svoga kraljevstva u tvr\u0111avi grada Suze,"
                },
                "3": {
                    "verse_nr": "3",
                    "verse": "tre\u0107e godine svoga kraljevanja, priredi on gozbu za sve svoje knezove i slu\u017ebenike. Na\u0161li su se tako pred njim zapovjednici perzijske i medijske vojske, odli\u010dnici i pokrajinski upravitelji."
                },
                "4": {
                    "verse_nr": "4",
                    "verse": "Punih sto i osamdeset dana pokaziva\u0161e on bogatstvo i slavu kraljevstva svoga i veli\u010danstveni sjaj veli\u010dine svoje."
                },
                "5": {
                    "verse_nr": "5",
                    "verse": "Kad je pro\u0161lo to vrijeme, priredi kralj u vrtnom trijemu svoje pala\u010de sedmodnevnu gozbu za sav narod koji se nalazio u tvr\u0111avi grada Suze, od najvi\u0161ega pa do najni\u017eega."
                },
                "6": {
                    "verse_nr": "6",
                    "verse": "Zavjese od najfinijeg lana, vune, ljubi\u010dasta skrleta bile su pri\u010dvr\u0161\u0107ene vrpcama od beza i crvena grimiza o srebrne prstenove na stupovima od bijela mramora. Na podu od zelenog i bijelog mramora, sedefa i skupocjenog kamenja, nalazile se postelje od srebra i zlata."
                },
                "7": {
                    "verse_nr": "7",
                    "verse": "Za pi\u0107e su slu\u017eili zlatni pehari, sve jedan druga\u010diji od drugoga, a vina je bilo kraljevski obilno, kako i dolikuje kraljevskoj mo\u0107i."
                },
                "8": {
                    "verse_nr": "8",
                    "verse": "Pilo se po nekom pravilu, ali ne prisilno, jer je kralj bio naredio svim nadzirateljima svoga dvora da sa svakim postupaju prema njegovoj \u017eelji."
                },
                "9": {
                    "verse_nr": "9",
                    "verse": "I kraljica Va\u0161ti priredi gozbu za \u017eene u kraljevskoj pala\u010di kralja Ahasvera."
                },
                "10": {
                    "verse_nr": "10",
                    "verse": "Sedmoga dana, kad srce kraljevo bija\u0161e veselo od vina, naredi Mehumanu, Bizeti, Harboni, Bigti, Abagti, Zetaru i Karkasu, sedmorici eunuha koji su mu slu\u017eili,"
                },
                "11": {
                    "verse_nr": "11",
                    "verse": "da dovedu preda nj kraljicu Va\u0161ti s kraljevskom krunom, da bi pokazao narodu i knezovima ljepotu njezinu. Ona je uistinu bila privla\u010dna."
                },
                "12": {
                    "verse_nr": "12",
                    "verse": "Ali se kraljica Va\u0161ti ne htjede odazvati kraljevu pozivu \u0161to joj ga preneso\u0161e dvorani. Kralj se tada veoma razbjesni i njegova se srd\u017eba rasplamsa."
                },
                "13": {
                    "verse_nr": "13",
                    "verse": "Onda zapita mudrace koji poznaju vremena. Jer svaki se kraljev posao tako prou\u010davao me\u0111u onima koji su poznavali zakone i pravo."
                },
                "14": {
                    "verse_nr": "14",
                    "verse": "Najbli\u017ei su mu bili Karsena, \u0160etar, Admata, Tar\u0161i\u0161, Mares, Marsena i Memukan, sedam knezova Perzije i Medije. Oni su smjeli gledati kraljevo lice i zauzimali su najistaknutija mjesta u kraljevstvu."
                },
                "15": {
                    "verse_nr": "15",
                    "verse": "Upita ih: \"\u0160to treba prema zakonu poduzeti protiv kraljice Va\u0161ti, koja se nije pokorila zapovijedi kralja Ahasvera koju su joj saop\u0107ili dvorani?\""
                },
                "16": {
                    "verse_nr": "16",
                    "verse": "Memukan tada odgovori pred kraljem i knezovima: \"Kraljica je Va\u0161ti skrivila ne samo kralju nego i svim poglavarima i svem narodu koji prebiva u svim pokrajinama kralja Ahasvera."
                },
                "17": {
                    "verse_nr": "17",
                    "verse": "Jer \u0107e za dr\u017eanje kralji\u010dino doznati sve \u017eene pa \u0107e prezirati svoje mu\u017eeve govore\u0107i: 'Kralj je Ahasver naredio da dovedu preda nj kraljicu Va\u0161ti, ali ona ne htjede do\u0107i.'"
                },
                "18": {
                    "verse_nr": "18",
                    "verse": "I \u017eene \u0107e knezova perzijskih i medijskih, po\u0161to doznaju za kralji\u010dino pona\u0161anje, jo\u0161 danas pripovijedati svim poglavarima kraljevim, pa \u0107e biti prkosa i prezira u izobilju."
                },
                "19": {
                    "verse_nr": "19",
                    "verse": "Stoga, svidi li se kralju, neka se objavi kraljevska naredba i umetne me\u0111u zakone Perzije i Medije, tako da se vi\u0161e ne mo\u017ee opozvati, da se Va\u0161ti ne smije vi\u0161e pojaviti pred kraljem Ahasverom, a kralj neka preda kraljevsku \u010dast drugoj \u017eeni, boljoj od nje."
                },
                "20": {
                    "verse_nr": "20",
                    "verse": "Kad se ta naredba koju \u0107e kralj u\u010diniti pro\u010duje po svem kraljevstvu, koje je zaista veliko, sve \u0107e \u017eene iskazivati po\u0161tovanje svojim mu\u017eevima, od najvi\u0161ega pa do najni\u017eega.\""
                },
                "21": {
                    "verse_nr": "21",
                    "verse": "Rije\u010d se svidje i kralju i njegovim knezovima. Stoga on u\u010dini kako mu je savjetovao Memukan."
                },
                "22": {
                    "verse_nr": "22",
                    "verse": "Uputi pisma u sve kraljevske pokrajine, svakoj pokrajini pismom kojim se ona slu\u017eila, a svakom narodu njegovim jezikom, da svaki mu\u017e bude gospodar u svojoj ku\u0107i."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Poslije tih doga\u0111aja, kako mu se uti\u0161a gnjev, kralj Ahasver sjeti se Va\u0161tije, onoga \u0161to je ona u\u010dinila i \u0161to je bilo odlu\u010deno protiv nje."
                },
                "2": {
                    "verse_nr": "2",
                    "verse": "Reko\u0161e tada momci \u0161to slu\u017eahu kralja: \"Neka se potra\u017ee za kralja mlade djevojke, djevice lijepa izgleda."
                },
                "3": {
                    "verse_nr": "3",
                    "verse": "Kralj neka odredi u svim pokrajinama svojega kraljevstva povjerenike da mu sakupe sve djevice pristala izgleda u tvr\u0111avi grada Suze, u haremu, pod upravom Hegeja, kraljeva eunuha, \u010duvara \u017eena. On \u0107e se pobrinuti za njihovu njegu."
                },
                "4": {
                    "verse_nr": "4",
                    "verse": "Ona djevojka koja se najvi\u0161e svidi o\u010dima kraljevim neka kraljuje umjesto Va\u0161tije.\" Bija\u0161e to po volji kralju, i on tako uradi."
                },
                "5": {
                    "verse_nr": "5",
                    "verse": "U tvr\u0111avi grada Suze bio je neki \u017didov koji se zvao Mordokaj, sin Jaira, sina \u0160imeja, sina Ki\u0161ova, iz plemena Benjaminova."
                },
                "6": {
                    "verse_nr": "6",
                    "verse": "On je bio protjeran iz Jeruzalema me\u0111u prognanicima koje je babilonski kralj Nabukodonozor odveo zajedno s judejskim kraljem Jekonijom."
                },
                "7": {
                    "verse_nr": "7",
                    "verse": "On je odgajao Hadasu, to jest Esteru, k\u0107erku strica svoga, jer ona ne ima\u0111a\u0161e ni oca ni majke. Djevojka je bila pristala i lijepa izgleda. Poslije smrti njezina oca i njezine majke Mordokaj je uze k sebi kao k\u0107erku."
                },
                "8": {
                    "verse_nr": "8",
                    "verse": "Kako se za\u010du za kraljevu rije\u010d i njegovu naredbu, mnogo se djevojaka sabra u tvr\u0111avi grada Suze pod Hegejevim nadzorom. Tako dovedo\u0161e i Esteru u kraljevu pala\u010du, pod nadzor Hegeja, \u010duvara \u017eena."
                },
                "9": {
                    "verse_nr": "9",
                    "verse": "Djevojka se svidje njegovim o\u010dima, ste\u010de ona njegovu naklonost i on se pobrinu za njezino uljep\u0161avanje i uzdr\u017eavanje. Uz to joj dade sedam najvrednijih ropkinja kraljevskog dvora i premjesti je, skupa s djevojkama, u najudobnije prostorije harema."
                },
                "10": {
                    "verse_nr": "10",
                    "verse": "Estera ne spomenu ni naroda ni obitelji kojoj je pripadala, jer joj Mordokaj bija\u0161e zabranio da to u\u010dini."
                },
                "11": {
                    "verse_nr": "11",
                    "verse": "Svakoga je dana Mordokaj \u0161etao pred dvori\u0161tem harema da bi doznao kako se Estera osje\u0107a i kako se prema njoj odnose."
                },
                "12": {
                    "verse_nr": "12",
                    "verse": "Svaka je djevojka morala u\u0107i kralju kad je na nju, prema uredbi za \u017eene, do\u0161ao red, to jest nakon dvanaest mjeseci. Jer tada se zavr\u0161avalo razdoblje njihova uljep\u0161avanja: \u0161est mjeseci uljem iz mirne, a \u0161est mjeseci balzamom i ostalim pomastima za \u017eensku njegu."
                },
                "13": {
                    "verse_nr": "13",
                    "verse": "Pa kad bi djevojka ulazila kralju, bilo joj je dopu\u0161teno da sa sobom iz harema u kraljevsku pala\u010du ponese sve \u0161to bi zatra\u017eila."
                },
                "14": {
                    "verse_nr": "14",
                    "verse": "Ona bi ulazila uve\u010der, a ujutro bi se vra\u0107ala u drugi harem, pod nadzorom \u0160aa\u0161gaza, kraljeva eunuha, \u010duvara prile\u017enica. Vi\u0161e se ne bi vra\u0107ala kralju, osim ako bi je posebno za\u017eelio i dozvao je k sebi poimence."
                },
                "15": {
                    "verse_nr": "15",
                    "verse": "Kada do\u0111e red na Esteru, k\u0107erku Abihajla, koji je bio stric Mordokaja koji ju je bio pok\u0107erio, da u\u0111e kralju, ona ne zatra\u017ei ni\u0161ta osim onoga \u0161to joj bija\u0161e rekao Hegej, kraljev eunuh, \u010duvar \u017eena. Ipak je pobu\u0111ivala udivljenje svih koji su je gledali."
                },
                "16": {
                    "verse_nr": "16",
                    "verse": "Esteru, dakle, uvedo\u0161e kralju Ahasveru, u njegovu kraljevsku pala\u010du, u desetom mjesecu, mjesecu Tebetu, sedme godine njegova vladanja."
                },
                "17": {
                    "verse_nr": "17",
                    "verse": "Kralj zavolje Esteru vi\u0161e od svih drugih \u017eena; vi\u0161e nego sve ostale djevice ona mu omilje i predobi ona njegovu naklonost. I polo\u017ei on na njezinu glavu kraljevsku krunu, pa mjesto Va\u0161tije ona posta kraljicom."
                },
                "18": {
                    "verse_nr": "18",
                    "verse": "Nakon toga priredi kralj u \u010dast Estere veliku gozbu za svoje knezove i slu\u017ebenike; svim pokrajinama odredi odmor i razda darove kraljevski dare\u017eljivo."
                },
                "19": {
                    "verse_nr": "19",
                    "verse": "Kad su drugi put djevojke bile sakupljene, Mordokaj sje\u0111a\u0161e na vratima kraljevim."
                },
                "20": {
                    "verse_nr": "20",
                    "verse": "Estera ne oda ni naroda ni obitelji iz koje je potjecala, kao \u0161to joj Mordokaj bija\u0161e naredio. Estera se i dalje dr\u017eala svih Mordokajevih uputa kao kad se nalazila pod njegovim skrbni\u0161tvom."
                },
                "21": {
                    "verse_nr": "21",
                    "verse": "U ono vrijeme kad je Mordokaj sjedio na vratima kraljevim, Bigtan i Tere\u0161, dva kraljeva dvoranina, \u010duvari praga, planu\u0161e gnjevom i po\u010de\u0161e snovati da podignu ruku na kralja Ahasvera."
                },
                "22": {
                    "verse_nr": "22",
                    "verse": "Za tu njihovu namjeru sazna Mordokaj. On je dojavi kraljici Esteri, a Estera je u Mordokajevo ime saop\u0107i kralju."
                },
                "23": {
                    "verse_nr": "23",
                    "verse": "Sve se izvidje i otkri se zavjera, pa obojica budu obje\u0161ena o stup. To se pred kraljem zapisa u knjizi Ljetopisa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Poslije tih doga\u0111aja kralj Ahasver promaknu Hamana, Hamdatina sina, Aga\u0111anina: uzvisi ga i njegovo prijestolje postavi iznad svih ostalih dostojanstvenika koji su bili s njim."
                },
                "2": {
                    "verse_nr": "2",
                    "verse": "Svi slu\u017ebenici kraljevi koji su se nalazili na kraljevim vratima prigibali bi koljena i padali ni\u010dice pred Hamanom, jer je tako zapovjedio kralj. Ali Mordokaj ne bi prignuo koljeno niti bi pao ni\u010dice."
                },
                "3": {
                    "verse_nr": "3",
                    "verse": "Slu\u017ebenici kraljevi koji su se nalazili na vratima kraljevim reko\u0161e Mordokaju: \"Za\u0161to prestupa\u0161 kraljevu zapovijed?\""
                },
                "4": {
                    "verse_nr": "4",
                    "verse": "Iako su mu oni to ponavljali svaki dan, on ih ne poslu\u0161a. Onda oni to dojavi\u0161e Hamanu, da vide vrijedi li Mordokajevo opravdanje. Jer im bija\u0161e rekao da je \u017didov."
                },
                "5": {
                    "verse_nr": "5",
                    "verse": "Kad Haman utvrdi da Mordokaj niti prigiba koljeno niti pada ni\u010dice pred njim, jako se razljuti."
                },
                "6": {
                    "verse_nr": "6",
                    "verse": "A kad dozna kojemu narodu pripada, u\u010dini mu se premalo podi\u0107i ruke na samog Mordokaja nego naumi s njim pobiti i sve \u017didove koji su \u017eivjeli u svem kraljevstvu Ahasverovu."
                },
                "7": {
                    "verse_nr": "7",
                    "verse": "U prvom mjesecu, to jest u mjesecu Nisanu, dvanaeste godine Ahasverova kraljevanja u nazo\u010dnosti Hamana baci\u0161e \"Pur\", to jest \u017edrijeb, da utvrde dan i mjesec. \u017ddrijeb pade na trinaesti dan dvanaestoga mjeseca, to jest na mjeseca Adara."
                },
                "8": {
                    "verse_nr": "8",
                    "verse": "I Haman kaza kralju Ahasveru: \"U svim pokrajinama tvoga kraljevstva ima jedan narod razasut me\u0111u drugim narodima i od njih odvojen. Njegovi su zakoni druga\u010diji od zakona u svih ostalih naroda. Oni se ne dr\u017ee kraljevskih odredaba. Kralj ih zato ne smije pustiti na miru."
                },
                "9": {
                    "verse_nr": "9",
                    "verse": "Ako je kralju po volji, neka se raspi\u0161e da se oni zatru; a ja \u0107u izbrojiti deset tisu\u0107a srebrnih talenata na ruke povjerenika da ih pohrane u kraljevsku riznicu.\""
                },
                "10": {
                    "verse_nr": "10",
                    "verse": "Nakon toga kralj skinu pe\u010datni prsten s ruke i preda ga Hamanu, sinu Hamdatinu, Aga\u0111aninu, neprijatelju \u017didova,"
                },
                "11": {
                    "verse_nr": "11",
                    "verse": "i kaza mu: \"Neka ti bude novac i narod, pa u\u010dini s njim \u0161to bude dobro u tvojim o\u010dima.\""
                },
                "12": {
                    "verse_nr": "12",
                    "verse": "Trinaestoga dana prvoga mjeseca bijahu sazvani kraljevi pisari, pa o onome \u0161to je nalo\u017eio Haman sastavi\u0161e pisma i upravi\u0161e ih kraljevskim namjesnicima, upraviteljima \u0161to stajahu na \u010delu pojedinih pokrajina, knezovima svakoga pojedinog naroda, svakoj pokrajini njezinim pismom i svakom narodu njegovim jezikom. Pisma su napisana u kraljevo ime i na njima je udaren kraljev pe\u010dat."
                },
                "13": {
                    "verse_nr": "13",
                    "verse": "Po skorote\u010dama razaslane su svim kraljevim pokrajinama poslanice da se svi \u017didovi, od dje\u010daka do staraca, djeca i \u017eene uni\u0161te, pobiju, zatru, a njihova dobra da se zaplijene u jednom jedinom danu, i to trinaestog dana dvanaestog mjeseca, mjeseca Adara."
                },
                "14": {
                    "verse_nr": "14",
                    "verse": "Sadr\u017eaj ove naredbe, koja je imala postati zakonom u svakoj pokrajini, bio je objavljen svim narodima da bi bili spremni za taj dan."
                },
                "15": {
                    "verse_nr": "15",
                    "verse": "Skorote\u010de \u017eurno poteko\u0161e s kraljevskom naredbom. Zakon bi objavljen i u tvr\u0111avi Suze, pa dok su kralj i Haman sjedili i \u010dastili se, grad je Suza bio uznemiren."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mordokaj doznade za sve \u0161to se dogodilo: razdera na sebi haljine, navu\u010de kostrijet, posu se pepelom i pro\u0111e posred grada kukaju\u0107i glasno i gorko."
                },
                "2": {
                    "verse_nr": "2",
                    "verse": "Do\u0111e samo do kraljevih vrata, jer s onom kostrijeti na sebi ne moga\u0161e kroz njih pro\u0107i."
                },
                "3": {
                    "verse_nr": "3",
                    "verse": "U svakoj je pokrajini, svuda gdje se doznala kraljeva rije\u010d i njegov proglas, me\u0111u \u017didovima zavladala \u017ealost: postili su, plakali i jadikovali. Mnogima od njih kostrijet i pepeo posta le\u017eaj."
                },
                "4": {
                    "verse_nr": "4",
                    "verse": "Esterine djevojke i njezini eunusi do\u0111o\u0161e da je o tome obavijeste. Kraljica se veoma uznemiri. Posla Mordokaju haljine da bi ih obukao a skinuo sa sebe kostrijet, ali on to odbi."
                },
                "5": {
                    "verse_nr": "5",
                    "verse": "Nato Estera pozva Hataka, jednog od kraljevih eunuha koji joj je bio odre\u0111en za slu\u017ebu, pa ga posla k Mordokaju da dozna od njega \u0161to se dogodilo i zbog \u010dega je takav."
                },
                "6": {
                    "verse_nr": "6",
                    "verse": "Hatak ode do Mordokaja na gradski trg, pred vrata kraljeva."
                },
                "7": {
                    "verse_nr": "7",
                    "verse": "Mordokaj mu pripovjedi \u0161to mu se dogodilo i podrobno ga obavijesti o novcu koji je Haman obe\u0107ao polo\u017eiti u kraljevu riznicu da bi mogao uni\u0161titi \u017didove."
                },
                "8": {
                    "verse_nr": "8",
                    "verse": "Dade mu i prijepis naredbe o njihovu zatoru, koja je objavljena u Suzi, da je poka\u017ee Esteri te da joj javi i nalo\u017ei neka ide kralju: neka ga moli za milost i posreduje kod njega za svoj narod. a \"Sjeti se dana siroma\u0161tva svoga kad sam te hranio rukom svojom, jer se Haman, drugi \u010dovjek kraljevstva, dogovorio s kraljem da nas usmrti. b Zazivaj Boga, govori kralju za nas i oslobodi nas od smrti.\""
                },
                "9": {
                    "verse_nr": "9",
                    "verse": "Hatak se vrati i donese Esteri Mordokajevu poruku."
                },
                "10": {
                    "verse_nr": "10",
                    "verse": "Estera odvrati Hataku i naredi mu da saop\u0107i Mordokaju:"
                },
                "11": {
                    "verse_nr": "11",
                    "verse": "\"Svi slu\u017ebenici kraljevi i narod kraljevih pokrajina znaju kako svakoga onoga, bio on mu\u0161karac ili \u017eena, koji nepozvan u\u0111e kralju u unutra\u0161nje predvorje \u010deka jedan jedini zakon: smrtna kazna, osim ako kralj ne pru\u017ei takvome svoje zlatno \u017eezlo i po\u0161tedi mu \u017eivot. A ja ve\u0107 trideset dana nisam bila pozvana kralju.\""
                },
                "12": {
                    "verse_nr": "12",
                    "verse": "Mordokaju bjehu saop\u0107ene Esterine rije\u010di,"
                },
                "13": {
                    "verse_nr": "13",
                    "verse": "pa on poru\u010di Esteri: \"Nemoj misliti da \u0107e\u0161 se zato \u0161to se nalazi\u0161 u kraljevoj pala\u010di spasiti jedina od svih \u017didova:"
                },
                "14": {
                    "verse_nr": "14",
                    "verse": "jer bude\u0161 li u ovoj prilici \u0161utjela, do\u0107i \u0107e \u017didovima pomo\u0107 i spas s druge strane, a ti \u0107e\u0161 s ku\u0107om svoga oca propasti. Tko zna nisi li se ba\u0161 i popela do kraljevske \u010dasti zbog \u010dasa kao \u0161to je ovaj?\""
                },
                "15": {
                    "verse_nr": "15",
                    "verse": "Estera i opet poru\u010di Mordokaju:"
                },
                "16": {
                    "verse_nr": "16",
                    "verse": "\"Hajde, sakupi sve \u017didove koji se nalaze u Suzi. Postite za me: tri dana i tri no\u0107i ne jedite niti pijte. I ja \u0107u tako postiti sa svojim djevojkama. Tako pripremljena u\u0107i \u0107u kralju i unato\u010d zakonu, pa treba li da poginem, poginut \u0107u.\""
                },
                "17": {
                    "verse_nr": "17",
                    "verse": "Mordokaj se onda povu\u010de i u\u010dini \u0161to mu je naredila Estera."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Tre\u0107ega dana... Blistala je od vrhunske ljepote... lice joj bija\u0161e veselo, kao rastvoreno ljubavi, a srce sapeto od straha... Kroza sva je vrata u\u0161la pred kralja. On je sjedio na svom kraljevskom prijestolju, zaogrnut svim ukrasom veli\u010danstva svoga."
                },
                "2": {
                    "verse_nr": "2",
                    "verse": "I podigav\u0161i zlatno \u017eezlo, postavi ga na vrat Esteri, zagrli je i re\u010de: \"Govori mi!\" a Ona mu re\u010de: \"Spazih te, gospodaru, kao an\u0111ela Bo\u017ejega, pa mi se uznemiri srce od straha pred sjajem tvojim. Jer si, gospodaru, divan i lice ti je puno dra\u017eesti.\" b Dok je jo\u0161 govorila, klonu od iznemoglosti. Kralj se uznemiri, a sva ju je posluga njegova hrabrila."
                },
                "3": {
                    "verse_nr": "3",
                    "verse": "Kralj joj re\u010de: \"\u0160to je tebi, kraljice Estero? \u0160to \u017eeli\u0161? Bila to i polovica kraljevstva, dobit \u0107e\u0161 je!\""
                },
                "4": {
                    "verse_nr": "4",
                    "verse": "Estera odgovori: \"Neka kralj, ako mu je drago, do\u0111e s Hamanom na gozbu koju sam danas priredila.\""
                },
                "5": {
                    "verse_nr": "5",
                    "verse": "Kralj odvrati: \"Obavijestite odmah Hamana da bi se izvr\u0161ila Esterina \u017eelja.\" Kralj dakle do\u0111e s Hamanom na gozbu koju je Estera priredila."
                },
                "6": {
                    "verse_nr": "6",
                    "verse": "Dok su pili vino, kralj kaza Esteri: \"\u0160to god zatra\u017ei\u0161, dobit \u0107e\u0161. \u0160to god za\u017eeli\u0161, bila to i polovica kraljevstva, bit \u0107e ti!\""
                },
                "7": {
                    "verse_nr": "7",
                    "verse": "Estera odgovori: \"Molba mi je i \u017eelja,"
                },
                "8": {
                    "verse_nr": "8",
                    "verse": "ako sam na\u0161la milost u o\u010dima kraljevim i ako se kralju svidi dati mi \u0161to molim i u\u010diniti \u0161to \u017eelim, da kralj ponovo do\u0111e s Hamanom na gozbu koju \u0107u sutra pripremiti za njih i tad \u0107u postupiti po rije\u010di kraljevoj.\""
                },
                "9": {
                    "verse_nr": "9",
                    "verse": "Toga dana Haman izi\u0111e sretan i zadovoljna srca, ali se rasrdi jako na Mordokaja kad vidje da na vratima kraljevim nije ustao ni maknuo se pred njim."
                },
                "10": {
                    "verse_nr": "10",
                    "verse": "Haman se ipak svlada. Ode ku\u0107i i posla po svoje prijatelje i po \u017eenu Zare\u0161u."
                },
                "11": {
                    "verse_nr": "11",
                    "verse": "Pripovijedao im je o sjaju svoga bogatstva, o mno\u0161tvu svojih sinova i o svemu onome \u010dime ga je kralj uzveli\u010dao i \u010dime ga je uzdignuo nad sve svoje knezove i slu\u017ebenike."
                },
                "12": {
                    "verse_nr": "12",
                    "verse": "Haman jo\u0161 dometnu: \"I kraljica Estera nije uz kralja pozvala nikoga osim mene na gozbu koju je priredila. I sutra sam samo ja uz kralja njezin uzvanik."
                },
                "13": {
                    "verse_nr": "13",
                    "verse": "Ali me sve to ne mo\u017ee u\u010diniti sretnim dokle god gledam \u017didova Mordokaja kako sjedi na vratima kraljevim.\""
                },
                "14": {
                    "verse_nr": "14",
                    "verse": "Re\u010de mu Zare\u0161a, \u017eena njegova, i svi prijatelji njegovi: \"Podigni vje\u0161ala visoka pedeset lakata. Sutra ujutro zatra\u017ei od kralja neka na njih objese Mordokaja. Poslije toga idi sretan s kraljem na gozbu.\" Savjet se Hamanu u\u010dini dobar, pa on naredi da se podignu vje\u0161ala."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Te no\u0107i kralj ne moga\u0161e usnuti. Zato naredi da mu donesu i \u010ditaju knjigu znamenitih doga\u0111aja, Ljetopise."
                },
                "2": {
                    "verse_nr": "2",
                    "verse": "Tu se na\u0111e zapisano kako je Mordokaj prokazao Bigtanu i Tere\u0161a, dva dvoranina kraljeva, \u010duvare praga, koji su se spremali da podignu ruke na kralja Ahasvera."
                },
                "3": {
                    "verse_nr": "3",
                    "verse": "Kralj upita: \"Kakva je \u010dast i kakvo je odlikovanje zapalo Mordokaja za sve to?\" Kraljeve sluge, dvorani koji ga slu\u0161ahu, odgovori\u0161e: \"Ni\u0161ta nije u\u010dinjeno za nj.\""
                },
                "4": {
                    "verse_nr": "4",
                    "verse": "Kralj onda zapita: \"Tko je u predvorju?\" A to u vanjsko predvorje kraljevske pala\u010de bija\u0161e stigao Haman da tra\u017ei od kralja neka objese Mordokaja na vje\u0161alima koja su ve\u0107 bila podignuta za nj."
                },
                "5": {
                    "verse_nr": "5",
                    "verse": "Slu\u017ebenici kraljevi odgovori\u0161e: \"Eno se u predvorju nalazi Haman.\" \"Neka u\u0111e!\" - naredi kralj."
                },
                "6": {
                    "verse_nr": "6",
                    "verse": "Kako Haman u\u0111e, kralj ga upita: \"\u0160to treba u\u010diniti \u010dovjeku koga kralj ho\u0107e da po\u010dasti?\" Haman re\u010de u sebi: \"Koga ako ne mene kralj \u017eeli po\u010dastiti?\""
                },
                "7": {
                    "verse_nr": "7",
                    "verse": "Zato odgovori kralju: \"Za \u010dovjeka koga kralj \u017eeli po\u010dastiti"
                },
                "8": {
                    "verse_nr": "8",
                    "verse": "treba donijeti kraljevske haljine koje kralj sam obla\u010di i dovesti konja kojega kralj ja\u0161e i polo\u017eiti mu na glavu kraljevsku krunu."
                },
                "9": {
                    "verse_nr": "9",
                    "verse": "Haljine i konja neka kralj preda jednome od najuglednijih kne\u017eeva kraljevih da bi taj obukao onoga koga kralj \u017eeli po\u010dastiti i na konju ga odveo na gradski trg uzvikuju\u0107i pred njim: 'Tako biva onome koga kralj ho\u0107e da po\u010dasti!'\""
                },
                "10": {
                    "verse_nr": "10",
                    "verse": "Kralj nato naredi Hamanu: \"Uzmi odmah haljine i konja, kako si rekao, pa u\u010dini tako Mordokaju \u017didovu koji sjedi na kraljevim vratima i ne propusti ni\u0161ta od onoga \u0161to si rekao!\""
                },
                "11": {
                    "verse_nr": "11",
                    "verse": "Haman uze haljine i konja: obu\u010de u haljine Mordokaja i provede ga na konju po trgu grada vi\u010du\u0107i pred njim: \"Tako biva onome koga kralj ho\u0107e da po\u010dasti!\""
                },
                "12": {
                    "verse_nr": "12",
                    "verse": "Malo zatim Mordokaj se vrati k vratima kraljevim, a Haman, tu\u017ean i zastrte glave, ode \u017eurno ku\u0107i"
                },
                "13": {
                    "verse_nr": "13",
                    "verse": "te ispri\u010da Zare\u0161i, \u017eeni svojoj, i svima prijateljima svojim \u0161to se dogodilo. Njegovi mu savjetnici i \u017eena Zare\u0161a reko\u0161e: \"Ako Mordokaj, pred kojim si po\u010deo posrtati, pripada \u017eidovskom rodu, ne\u0107e\u0161 ga nadja\u010dati, nego \u0107e te on zacijelo oboriti.\""
                },
                "14": {
                    "verse_nr": "14",
                    "verse": "Jo\u0161 su o tom razgovarali, kad eto kraljevih dvorana. Do\u0161li su tra\u017eiti Hamana da ga \u017eurno odvedu na gozbu koju je priredila Estera."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Kralj i Haman do\u0111o\u0161e na gozbu kraljici Esteri."
                },
                "2": {
                    "verse_nr": "2",
                    "verse": "I toga drugoga dana, dok se pilo vino, re\u010de kralj Esteri: \"Koja ti je molba, kraljice Estero? Bit \u0107e ti udovoljena! Koja je tvoja \u017eelja? Ako je i pola kraljevstva, bit \u0107e ti!\""
                },
                "3": {
                    "verse_nr": "3",
                    "verse": "Kraljica Estera odgovori: \"Ako sam, kralju, na\u0161la milost u tvojim o\u010dima i ako ti je s voljom, neka mi se u ime molbe pokloni \u017eivot, a u ime \u017eelje moj narod!"
                },
                "4": {
                    "verse_nr": "4",
                    "verse": "Jer smo ja i narod moj predani za zator, klanje, uni\u0161tenje. Da smo predani u roblje, \u0161utjela bih jer nevolja ne bi bila \u0161tetna po kralja.\""
                },
                "5": {
                    "verse_nr": "5",
                    "verse": "Ali kralj Ahasver upade kraljici Esteri u rije\u010d pa je upita: \"Tko je taj? Gdje je taj koji je namislio takvo \u0161to u\u010diniti?\" Estera tada odgovori: \"Progonitelj i neprijatelj jest Haman, ovaj zlikovac!\""
                },
                "6": {
                    "verse_nr": "6",
                    "verse": "Haman se zaprepasti pred kraljem i kraljicom."
                },
                "7": {
                    "verse_nr": "7",
                    "verse": "Kralj, gnjevan, ostavi vino te ode u vrt pala\u010de. Haman osta uz kraljicu da je moli za svoj \u017eivot, jer je uvidio da je njegova nesre\u0107a pred kraljem gotova."
                },
                "8": {
                    "verse_nr": "8",
                    "verse": "Kralj se vrati iz vrta u dvoranu gdje se pilo vino. Dotle Haman bija\u0161e pao na po\u010divaljku na kojoj se nalazila Estera. \"Poku\u0161ava\u0161 jo\u0161 i nasilje nad kraljicom, i to u mome vlastitom domu?\" - povika kralj. Tek \u0161to su te rije\u010di izletjele iz kraljevih usta, pokri\u0161e lice Hamanu."
                },
                "9": {
                    "verse_nr": "9",
                    "verse": "Tada kaza Harbona, jedan od dvorana koji su stajali u slu\u017ebi kraljevoj: \"Eno i vje\u0161ala \u0161to ih je Haman pripravio za Mordokaja koji je govorio u korist kraljevu. Nalaze se kraj Hamanove ku\u0107e i visoka su pedeset lakata.\" Kralj zapovjedi: \"Objesite ga na njih!\""
                },
                "10": {
                    "verse_nr": "10",
                    "verse": "Hamana objesi\u0161e na vje\u0161ala koja bija\u0161e pripravio Mordokaju, i kraljeva se srd\u017eba uti\u0161a."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Onoga istog dana kralj Ahasver preda kraljici Esteri ku\u0107u Hamana, progonitelja \u017didova, a Mordokaj je stupio pred kraljevo lice, jer je Estera objasnila kralju \u0161to joj je on."
                },
                "2": {
                    "verse_nr": "2",
                    "verse": "Kralj skinu pe\u010datni prsten, koji je ve\u0107 bio oduzeo Hamanu, i dade ga Mordokaju, a Estera postavi Mordokaja nad Hamanovom ku\u0107om."
                },
                "3": {
                    "verse_nr": "3",
                    "verse": "Estera tada ponovo progovori kralju. Baci mu se pred noge; rasplaka se i najvru\u0107e ga zamoli da osujeti zlo Hamana Aga\u0111anina i naum opaki \u0161to ga bija\u0161e zasnovao protiv \u017didova."
                },
                "4": {
                    "verse_nr": "4",
                    "verse": "Kralj pru\u017ei prema Esteri zlatno \u017eezlo. Estera se di\u017ee, stade pred kraljem"
                },
                "5": {
                    "verse_nr": "5",
                    "verse": "i re\u010de: \"Ako je kralju po volji, ako sam na\u0161la milost pred licem njegovim, ako je kralju pravo te ako sam mila u njegovim o\u010dima, neka pismeno opozove sve \u0161to napisa Haman, sin Hamdatin, Aga\u0111anin, u opakoj nakani da se pobiju \u017didovi koji se nalaze u svim pokrajinama kraljevstva."
                },
                "6": {
                    "verse_nr": "6",
                    "verse": "T\u00d3a kako bih ja mogla gledati nesre\u0107u koja bi pogodila moj narod? Kako bih mogla gledati zator roda svoga?\""
                },
                "7": {
                    "verse_nr": "7",
                    "verse": "Kralj Ahasver odgovori kraljici Esteri i Mordokaju \u017didovu: \"Eto, poklonio sam Esteri ku\u0107u Hamanovu, a njega sam dao objesiti jer je bio digao svoju ruku na \u017didove,"
                },
                "8": {
                    "verse_nr": "8",
                    "verse": "a vi u ime kraljevo napi\u0161ite o \u017didovima \u0161to vam se svi\u0111a i zape\u010datite kraljevim prstenom. Jer neopoziv je proglas koji je u kraljevo ime napisan te kraljevim pe\u010datom zape\u010da\u0107en.\""
                },
                "9": {
                    "verse_nr": "9",
                    "verse": "Tada, dvadeset i tre\u0107eg dana tre\u0107ega mjeseca, to jest mjeseca Sivana, budu sazvani pisari kraljevi i prema svemu \u0161to bija\u0161e naredio Mordokaj napisa se \u017didovima, namjesnicima, upravlja\u010dima i knezovima pokrajina od Indije do Etiopije, a bija\u0161e sto dvadeset i sedam pokrajina, svakoj pokrajini njezinim pismom, svakom narodu njegovim jezikom, pa i \u017didovima njihovim pismom i njihovim jezikom."
                },
                "10": {
                    "verse_nr": "10",
                    "verse": "On napisa pisma u ime kralja Ahasvera i zape\u010dati ih kraljevim prstenom pa ih razasla po skorote\u010dama koji su jahali na konjima, pastusima iz kraljevske ergele."
                },
                "11": {
                    "verse_nr": "11",
                    "verse": "Kralj je dopustio \u017didovima po svim gradovima da se mogu sastajati, braniti svoj \u017eivot te uni\u0161titi, ubiti i zatrti svaku vojsku narodnu ili pokrajinsku koja bi ih napala, ne \u0161tede\u0107i ni djecu ni \u017eene, a slobodno im je oplijeniti njihova dobra;"
                },
                "12": {
                    "verse_nr": "12",
                    "verse": "sve istoga dana u svim pokrajinama kraljevstva Ahasverova: trinaestog dana dvanaestoga mjeseca, to jest mjeseca Adara."
                },
                "13": {
                    "verse_nr": "13",
                    "verse": "Prijepis pisma, koje je imalo postati zakonom u svakoj pokrajini, bija\u0161e objavljen me\u0111u svim narodima, kako bi \u017didovi toga dana bili spremni osvetiti se svojim neprijateljima."
                },
                "14": {
                    "verse_nr": "14",
                    "verse": "Skorote\u010de, konjanici na kraljevskim pastusima, krenu\u0161e odmah i pojuri\u0161e, po kraljevoj zapovijedi. Naredba je bila objavljena i u tvr\u0111avi Suzi."
                },
                "15": {
                    "verse_nr": "15",
                    "verse": "Mordokaj iza\u0111e od kralja odjeven u grimiznu i lanenu kraljevsku haljinu, s velikom zlatnom krunom i s ogrta\u010dem od fine tkanine i crvena skrleta. Grad je Suza klicao i veselio se."
                },
                "16": {
                    "verse_nr": "16",
                    "verse": "Bio je to za \u017didove dan svjetla, veselja, kliktanja i slavlja."
                },
                "17": {
                    "verse_nr": "17",
                    "verse": "U svakoj pokrajini, u svakom gradu i mjestu do kojega je dopro kraljev ukaz i zakon, zavlada me\u0111u \u017didovima veselje, radost, gozba i blagdan, i mnogi me\u0111u pucima zemlje postado\u0161e \u017didovi jer ih je spopao strah od \u017didova."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Trinaestoga dana dvanaestog mjeseca, mjeseca Adara, kad je morala biti izvr\u0161ena odredba kraljevog ukaza, istoga dana u koji su se neprijatelji \u017didova nadali zavladati nad njima dogodi se obrnuto: \u017didovi zavlada\u0161e nad neprijateljima svojim."
                },
                "2": {
                    "verse_nr": "2",
                    "verse": "\u017didovi se sakupi\u0161e po svojim gradovima u svim pokrajinama kralja Ahasvera da udare na one koji su tra\u017eili njihovu propast. I nitko se nije usu\u0111ivao da im pru\u017ei otpor, jer je sve narode spopao strah od \u017didova."
                },
                "3": {
                    "verse_nr": "3",
                    "verse": "Svi su knezovi pokrajina i namjesnici, upravlja\u010di i \u010dinovnici kraljevi \u0161titili \u017didove jer ih je obuzeo strah od Mordokaja."
                },
                "4": {
                    "verse_nr": "4",
                    "verse": "Jer je Mordokaj postao velik na kraljevskom dvoru, i po svim pokrajinama \u0161irio se glas da Mordokaj postaje sve mo\u0107niji."
                },
                "5": {
                    "verse_nr": "5",
                    "verse": "\u017didovi, dakle, udari\u0161e ma\u010dem po svim svojim neprijateljima, sasjeko\u0161e ih i zatr\u0161e; sa svojim mrziteljima postupi\u0161e kako im se htjelo."
                },
                "6": {
                    "verse_nr": "6",
                    "verse": "Samo u tvr\u0111avi Suzi smako\u0161e i zatr\u0161e \u017didovi pet stotina ljudi;"
                },
                "7": {
                    "verse_nr": "7",
                    "verse": "pogubi\u0161e Par\u0161andatu, Dalfona, Aspatu,"
                },
                "8": {
                    "verse_nr": "8",
                    "verse": "Poratu, Adaliju, Aridatu,"
                },
                "9": {
                    "verse_nr": "9",
                    "verse": "Parma\u0161tu, Arisaja, Aridaja, Jezatu"
                },
                "10": {
                    "verse_nr": "10",
                    "verse": "i deset sinova Hamana, sina Hamdatina, progonitelja \u017didova. Ali se ne pojagmi\u0161e za plijenom."
                },
                "11": {
                    "verse_nr": "11",
                    "verse": "Toga istog dana, doznav\u0161i za broj ubijenih u tvr\u0111avi Suzi,"
                },
                "12": {
                    "verse_nr": "12",
                    "verse": "kralj re\u010de kraljici Esteri: \"U tvr\u0111avi Suzi \u017didovi su smaknuli i uni\u0161tili pet stotina ljudi i deset Hamanovih sinova. \u0160to su tek onda izveli u ostalim pokrajinama kraljevim? Koja je sada molba tvoja? Bit \u0107e usli\u0161ana! Koja je tvoja \u017eelja? Bit \u0107e ispunjena!\""
                },
                "13": {
                    "verse_nr": "13",
                    "verse": "\"Ako je kralju po volji,\" re\u010de Estera, \"neka se \u017didovima koji \u017eive u Suzi dopusti jo\u0161 sutra primijeniti isti zakon kao i danas i neka se objesi deset Hamanovih sinova.\""
                },
                "14": {
                    "verse_nr": "14",
                    "verse": "Kralj naredi da se tako u\u010dini: zakon bi u Suzi progla\u0161en i deset Hamanovih sinova obje\u0161eno."
                },
                "15": {
                    "verse_nr": "15",
                    "verse": "Tako se \u017didovi Suze sakupi\u0161e i \u010detrnaestoga dana mjeseca Adara pa pobi\u0161e u Suzi jo\u0161 tri stotine ljudi. Ali se ni tada ne pojagmi\u0161e za plijenom."
                },
                "16": {
                    "verse_nr": "16",
                    "verse": "Ostali \u017didovi, oni koji su \u017eivjeli u kraljevskim pokrajinama, sakupi\u0161e se da brane svoje \u017eivote i mir od neprijatelja: pobi\u0161e sedamdeset i pet tisu\u0107a du\u0161mana. Ali se ni tada ne pojagmi\u0161e za plijenom. Bio je trinaesti dan mjeseca Adara."
                },
                "17": {
                    "verse_nr": "17",
                    "verse": "\u010cetrnaestoga dana \u017didovi su mirovali: to bija\u0161e dan gozbe i veselja."
                },
                "18": {
                    "verse_nr": "18",
                    "verse": "\u017didovi u Suzi koji su se sakupili trinaestoga i \u010detrnaestoga dana mirovahu petnaestoga dana; to je bio dan njihova veselja i gozbi."
                },
                "19": {
                    "verse_nr": "19",
                    "verse": "Zbog toga \u017didovi pripoljci, oni koji \u017eive po neutvr\u0111enim selima, blagdanski svetkuju \u010detrnaesti dan mjeseca Adara vesele\u0107i se i gozbuju\u0107i i me\u0111u sobom izmjenjuju\u0107i darove. a A koji \u017eive u gradovima slave i petnaesti dan Adara u razdraganosti i u veselju, izmjenjuju\u0107i me\u0111u sobom darove."
                },
                "20": {
                    "verse_nr": "20",
                    "verse": "Mordokaj opisa te doga\u0111aje i upravi pisma \u017didovima svih blizih i dalekih pokrajina kralja Ahasvera."
                },
                "21": {
                    "verse_nr": "21",
                    "verse": "Nalo\u017eio im je da \u010detrnaesti i petnaesti dan mjeseca Adara svake godine slave"
                },
                "22": {
                    "verse_nr": "22",
                    "verse": "kao dane u kojima su \u017didovi postigli spokoj od svojih neprijatelja i kao mjesec koji je bio pretvorio u radost njihovu tugu a u blagdan njihovo \u017ealovanje. Neka ih slave gozbom i veseljem, izmjenjuju\u0107i me\u0111u sobom darove i dijele\u0107i poklone ubogima."
                },
                "23": {
                    "verse_nr": "23",
                    "verse": "\u017didovi prihvati\u0161e da dr\u017ee ono \u0161to su ve\u0107 sami od sebe po\u010deli slaviti i o \u010demu im je pisao Mordokaj:"
                },
                "24": {
                    "verse_nr": "24",
                    "verse": "\"Haman, sin Hamdatin, Aga\u0111anin, progonitelj svih \u017didova, kako je bio naumio sve ih uni\u0161titi, baci 'Pur', to jest \u017edrijeb, za njihovo smaknu\u0107e i zator;"
                },
                "25": {
                    "verse_nr": "25",
                    "verse": "ali kad je za njegovu zamisao doznao kralj, on pismeno naredi: 'Neka se na njegovu glavu obori opaki naum \u0161to ga bija\u0161e zasnovao protiv \u017didova i neka bude obje\u0161en, on i sinovi njegovi.'\""
                },
                "26": {
                    "verse_nr": "26",
                    "verse": "Zbog toga su ti dani nazvani Purim, prema rije\u010di Pur. Zato prema svem sadr\u017eaju toga pisma i prema onome \u0161to su vidjeli i \u0161to im bija\u0161e preneseno"
                },
                "27": {
                    "verse_nr": "27",
                    "verse": "\u017didovi se neopozivo obveza\u0161e i prihvati\u0161e za se, za svoje potomke i za sve one koji se s njima budu udru\u017eili da \u0107e svake godine slaviti ta dva dana prema tom propisu i u to vrijeme."
                },
                "28": {
                    "verse_nr": "28",
                    "verse": "Te dane valja slaviti i njih se sje\u0107ati od pokoljenja do pokoljenja u svakoj obitelji, pokrajini i gradu; ti dani Purima ne smiju i\u0161\u010deznuti ispred \u017didova, ni spomen na njih biti izbrisan iz njihova roda."
                },
                "29": {
                    "verse_nr": "29",
                    "verse": "Kraljica Estera, k\u0107i Abihailova, i \u017didov Mordokaj pisali su to \u0161to sna\u017enije da tako jo\u0161 jednom potkrijepe pismo o Purimu."
                },
                "30": {
                    "verse_nr": "30",
                    "verse": "Pisma su poslali svim \u017didovima u sto dvadeset i sedam pokrajina Ahasverova kraljevstva s porukom mira i vjernosti;"
                },
                "31": {
                    "verse_nr": "31",
                    "verse": "da obdr\u017eavaju te dane Purima u njihovo odre\u0111eno vrijeme, kako su to odredili \u017didov Mordokaj i kraljica Estera, i da dr\u017ee post i molitve, onako kako su to oni obvezali sebe i svoje potomke."
                },
                "32": {
                    "verse_nr": "32",
                    "verse": "Tako Esterina naredba ozakoni ove propise Purima i to bi zapisano u knjigu."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Kralj Ahasver udari danak na zemlju i na otoke morske."
                },
                "2": {
                    "verse_nr": "2",
                    "verse": "Sva djela njegove mo\u0107i i hrabrosti, a tako i izvje\u0161taj o uzdignu\u0107u Mordokaja koga je kralj uzvisio, zapisani su u Ljetopisima kraljeva Medije i Perzije:"
                },
                "3": {
                    "verse_nr": "3",
                    "verse": "kako je \u017didov Mordokaj bio prvi iza kralja Ahasvera, velik u o\u010dima \u017didova, voljen od mno\u0161tva svoje subra\u0107e kao pobornik blagostanja svoga naroda i glasnik mira za svoj rod."
                }
            }
        }
    }
}