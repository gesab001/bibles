{
    "version": "CB",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Proro\u010danstvo nad Ninivom. Knjiga vi\u0111enja Nahuma Elko\u0161anina."
                },
                "2": {
                    "verse_nr": "2",
                    "verse": "Jahve je Bog ljubomoran i osvetnik! Jahve se osve\u0107uje, gospodar srd\u017ebe! Jahve se osve\u0107uje svojim protivnicima, ustrajan u gnjevu na neprijatelje."
                },
                "3": {
                    "verse_nr": "3",
                    "verse": "Jahve je spor u gnjevu, ali silan u mo\u0107i. Ne, Jahve ne\u0107e pustiti krivca neka\u017enjena. U vihoru i oluji put je njegov, oblaci su pra\u0161ina koju podi\u017eu njegovi koraci."
                },
                "4": {
                    "verse_nr": "4",
                    "verse": "Prijeti moru i isu\u0161uje ga, presu\u0161uje sve rijeke. ...Ba\u0161an i Karmel uvenuli su, povenuli su pupoljci Libana!"
                },
                "5": {
                    "verse_nr": "5",
                    "verse": "Pred njim se gore potresaju, bregovi se ljuljaju, zemlja se pod njim provaljuje, krug zemaljski i sve \u0161to na njem stanuje."
                },
                "6": {
                    "verse_nr": "6",
                    "verse": "Tko mo\u017ee izdr\u017eati pred bijesom njegovim? Tko \u0107e odoljeti pred gnjevnom srd\u017ebom njegovom? Jarost se njegova kao vatra izlijeva i litice se pred njim kidaju."
                },
                "7": {
                    "verse_nr": "7",
                    "verse": "Jahve je dobar onima koji se u njeg' uzdaju, on je okrilje u dan nevolje, poznaje one koji se njemu utje\u010du"
                },
                "8": {
                    "verse_nr": "8",
                    "verse": "kada potopne vode poplave. Uni\u0161tit \u0107e one koji se protiv njega podi\u017eu, progonit \u0107e svoje du\u0161mane u najmrkliji mrak."
                },
                "9": {
                    "verse_nr": "9",
                    "verse": "\u0160to vi snujete protiv Jahve? On uni\u0161tava do kraja; nevolja se ne\u0107e dva puta podi\u0107i."
                },
                "10": {
                    "verse_nr": "10",
                    "verse": "Kao trnovita \u0161ikara i kao pijanci na pijanki, k'o suha slama bit \u0107e potpuno smlavljeni."
                },
                "11": {
                    "verse_nr": "11",
                    "verse": "Iz tebe je potekao onaj koji snuje zlo protiv Jahve, savjetnik Belijala."
                },
                "12": {
                    "verse_nr": "12",
                    "verse": "Jahve ovako govori: \u201cNeka su spremni, neka mnogobrojni, bit \u0107e poko\u0161eni, uni\u0161teni. Ako sam te ponizio, ne\u0107u te odsada poni\u017eavati."
                },
                "13": {
                    "verse_nr": "13",
                    "verse": "A sada, razbit \u0107u jaram koji te ste\u017ee, raskidat \u0107u tvoje okove.\u201d"
                },
                "14": {
                    "verse_nr": "14",
                    "verse": "Protiv tebe Jahve nare\u0111uje: \u201cNe\u0107e vi\u0161e biti roda tvoga imena, iz hrama tvojih bogova istrijebit \u0107u likove rezane i livene, a od tvog groba ruglo \u0107u u\u010diniti.\u201d"
                },
                "15": {
                    "verse_nr": "15",
                    "verse": "Gledajte, preko gora hrli glasnik, on navije\u0161ta: \u201cSpasenje!\u201d Svetkuj svoje blagdane, Judo, ispuni svoje zavjete, jer Belijal vi\u0161e ne\u0107e prolaziti po tebi, on je sasvim zatrt."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Protiv tebe dolazi ru\u0161itelj. Postavi stra\u017eu na bedeme, gledaj na put, opa\u0161i bedra, saberi sve svoje snage."
                },
                "2": {
                    "verse_nr": "2",
                    "verse": "Da, Jahve \u0107e obnoviti vinograd Jakovljev i vinograd Izraelov. Plja\u010dka\u0161i ih oplja\u010dkali, mladice im potrli."
                },
                "3": {
                    "verse_nr": "3",
                    "verse": "\u0160titovi njegovih junaka crvene se, njegovi su ratnici u grimizu; ognjem blista \u010delik na njihovim bojnim kolima kad krenu u boj; konji im se propinju."
                },
                "4": {
                    "verse_nr": "4",
                    "verse": "Po ulicama bjesne bojna kola, lete preko trgova; na pogled su baklje goru\u0107e; kao munje, samo sijevaju."
                },
                "5": {
                    "verse_nr": "5",
                    "verse": "Pozivaju se borci odabrani, bacaju se u rovove, hrle brzo na bedeme, ve\u0107 je zaklon postavljen."
                },
                "6": {
                    "verse_nr": "6",
                    "verse": "Vrata koja gledaju na Rijeku otvaraju se, strava je u pala\u010di."
                },
                "7": {
                    "verse_nr": "7",
                    "verse": "Podi\u017eu, u izgnanstvo odvode Gospodaricu, robinjice njene cvile, tuguju kao golubice, u prsa se udaraju."
                },
                "8": {
                    "verse_nr": "8",
                    "verse": "Niniva je nabujalo jezero, oni bje\u017ee pred vodom njezinom. \u201cZaustavite se, stanite!\u201d Ali se nitko ne okre\u0107e."
                },
                "9": {
                    "verse_nr": "9",
                    "verse": "\u201cGrabite srebro! Grabite zlato!\u201d Blagu kraja nema, obilje dragocjenosti!"
                },
                "10": {
                    "verse_nr": "10",
                    "verse": "Plja\u010dkanje, haranje, razaranje! Srce zamire, koljena klecaju, u bedrima drhtavica, svima su lica poblijedjela."
                },
                "11": {
                    "verse_nr": "11",
                    "verse": "Gdje je skrovi\u0161te lavovima i log lavi\u0107ima? Kad je lav izlazio, lavica je ostajala i lavovi mali\u0161ani; pla\u0161io ih nitko nije."
                },
                "12": {
                    "verse_nr": "12",
                    "verse": "Lav je grabio za svoje lavi\u0107e, davio je za svoje lavice; svoje spilje punio je plijenom, svoja skrovi\u0161ta lovinom."
                },
                "13": {
                    "verse_nr": "13",
                    "verse": "\u201cEvo me! Tebi!\u201d - rije\u010d je Jahve nad Vojskama. \u201cPretvorit \u0107u u dim tvoja bojna kola, ma\u010d \u0107e poklati tvoje lavi\u0107e. Istrijebit \u0107u sa zemlje tvoja plja\u010dkanja, i ne\u0107e se vi\u0161e \u010duti povik tvojih glasnika.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Te\u0161ko gradu krvni\u010dkom, pun je la\u017ei, prepun grabe\u017ea, s plja\u010dkanjem on ne prestaje!"
                },
                "2": {
                    "verse_nr": "2",
                    "verse": "Slu\u0161ajte! Pucaju bi\u010dem! Slu\u0161ajte! \u0160tropot to\u010dkova! Konji upropanj, kola poskakuju."
                },
                "3": {
                    "verse_nr": "3",
                    "verse": "Konjanici u stremenu, ma\u010devi sjaju, koplja sijevaju ... gomile ranjenih, snopovi mrtvih, trupla unedogled, svuda se o truplo spoti\u010de!"
                },
                "4": {
                    "verse_nr": "4",
                    "verse": "Eto pla\u0107e za razvrat bludnice, ljupke ljubaznice, vje\u0161te \u010darobnice koja je zavodila narode svojim razvratom i plemena svojim \u010daranjima."
                },
                "5": {
                    "verse_nr": "5",
                    "verse": "\u201cEvo me! Tebi!\u201d - rije\u010d je Jahve nad Vojskama. \u201cNa tvoje lice podignut \u0107u skute tvoje haljine, tvoju golotinju pokazat \u0107u narodima, tvoju sramotu kraljevstvima."
                },
                "6": {
                    "verse_nr": "6",
                    "verse": "Bacit \u0107u na tebe sme\u0107e, osramotit \u0107u te, izlo\u017eiti na stup sramote."
                },
                "7": {
                    "verse_nr": "7",
                    "verse": "Svaki koji te vidi, bje\u017eat \u0107e od tebe. Re\u0107i \u0107e: 'Niniva! Kakva razvalina!' Tko je mo\u017ee po\u017ealiti? Gdje joj na\u0107i tje\u0161itelje?\u201d"
                },
                "8": {
                    "verse_nr": "8",
                    "verse": "Jesi li tvr\u0111a od Tebe Amonove koja sjedi na rukavima Rijeke? Njezino predzi\u0111e bilo je more, njezini bedemi bile su vode."
                },
                "9": {
                    "verse_nr": "9",
                    "verse": "Njezina snaga bila je Etiopija, Egipat; nije imala granica. Narodi Puta i Libije bili su joj pomo\u0107nici."
                },
                "10": {
                    "verse_nr": "10",
                    "verse": "A i ona je oti\u0161la u progonstvo, morala je i\u0107i u su\u017eanjstvo; njezina nejaka djeca bila su razmrskana po svim raskr\u0161\u0107ima; za ugledne ljude njezine bacali su \u017edrijeb, svi njezini velikani okovani su lancima."
                },
                "11": {
                    "verse_nr": "11",
                    "verse": "Tako \u0107e\u0161 i ti biti slomljena, bit \u0107e\u0161 svladana; tako \u0107e\u0161 i ti morati tra\u017eiti uto\u010di\u0161te pred du\u0161maninom."
                },
                "12": {
                    "verse_nr": "12",
                    "verse": "Tvoje utvrde sve su kao smokvino stablo s urodom mladih smokava; kad se potrese stablo, smokve padaju u usta svakome koji ih \u017eeli jesti."
                },
                "13": {
                    "verse_nr": "13",
                    "verse": "Gledaj svoj narod: sve je \u017eensko u domu tvome; vrata tvoje zemlje \u0161irom se otvaraju neprijatelju; oganj je sa\u017egao tvoje prijevornice."
                },
                "14": {
                    "verse_nr": "14",
                    "verse": "Nacrpi vode za opsadu, utvrdi svoje bedeme, gnje\u010di blato, gazi ilova\u010du, uzmi kalup za opeku."
                },
                "15": {
                    "verse_nr": "15",
                    "verse": "A ipak \u0107e te oganj sa\u017ee\u0107i i ma\u010d potamaniti. Namno\u017ei se kao kukci, namno\u017ei se kao skakavci;"
                },
                "16": {
                    "verse_nr": "16",
                    "verse": "[16a] umno\u017ei svoje trgovce da ih bude vi\u0161e nego zvijezda na nebu,"
                },
                "17": {
                    "verse_nr": "17",
                    "verse": "[17a] tvoje posade neka bude kao skakavaca, a tvojih pisara kao kobilica. Borave po zidovima kad je hladan dan. Sunce grane: [16b] kukci razvijaju krila\u0161ca i lete, [17b] i odlaze tko zna kamo."
                },
                "18": {
                    "verse_nr": "18",
                    "verse": "Jao! Kako su zaspali tvoji pastiri, kralju asirski? Tvoji izabrani vojnici drijemaju, narod se tvoj raspr\u0161io po gorama, nitko ga vi\u0161e ne mo\u017ee sakupiti."
                },
                "19": {
                    "verse_nr": "19",
                    "verse": "Tvojoj rani nema lijeka! Neizlje\u010diva je tvoja ozljeda. Svi koji to saznaju plje\u0161\u0107u tvojoj razvalini. Tko nije bez sanka i prestanka osje\u0107ao na sebi tvoju okrutnost?"
                }
            }
        }
    }
}