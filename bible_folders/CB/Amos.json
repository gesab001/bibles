{
    "version": "CB",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Rije\u010di Amosa, pastira iz Tekoe. Njegova vi\u0111enja o Izraelu u doba judejskoga kralja Uzije i Jeroboama, sina Joa\u0161a, izraelskoga kralja, dvije godine prije potresa."
                },
                "2": {
                    "verse_nr": "2",
                    "verse": "Veli on: \u201cJahve grmi sa Siona, iz Jeruzalema glas mu se ori; sto\u010darski pa\u0161njaci tu\u017ee i su\u0161i se vrh Karmela.\u201d"
                },
                "3": {
                    "verse_nr": "3",
                    "verse": "Ovako govori Jahve: \u201cZa tri zlo\u010dina Damaska, za \u010detiri zlo\u010dina, odluka je neopoziva: jer su vrhli Gilead cijepom \u017eeljeznim,"
                },
                "4": {
                    "verse_nr": "4",
                    "verse": "pustit \u0107u oganj na dom Hazaelov da sa\u017ee\u017ee Ben-Hadadove dvorce;"
                },
                "5": {
                    "verse_nr": "5",
                    "verse": "polomit \u0107u zasune Damaska, istrijebiti \u017eivalj Bikat Avena i \u017eezlono\u0161u iz Bet Edena; narod \u0107e aramski u ropstvo u Kir,\u201d veli Jahve Gospod."
                },
                "6": {
                    "verse_nr": "6",
                    "verse": "Ovako govori Jahve: \u201cZa tri zlo\u010dina Gaze, za \u010detiri zlo\u010dina, odluka je neopoziva: jer odvedo\u0161e sve u izgnanstvo i Edomu predado\u0161e,"
                },
                "7": {
                    "verse_nr": "7",
                    "verse": "pustit \u0107u oganj na zidine Gaze da dvorce joj sa\u017ee\u017ee."
                },
                "8": {
                    "verse_nr": "8",
                    "verse": "Istrijebit \u0107u \u017eitelje a\u0161dodske i \u017eezlono\u0161u iz A\u0161kelona. Pru\u017eit \u0107u ruku na Ekron da ostatak filistejski pogine,\u201d veli Jahve Gospod."
                },
                "9": {
                    "verse_nr": "9",
                    "verse": "Ovako govori Jahve: \u201cZa tri zlo\u010dina Tira, za \u010detiri zlo\u010dina, odluka je neopoziva: jer predade sve izgnanike Edomu i nisu se sjetili bratskog saveza,"
                },
                "10": {
                    "verse_nr": "10",
                    "verse": "pustit \u0107u oganj na zidove Tira da sa\u017ee\u017ee njihove dvorce.\u201d"
                },
                "11": {
                    "verse_nr": "11",
                    "verse": "Ovako govori Jahve: \u201cZa tri zlo\u010dina Edoma, za \u010detiri zlo\u010dina, odluka je neopoziva: jer gonja\u0161e brata ma\u010dem prigu\u0161uju\u0107' samilost svoju, jer gnjev svoj potpiriva\u0161e jednako, jer potica\u0161e bijes svoj,"
                },
                "12": {
                    "verse_nr": "12",
                    "verse": "pustit \u0107u oganj na Teman da sa\u017ee\u017ee dvorce u Bosri.\u201d"
                },
                "13": {
                    "verse_nr": "13",
                    "verse": "Ovako govori Jahve: \u201cZa tri zlo\u010dina Amonovih sinova, za \u010detiri zlo\u010dina, odluka je neopoziva: jer parahu trudnice gileadske da ra\u0161ire granice svoje,"
                },
                "14": {
                    "verse_nr": "14",
                    "verse": "potpalit \u0107u oganj na zidinama Rabe da dvorce joj sa\u017ee\u017ee, s bojnom grajom u dan rata, s burama u dan vihora,"
                },
                "15": {
                    "verse_nr": "15",
                    "verse": "a kralj \u0107e im oti\u0107' u izgnanstvo, on i knezovi njegovi s njime,\u201d veli Jahve Gospod."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ovako govori Jahve: \u201cZa tri zlo\u010dina Moaba, za \u010detiri zlo\u010dina, odluka je neopoziva: jer kosti edomskoga kralja spali\u0161e u vapno,"
                },
                "2": {
                    "verse_nr": "2",
                    "verse": "pustit \u0107u oganj na Moab da dvorce kerijotske sa\u017ee\u017ee, a Moab \u0107e umrijet u mete\u017eu, s bojnom grajom i sa zvukom trube;"
                },
                "3": {
                    "verse_nr": "3",
                    "verse": "oborit \u0107u suca u njemu i poklati sve knezove s njime,\u201d veli Jahve Gospod."
                },
                "4": {
                    "verse_nr": "4",
                    "verse": "Ovako govori Jahve: \u201cZa tri zlo\u010dina Judina, za \u010detiri zlo\u010dina, odluka je neopoziva: jer odbaci\u0161e Zakon Jahvin i njegovih se odredaba ne dr\u017eahu; zavedo\u0161e ih la\u017eni bozi za kojima i\u0111ahu o\u010devi njihovi,"
                },
                "5": {
                    "verse_nr": "5",
                    "verse": "pustit \u0107u oganj na Judu, da sa\u017ee\u017ee dvorce jeruzalemske.\u201d"
                },
                "6": {
                    "verse_nr": "6",
                    "verse": "Ovako govori Jahve: \u201cZa tri zlo\u010dina Izraela, za \u010detiri zlo\u010dina, odluka je neopoziva: jer prodavahu pravednika za srebro i nevoljnika za sandale;"
                },
                "7": {
                    "verse_nr": "7",
                    "verse": "jer gaze po glavi siromahu i sirotinju na zlo vode; sin i otac k istoj djevojci idu da oskvrnu moje sveto ime;"
                },
                "8": {
                    "verse_nr": "8",
                    "verse": "i na haljinama u zalog uzetima le\u017ee kraj svakoga \u017ertvenika; i piju vino oglobljenih u Domu Boga svojega."
                },
                "9": {
                    "verse_nr": "9",
                    "verse": "Ja pred njima istrijebih Amorejce visoke k'o cedar, jake poput hra\u0161\u0107a, ja uni\u0161tih i plod na njima i korijen pod njima."
                },
                "10": {
                    "verse_nr": "10",
                    "verse": "Ja vas izvedoh iz zemlje egipatske i \u010detrdeset vas godina vodih po pustinji da zaposjednete zemlju amorejsku."
                },
                "11": {
                    "verse_nr": "11",
                    "verse": "Ja podigoh proroke izme\u0111' va\u0161ih sinova i nazirejce me\u0111u va\u0161im mladi\u0107ima. Nije li tako, sinovi Izraelovi? - rije\u010d je Jahvina."
                },
                "12": {
                    "verse_nr": "12",
                    "verse": "Al' vi nagnaste nazirejce da vino piju, a prorocima zapovjediste: 'Ne prorokujte!'"
                },
                "13": {
                    "verse_nr": "13",
                    "verse": "Gle, ja vas prignje\u010dujem o tlo pod vama, k'o \u0161to vr\u0161alice gnje\u010de klasje;"
                },
                "14": {
                    "verse_nr": "14",
                    "verse": "ne\u0107e biti bijega brzu, jaka ne\u0107e u\u010dvrstiti snaga, junak se ne\u0107e spasiti,"
                },
                "15": {
                    "verse_nr": "15",
                    "verse": "strijelac se ne\u0107e odr\u017eati, hitri trka\u010d pobje\u0107' ne\u0107e, nit' \u0107e jaha\u010d uma\u0107i,"
                },
                "16": {
                    "verse_nr": "16",
                    "verse": "najsr\u010daniji \u0107e ratnici bje\u017eat' nagi onog dana\u201d - rije\u010d je Jahvina."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Po\u010dujte, sinovi Izraelovi, ovu rije\u010d koju Jahve zbori protiv vas, protiv svakoga roda \u0161to ga izvedoh iz zemlje egipatske:"
                },
                "2": {
                    "verse_nr": "2",
                    "verse": "\u201cMe\u0111u svim plemenima zemaljskim samo vas poznah, zato \u0107u vas kazniti za sve grijehe va\u0161e.\u201d"
                },
                "3": {
                    "verse_nr": "3",
                    "verse": "Idu li dvojica zajedno da se ne dogovore?"
                },
                "4": {
                    "verse_nr": "4",
                    "verse": "Ri\u010de li lav u \u0161umi ako plijena nema? Re\u017ei li lavi\u0107 u brlogu ako ni\u0161ta ne ulovi?"
                },
                "5": {
                    "verse_nr": "5",
                    "verse": "Pada l' ptica na zemlju ako na njoj zamke nema? Di\u017ee li se mre\u017ea sa zemlje ako se ni\u0161ta ne uhvati?"
                },
                "6": {
                    "verse_nr": "6",
                    "verse": "Trubi li truba po gradu da se narod ne uzbuni? Ho\u0107e li kob pogoditi grad ako je Jahve ne po\u0161alje?"
                },
                "7": {
                    "verse_nr": "7",
                    "verse": "Ni\u0161ta ne \u010dini Jahve Gospod a da osnove svoje ne otkrije slugama svojim prorocima."
                },
                "8": {
                    "verse_nr": "8",
                    "verse": "Lav ri\u010de: tko da se ne prestravi? Gospod Jahve govori: tko da ne prorokuje?"
                },
                "9": {
                    "verse_nr": "9",
                    "verse": "Proglasite ovo po dvorcima asirskim i po dvorcima u zemlji egipatskoj; recite: \u201cSkupite se na planini Samarije, pogledajte velik nered u njoj i tla\u010denje posred nje.\u201d"
                },
                "10": {
                    "verse_nr": "10",
                    "verse": "Jer ne znaju \u010diniti pravo - rije\u010d je Jahvina - u dvorcima gomilaju nasilje i tla\u010denje."
                },
                "11": {
                    "verse_nr": "11",
                    "verse": "Stog ovako govori Jahve Gospod: \u201cNeprijatelj \u0107e opkoliti zemlju, utvrde \u0107e tvoje razvaliti, tvoje dvorce oplijeniti.\u201d"
                },
                "12": {
                    "verse_nr": "12",
                    "verse": "Ovako govori Jahve: \u201cKao kad pastir istrgne dvije golijeni ili komadi\u0107 uha iz lavljih ralja, tako \u0107e se istrgnuti sinovi Izraelovi koji sjede u Samariji na rubu po\u010divaljke i na divanima.\u201d"
                },
                "13": {
                    "verse_nr": "13",
                    "verse": "\u010cujte i posvjedo\u010dite protiv doma Jakovljeva - rije\u010d je Jahve Gospoda, Boga nad Vojskama:"
                },
                "14": {
                    "verse_nr": "14",
                    "verse": "\u201cOnoga dana kad kaznim Izraela za zlo\u010dine, kaznit \u0107u i \u017ertvenike betelske; \u017ertveni\u010dki \u0107e se rozi odlomiti i na tlo popadati."
                },
                "15": {
                    "verse_nr": "15",
                    "verse": "Razorit \u0107u zimsku ku\u0107u i ljetnu ku\u0107u, propast \u0107e ku\u0107e bjelokosne. Mnogih \u0107e ku\u0107a nestati\u201d - rije\u010d je Jahvina."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Po\u010dujte ovu rije\u010d, krave ba\u0161anske, \u0161to boravite na samarijskoj gori, tla\u010dite potrebite, ugnjetavate siromahe, govorite mu\u017eevima: \u201cDonesi da pijemo!\u201d"
                },
                "2": {
                    "verse_nr": "2",
                    "verse": "Zakle se Jahve Gospod sveto\u0161\u0107u svojom: \u201cDolaze vam, evo, dani kad \u0107e vas izvla\u010diti kukama, a posljednju od vas ostima."
                },
                "3": {
                    "verse_nr": "3",
                    "verse": "Kroz pukotine \u0107ete izlaziti, ne obziru\u0107' se nikamo, i biti ba\u010dene prema Hermonu\u201d - rije\u010d je Jahvina."
                },
                "4": {
                    "verse_nr": "4",
                    "verse": "\u201cIdite samo u Betel i grije\u0161ite, u Gilgal i mno\u017eite grijehe svoje! Prinosite svakog jutra \u017ertve, i desetine svaki tre\u0107i dan."
                },
                "5": {
                    "verse_nr": "5",
                    "verse": "Palite tijesto uskislo na \u017ertvu zahvalnicu, oglasite \u017ertve dragovoljne, razglasite ih, jer to volite, sinovi Izraelovi\u201d - rije\u010d je Jahve Gospoda."
                },
                "6": {
                    "verse_nr": "6",
                    "verse": "\u201cZato dadoh da vam zubi \u010disti ostanu u svim gradovima va\u0161im, ostavih vas bez kruha u svim selima va\u0161im; pa ipak se ne obratiste k meni\u201d - rije\u010d je Jahvina."
                },
                "7": {
                    "verse_nr": "7",
                    "verse": "\u201cUskratih vam i ki\u0161u tri mjeseca prije \u017eetve; pustih da ki\u0161i na jedan grad, al' ne i na drugi; jedno bi se polje nakvasilo, a drugo bi se - na koje ne pustih ki\u0161e - sasu\u0161ilo."
                },
                "8": {
                    "verse_nr": "8",
                    "verse": "Dva-tri grada lutahu tako u tre\u0107i da piju vode, ali se ne mogo\u0161e napiti, pa ipak se ne obratiste k meni\u201d - rije\u010d je Jahvina."
                },
                "9": {
                    "verse_nr": "9",
                    "verse": "\u201cUdarah vas snije\u0107u i medljikom, sasu\u0161ih vam vrtove i vinograde, pro\u017edrije\u0161e vam skakavci smokve i masline, pa ipak se ne obratiste k meni\u201d - rije\u010d je Jahvina."
                },
                "10": {
                    "verse_nr": "10",
                    "verse": "\u201cPoslah na vas kugu poput kuge egipatske; mladi\u0107e va\u0161e poklah ma\u010dem, a konji vam bjehu k'o plijen odvedeni; napunih vam nosnice smradom iz tabora va\u0161ega, pa ipak se ne obratiste k meni\u201d - rije\u010d je Jahvina."
                },
                "11": {
                    "verse_nr": "11",
                    "verse": "\u201cObarah vas k'o \u0161to Bog obori Sodomu i Gomoru, bijaste k'o glavnja iz ognja istrgnuta, pa ipak se ne obratiste k meni\u201d - rije\u010d je Jahvina."
                },
                "12": {
                    "verse_nr": "12",
                    "verse": "\u201cStog \u0107u, Izraele, ovako s tobom postupiti, i jer \u0107u tako s tobom postupiti, pripravi se, Izraele, da susretne\u0161 Boga svoga!\u201d"
                },
                "13": {
                    "verse_nr": "13",
                    "verse": "Jer, gle, on sazda planine i stvori vjetar, otkriva \u010dovjeku misao svoju, on tvori zoru i mrak, i penje se na vrh visova zemaljskih, Jahve, Bog nad Vojskama, njegovo je ime."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Po\u010dujte ovu rije\u010d \u0161to je iznosim protiv vas, naricaljku, dome Izraelov:"
                },
                "2": {
                    "verse_nr": "2",
                    "verse": "Pade i vi\u0161e ne\u0107e ustati djevica izraelska. Na tlu svojem ona le\u017ei, nikog da je digne."
                },
                "3": {
                    "verse_nr": "3",
                    "verse": "Jer ovako govori Jahve Gospod domu Izraelovu: u gradu iz kojeg izla\u017ea\u0161e tisu\u0107a, ostat \u0107e stotina, iz kojeg izla\u017ea\u0161e stotina, ostat \u0107e ih deset."
                },
                "4": {
                    "verse_nr": "4",
                    "verse": "Jer ovako govori Jahve domu Izraelovu: \u201cTra\u017eite i \u017eivjet \u0107ete."
                },
                "5": {
                    "verse_nr": "5",
                    "verse": "Ne tra\u017eite Betela, ne idite u Gilgal, ne putujte u Beer \u0160ebu, jer \u0107e Gilgal bit odveden u izgnanstvo, a Betel \u0107e se prometnuti u ni\u0161ta."
                },
                "6": {
                    "verse_nr": "6",
                    "verse": "Tra\u017eite Jahvu i \u017eivjet \u0107ete, il' \u0107e ko' oganj zahvatiti ku\u0107u Josipovu i sa\u017ee\u0107' je, a u Betelu nikog da plamen ugasi.\u201d"
                },
                "7": {
                    "verse_nr": "7",
                    "verse": "Jao onima koji pravdu pretvaraju u pelin, u prah bacaju po\u0161tenje!"
                },
                "8": {
                    "verse_nr": "8",
                    "verse": "On napravi Vla\u0161i\u0107e i \u0160tapce, on obr\u0107e mrak u zoru, a dan u najglu\u0161u no\u0107. On saziva morske vode i valja ih preko lica zemlje. Jahve mu je ime."
                },
                "9": {
                    "verse_nr": "9",
                    "verse": "Nenadano \u0161alje pusto\u0161 na tvr\u0111avu i utvrdi propast nosi."
                },
                "10": {
                    "verse_nr": "10",
                    "verse": "Mrze \u010dovjeka \u0161to na vratima pravdu dijeli i grde onog \u0161to zbori po\u0161teno."
                },
                "11": {
                    "verse_nr": "11",
                    "verse": "Stoga, jer gazite siromaha, di\u017eu\u0107i od njega porez u \u017eitu - u ku\u0107ama \u0161to ih sazdaste od tesanika nikad \u017eivjet' ne\u0107ete; iz ljupkih vinograda \u0161to ih posadiste nikad ne\u0107ete piti vina."
                },
                "12": {
                    "verse_nr": "12",
                    "verse": "Jer znam mnoge va\u0161e zlo\u010dine, i va\u0161e grijehe pregoleme: tla\u010dite pravednika i primate mito, odbijaju\u0107' siromaha na gradskim vratima."
                },
                "13": {
                    "verse_nr": "13",
                    "verse": "Mudrac \u0161uti u ovo vrijeme, jer vremena su tako zla."
                },
                "14": {
                    "verse_nr": "14",
                    "verse": "Tra\u017eite dobro, a ne zlo, da biste \u017eivjeli, i da Jahve, Bog nad Vojskama, odista s vama bude kao \u0161to velite da jest."
                },
                "15": {
                    "verse_nr": "15",
                    "verse": "Mrzite zlo, ljubite dobro, dr\u017eite pravicu na gradskim vratima, pa \u0107e se mo\u017eda Jahve, Bog nad Vojskama, smilovat' ostatku Josipovu."
                },
                "16": {
                    "verse_nr": "16",
                    "verse": "Stog ovako govori Jahve, Bog nad Vojskama, Gospod: \u201cNa svakom \u0107e trgu biti kuknjava, po svim \u0107e ulicama zapomagati: 'Jao! Jao!' Te\u017eake \u0107e sazvat' da jau\u010du, narika\u010de da nari\u010du,"
                },
                "17": {
                    "verse_nr": "17",
                    "verse": "bit \u0107e jauk u svakom vinogradu, jer \u0107u pro\u0107i posred tebe\u201d - veli Jahve."
                },
                "18": {
                    "verse_nr": "18",
                    "verse": "\u201cJao vama \u0161to \u017eudite za danom Jahvinim! \u0160to \u0107e vam biti dan Jahvin? Tama, a ne svjetlost."
                },
                "19": {
                    "verse_nr": "19",
                    "verse": "Bit \u0107e vam k'o onom \u0161to ute\u010de lavljim raljama, a sretne ga medvjed; koji u\u0111e u ku\u0107u i stavi ruku na zid, a ujede ga zmija."
                },
                "20": {
                    "verse_nr": "20",
                    "verse": "Ne\u0107e li dan Jahvin biti tama, a ne svjetlost? Mrklina, a ne sun\u010dan sjaj?"
                },
                "21": {
                    "verse_nr": "21",
                    "verse": "Mrzim i prezirem va\u0161e blagdane i nisu mi mile va\u0161e sve\u010danosti."
                },
                "22": {
                    "verse_nr": "22",
                    "verse": "Paljenice kad mi prinosite, prinosnice mi va\u0161e nisu mile, na pri\u010desnice se od ugojenih telaca va\u0161ih i ne osvr\u0107em."
                },
                "23": {
                    "verse_nr": "23",
                    "verse": "Uklonite od mene dreku svojih pjesama, ne\u0107u da slu\u0161am zvuke va\u0161ih harfa."
                },
                "24": {
                    "verse_nr": "24",
                    "verse": "Pravda nek' pote\u010de kao voda i pravica k'o bujica silna."
                },
                "25": {
                    "verse_nr": "25",
                    "verse": "Prinosiste li mi \u017ertve i prinos u pustinji \u010detrdeset godina, dome Izraelov?"
                },
                "26": {
                    "verse_nr": "26",
                    "verse": "Nosit \u0107ete Sikuta, svoga kralja, i Kevana, boga svoga, likove \u0161to ih sebi napraviste,"
                },
                "27": {
                    "verse_nr": "27",
                    "verse": "dok vas budem odvodio onkraj Damaska,\u201d govori Jahve - Bog nad Vojskama njemu je ime."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Jao bezbri\u017enima na Sionu i spokojnima na samarijskoj gori, nazvanima \u201cprvina naroda\u201d, kojima se obra\u0107a dom Izraelov."
                },
                "2": {
                    "verse_nr": "2",
                    "verse": "Krenite u Kalnu i vidite, idite odande u Veliki Hamat, si\u0111ite u Gat filistejski. Jeste li bolji od tih kraljevstava? Je li im podru\u010dje ve\u0107e od va\u0161ega?"
                },
                "3": {
                    "verse_nr": "3",
                    "verse": "Mislite: daleko je kobni dan, a primi\u010dete vlast nasilja."
                },
                "4": {
                    "verse_nr": "4",
                    "verse": "Le\u017ee\u0107i na bjelokosnim posteljama, na po\u010divaljkama izvaljeni, jedu janjad iz stada i telad iz staje;"
                },
                "5": {
                    "verse_nr": "5",
                    "verse": "deru se uza zvuk harfe, izumljuju glazbala k'o David,"
                },
                "6": {
                    "verse_nr": "6",
                    "verse": "piju vino iz vr\u010deva i ma\u017eu se najfinijim uljem, al' za slom Josipov ne mare."
                },
                "7": {
                    "verse_nr": "7",
                    "verse": "Stog \u0107e prvi sad biti prognani; umuknut \u0107e veselje rasko\u0161nika."
                },
                "8": {
                    "verse_nr": "8",
                    "verse": "Zakle se Gospod Jahve samim sobom - rije\u010d je Jahve, Boga nad Vojskama: \u201cGnu\u0161am se oholosti Jakovljeve i mrzim dvorce njegove, predat \u0107u grad i sve u njemu.\u201d"
                },
                "9": {
                    "verse_nr": "9",
                    "verse": "Ako i deset ljudi ostane u jednoj ku\u0107i, umrijet \u0107e."
                },
                "10": {
                    "verse_nr": "10",
                    "verse": "Ro\u0111ak \u0107e i spaljiva\u010d prionuti da iznesu kosti iz ku\u0107e; ako bi tko upitao onog u kutu ku\u0107e: \u201cJe li jo\u0161 tko ostao s tobom?\u201d on \u0107e odvratiti: \u201cNe! Pst! Jahvino se ime ne smije spomenuti.\u201d"
                },
                "11": {
                    "verse_nr": "11",
                    "verse": "Jer, gle, Jahve zapovjedi, i velika se ku\u0107a ru\u0161i u komade, mala se ku\u0107a ori u komadi\u0107e."
                },
                "12": {
                    "verse_nr": "12",
                    "verse": "Jure li konji po litici, ore li se more volovima, da vi pretvarate pravdu u otrov a plod pravednosti u pelin?"
                },
                "13": {
                    "verse_nr": "13",
                    "verse": "Vi se radujete Lo Dabaru kad velite: \u201cNismo li svojom snagom zauzeli Karnajim?\u201d"
                },
                "14": {
                    "verse_nr": "14",
                    "verse": "\u201cHa, evo, dome Izraelov, di\u017eem na te - rije\u010d je Jahve, Boga nad Vojskama - narod \u0161to \u0107e vas tla\u010diti od Ulaza hamatskoga do Pustinjskog potoka.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Evo \u0161to mi pokaza Jahve Gospod: gle, sazda skakavce kad otava po\u010de nicati, otava nakon kraljevske kosidbe."
                },
                "2": {
                    "verse_nr": "2",
                    "verse": "Kad izjedo\u0161e sav zemaljski usjev, rekoh: \u201cJahve Gospode, oprosti, molim te! Kako \u0107e Jakov pre\u017eivjeti onako malen?\u201d"
                },
                "3": {
                    "verse_nr": "3",
                    "verse": "I Jahve se stoga pokaja: \u201cNe\u0107e biti\u201d, re\u010de Jahve."
                },
                "4": {
                    "verse_nr": "4",
                    "verse": "Evo \u0161to mi pokaza Jahve Gospod: Gle, Jahve Gospod pozva oganj da ka\u017enjava; ve\u0107 pro\u017edrije veliki Bezdan i uprav po\u010de gutati polje."
                },
                "5": {
                    "verse_nr": "5",
                    "verse": "A ja \u0107u: \u201cStani, Jahve Gospode, molim te! Kako \u0107e Jakov pre\u017eivjeti onako malen?\u201d"
                },
                "6": {
                    "verse_nr": "6",
                    "verse": "I Jahve se stog pokaja: \u201cNi ovoga ne\u0107e biti\u201d, re\u010de Jahve Gospod."
                },
                "7": {
                    "verse_nr": "7",
                    "verse": "Evo \u0161to mi Jahve Gospod pokaza: gle, \u010dovjek stoji na zidu, u ruci mu visak."
                },
                "8": {
                    "verse_nr": "8",
                    "verse": "\u201c\u0160to vidi\u0161, Amose?\u201d - upita me Jahve. \u201cVisak\u201d, rekoh. Tada Gospod re\u010de: \u201cEvo, izmjerit \u0107u viskom svoj narod izraelski; ne\u0107u ga vi\u0161e \u0161tedjeti."
                },
                "9": {
                    "verse_nr": "9",
                    "verse": "Razorit \u0107e se uzvi\u0161ice Izakove, opustjeti sveti\u0161ta izraelska, i s ma\u010dem \u0107u ustati na ku\u0107u Jeroboamovu.\u201d"
                },
                "10": {
                    "verse_nr": "10",
                    "verse": "Amasja, sve\u0107enik betelski, poru\u010di izraelskom kralju Jeroboamu: \u201cAmos se urotio protiv tebe usred doma Izraelova; zemlja ne mo\u017ee vi\u0161e podnijeti njegovih rije\u010di."
                },
                "11": {
                    "verse_nr": "11",
                    "verse": "Jer ovako on govori: 'Jeroboam \u0107e poginuti od ma\u010da, a Izrael \u0107e iz svoje zemlje u izgnanstvo.'\u201d"
                },
                "12": {
                    "verse_nr": "12",
                    "verse": "Amasja re\u010de Amosu: \u201cOdlazi, vidio\u010de! Bje\u017ei u zemlju Judinu, ondje jedi kruh i ondje prorokuj!"
                },
                "13": {
                    "verse_nr": "13",
                    "verse": "Ali u Betelu da vi\u0161e nisi prorokovao, jer ovo je kraljevsko sveti\u0161te, kraljevski hram.\u201d"
                },
                "14": {
                    "verse_nr": "14",
                    "verse": "\u201cNisam bio prorok ni proro\u010dki sin\u201d - odgovori Amos Amasji - \u201cbio sam sto\u010dar i gajio sam divlje smokve:"
                },
                "15": {
                    "verse_nr": "15",
                    "verse": "ali me Jahve uze od stada i Jahve mi re\u010de: 'Idi, prorokuj mojemu narodu Izraelu.'"
                },
                "16": {
                    "verse_nr": "16",
                    "verse": "Sada \u010duj rije\u010d Jahvinu. Ti veli\u0161: 'Ne prorokuj protiv Izraela, ne prori\u010di protiv doma Izakova.'"
                },
                "17": {
                    "verse_nr": "17",
                    "verse": "Zato ovako govori Jahve: 'Tvoja \u0107e \u017eena bludni\u010dit' po gradu, sinovi tvoji i k\u0107eri od ma\u010da \u0107e pasti, tvoja \u0107e se zemlja u\u017eetom razdijeliti, a ti \u0107e\u0161 umrijeti na ne\u010distu tlu, i Izrael \u0107e oti\u0107i u izgnanstvo iz svoje zemlje.'\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Evo \u0161to mi pokaza Jahve Gospod: gle, kotarica zrela ploda:"
                },
                "2": {
                    "verse_nr": "2",
                    "verse": "\u201c\u0160to vidi\u0161, Amose?\u201d - upita me. \u201cKotaricu zrela ploda\u201d, rekoh. Tada mi Jahve re\u010de: \u201cMoj narod izraelski dozreo je za propast; ne\u0107u ga vi\u0161e \u0161tedjeti."
                },
                "3": {
                    "verse_nr": "3",
                    "verse": "I hramske \u0107e pjeva\u010dice jaukati toga dana - rije\u010d je Jahve Gospoda - bit \u0107e mno\u0161tvo trupla, svuda \u0107e se bacati.\u201d"
                },
                "4": {
                    "verse_nr": "4",
                    "verse": "Slu\u0161ajte ovo, vi \u0161to gazite potrebnika i satirete uboge u zemlji!"
                },
                "5": {
                    "verse_nr": "5",
                    "verse": "Ka\u017eete: \u201cKad li \u0107e mla\u0111ak pro\u0107i, da prodamo \u017eito, i subota, da tr\u017eimo p\u0161enicu. Smanjuju\u0107' efu, pove\u0107avaju\u0107i \u0161ekel, da varamo krivim mjerama:"
                },
                "6": {
                    "verse_nr": "6",
                    "verse": "da kupimo siromaha za novac, potrebita za sandale, i da prodajemo otra\u017eak od \u017eita."
                },
                "7": {
                    "verse_nr": "7",
                    "verse": "Zakle se Jahve Ponosom Jakovljevim: \u201cDovijeka ne\u0107u zaboraviti nijednoga va\u0161eg djela.\u201d"
                },
                "8": {
                    "verse_nr": "8",
                    "verse": "Ne\u0107e l' se od toga zemlja potresti, protu\u017eiti svi njeni stanovnici, ne\u0107e li se sva podi\u0107i kao Nil, spustiti kao Rijeka egipatska?"
                },
                "9": {
                    "verse_nr": "9",
                    "verse": "\u201cToga \u0107u dana - rije\u010d je Jahve Gospoda - u\u010diniti da sunce zapadne u podne, i pomra\u010dit \u0107u zemlju u po bijela dana."
                },
                "10": {
                    "verse_nr": "10",
                    "verse": "Okrenut \u0107u svetkovine va\u0161e u kuknjavu i sve va\u0161e pjevanje u tu\u017ealjku; obu\u0107i \u0107u u kostrijet svako bedro, o\u0107elavit \u0107u svaku glavu. Bit \u0107e kao kad se tu\u017ei za jedincem, i \u0161to ostane, bit \u0107e kao dan gor\u010dine.\u201d"
                },
                "11": {
                    "verse_nr": "11",
                    "verse": "\u201cEvo, dani dolaze - rije\u010d je Jahve Gospoda - kad \u0107u poslati glad na zemlju, ne glad kruha ni \u017ee\u0111 vode, ve\u0107 slu\u0161anja rije\u010di Jahvine."
                },
                "12": {
                    "verse_nr": "12",
                    "verse": "Tumarat \u0107e od mora do mora, od sjevera do istoka potucati se i\u0161tu\u0107i rije\u010d Jahvinu, ali je ne\u0107e na\u0107i."
                },
                "13": {
                    "verse_nr": "13",
                    "verse": "U onaj \u0107e dan obamirati od \u017ee\u0111i lijepe djevojke i mladi\u0107i."
                },
                "14": {
                    "verse_nr": "14",
                    "verse": "Koji se kunu Grijehom samarijskim i zaklinju se: 'Tako \u017eiv bio bog tvoj, Dane!' i: 'Tako \u017eiv bio Ljubimac tvoj, Beer \u0160ebo!' oni \u0107e pasti i nikad ustati ne\u0107e.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Vidjeh Gospoda gdje stoji kraj \u017ertvenika i govori: \u201cUdari u glavice stupova, neka se pragovi zatresu! Svima \u0107u satrti glave, \u0161to ostane, pod ma\u010d \u0107u udariti. Nijedan ne\u0107e ute\u0107i, nitko se ne\u0107e spasiti."
                },
                "2": {
                    "verse_nr": "2",
                    "verse": "Zariju li se i u Podzemlje, i\u0161\u010dupat \u0107e ih ruka moja. Popnu li se i na nebo, odande \u0107u ih skinuti."
                },
                "3": {
                    "verse_nr": "3",
                    "verse": "Ako se sakriju i navrh Karmela, na\u0107i \u0107u ih i pohvatati. Ako se od mog pogleda na dno morsko skriju, zapovjedit \u0107u Zmaju da ih pro\u017edre."
                },
                "4": {
                    "verse_nr": "4",
                    "verse": "Ako i u izgnanstvo odu pred neprijateljem, naredit \u0107u ma\u010du da ih sasije\u010de; upravit \u0107u o\u010di na njih, ali na nesre\u0107u, ne na dobro.\u201d"
                },
                "5": {
                    "verse_nr": "5",
                    "verse": "Jahve, Gospod nad Vojskama... on dodirne zemlju i ona se potrese, svi joj stanovnici protu\u017ee; di\u017ee se sva poput Nila i spu\u0161ta k'o Rijeka egipatska."
                },
                "6": {
                    "verse_nr": "6",
                    "verse": "On sazda sebi prijesto na nebesima, i svod svoj na zemlji osnova; on poziva morske vode i lijeva ih zemlji preko lica - Jahve mu je ime."
                },
                "7": {
                    "verse_nr": "7",
                    "verse": "\u201cSinovi Izraelovi, niste li za me kao i Ku\u0161ani\u201d - rije\u010d je Jahvina. \u201cNe izvedoh li ja Izraela iz zemlje egipatske, kao Filistejce iz Kaftora i Aramejce iz Kira?\u201d"
                },
                "8": {
                    "verse_nr": "8",
                    "verse": "Gle, o\u010di Jahve Gospoda uprte su na gre\u0161no kraljevstvo, izbrisat \u0107e ga s lica zemlje. \u201cIpak ne\u0107u sasvim zatrti dom Jakovljev\u201d - rije\u010d je Jahvina."
                },
                "9": {
                    "verse_nr": "9",
                    "verse": "\u201cJer, gle, zapovijed \u0107u dati i rastresti dom Izraelov me\u0111u sve narode, k'o \u0161to se trese \u017eito u re\u0161etu, da ni zrnce na zemlju ne padne."
                },
                "10": {
                    "verse_nr": "10",
                    "verse": "Svi gre\u0161nici naroda moga od ma\u010da \u0107e pasti, svi koji ka\u017eu: 'Nije blizu i ne\u0107e nas sti\u0107i nesre\u0107a.'\u201d"
                },
                "11": {
                    "verse_nr": "11",
                    "verse": "\u201cU dan \u0107u onaj podi\u0107i raspalu kolibu Davidovu, zatvorit' joj pukotine, popraviti mjesta ru\u0161evna, opet je sazidati k'o u stara vremena,"
                },
                "12": {
                    "verse_nr": "12",
                    "verse": "da osvoje ostatak Edoma i svih naroda nad kojima je zazvano ime moje\u201d - rije\u010d je Jahve Gospoda, tvorca svega toga."
                },
                "13": {
                    "verse_nr": "13",
                    "verse": "\u201cEvo dolaze dani - rije\u010d je Jahvina - kada \u0107e ora\u010d stizat' \u017eeteoca, mastilac gro\u017e\u0111a sija\u010da, kad \u0107e planine procuriti mladim vinom i svi se bregovi prelijevati njime."
                },
                "14": {
                    "verse_nr": "14",
                    "verse": "Okrenut \u0107u sudbinu naroda moga Izraela: obnovit \u0107e gradove sru\u0161ene i \u017eivjeti u njima, saditi vinograde i vino im piti, zasaditi vrtove i jesti njihov rod."
                },
                "15": {
                    "verse_nr": "15",
                    "verse": "Posadit \u0107u ih u zemlju njihovu i nikad se vi\u0161e ne\u0107e i\u0161\u010dupati iz zemlje koju im dadoh\u201d - veli Jahve, Bog tvoj."
                }
            }
        }
    }
}