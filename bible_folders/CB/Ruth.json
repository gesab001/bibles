{
    "version": "CB",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "U ono vrijeme kada su vladali suci nastala glad u zemlji, pa iz Betlehema Judina jedan \u010dovjek ode sa svojom \u017eenom i sa svoja dva sina da se naseli na Moapskim poljanama."
                },
                "2": {
                    "verse_nr": "2",
                    "verse": "Taj se \u010dovjek zvao Elimelek, \u017eena mu Noemi, a dva njegova sina: Mahlon i Kiljon; svi bijahu Efra\u0107ani iz Betlehema Judina. Stigo\u0161e na Moapske poljane i tu se nastani\u0161e."
                },
                "3": {
                    "verse_nr": "3",
                    "verse": "Tada Elimelek, Noemin mu\u017e, umrije, i ona osta sama sa svoja dva sina."
                },
                "4": {
                    "verse_nr": "4",
                    "verse": "Oni se o\u017eeni\u0161e Moapkama; jedna se zvala Orpa, a druga Ruta. I tu proboravi\u0161e deset godina."
                },
                "5": {
                    "verse_nr": "5",
                    "verse": "Onda umrije\u0161e i Mahlon i Kiljon, i tako Noemi osta i bez svoja dva sina i bez svoga mu\u017ea."
                },
                "6": {
                    "verse_nr": "6",
                    "verse": "Tada se ona di\u017ee sa svojim snahama da ode s Moapskih poljana jer je \u010dula na Moapskim poljanama da je Jahve pohodio narod svoj i dao mu kruha."
                },
                "7": {
                    "verse_nr": "7",
                    "verse": "Ode, dakle, ona iz mjesta gdje je \u017eivjela, a s njome i njezine snahe; krenu\u0161e na put da se vrate u zemlju Judinu."
                },
                "8": {
                    "verse_nr": "8",
                    "verse": "Noemi tada re\u010de svojim dvjema snahama: \u201cVratite se svaka domu majke svoje! Neka vam Jahve bude milostiv kao \u0161to vi bijaste pokojnicima i meni."
                },
                "9": {
                    "verse_nr": "9",
                    "verse": "Neka vam Jahve udijeli da obje na\u0111ete mir, svaka u domu svoga mu\u017ea!\u201d I poljubi ih, a one briznu\u0161e u pla\u010d."
                },
                "10": {
                    "verse_nr": "10",
                    "verse": "I reko\u0161e joj: \u201cNe! Mi \u0107emo s tobom, tvome narodu.\u201d"
                },
                "11": {
                    "verse_nr": "11",
                    "verse": "Ali im re\u010de Noemi: \u201cVratite se natrag, k\u0107eri moje! Za\u0161to biste i\u0161le sa mnom? Zar \u0107u jo\u0161 imati sinova u utrobi svojoj da vam budu mu\u017eevi?"
                },
                "12": {
                    "verse_nr": "12",
                    "verse": "Vratite se natrag, k\u0107eri moje, idite samo! Odvi\u0161e sam stara, nisam za udaju. Pa i kad bih rekla: 'Imam nade da se udam jo\u0161 no\u0107as i da rodim sinove' -"
                },
                "13": {
                    "verse_nr": "13",
                    "verse": "zar biste mogle \u010dekati da odrastu i zar biste radi njih ostale neudate? Ne, k\u0107eri moje, tuga bi moja bila ve\u0107a od va\u0161e, jer se ruka Jahvina digla na me.\u201d"
                },
                "14": {
                    "verse_nr": "14",
                    "verse": "One i opet zaplaka\u0161e i zajeca\u0161e. Orpa poljubi svoju svekrvu i vrati se, a Ruta ostade s njom."
                },
                "15": {
                    "verse_nr": "15",
                    "verse": "Noemi joj re\u010de: \u201cEto vidi\u0161, jetrva se tvoja vratila narodu svome i bogu svome: vrati se i ti za jetrvom svojom!\u201d"
                },
                "16": {
                    "verse_nr": "16",
                    "verse": "A Ruta joj odgovori: \u201cNemoj me tjerati da te ostavim i da odem od tebe: jer kamo ti ide\u0161, idem i ja i gdje se ti nastani\u0161, nastanit \u0107u se i ja; tvoj narod moj je narod i tvoj Bog moj je Bog."
                },
                "17": {
                    "verse_nr": "17",
                    "verse": "Gdje ti umre\u0161, umrijet \u0107u i ja, gdje tebe pokopaju, pokopat \u0107e i mene. Neka mi Jahve uzvrati svakim zlom i nevoljom ako me \u0161to drugo, osim smrti, rastavi od tebe.\u201d"
                },
                "18": {
                    "verse_nr": "18",
                    "verse": "Vide\u0107i gdje je tvrdo naumila da ide s njom, prestade je odvra\u0107ati."
                },
                "19": {
                    "verse_nr": "19",
                    "verse": "Tako su zajedno i\u0161le dok ne do\u0111o\u0161e u Betlehem. A kad do\u0111o\u0161e u Betlehem, sav se grad uzbudi zbog njih. \u201cMa je li ovo Noemi?\u201d - pitahu \u017eene."
                },
                "20": {
                    "verse_nr": "20",
                    "verse": "A ona im odgovara\u0161e: \u201cNe zovite me vi\u0161e Noemi nego me zovite Mara; jer me \u0160adaj gor\u010dinom ispunio!"
                },
                "21": {
                    "verse_nr": "21",
                    "verse": "Odavde sam oti\u0161la punih ruku, a sad me Jahve vra\u0107a bez igdje i\u010dega. Za\u0161to me zovete Noemi kad Jahve posvjedo\u010di protiv mene i Svemogu\u0107i me u tugu zavi?\u201d"
                },
                "22": {
                    "verse_nr": "22",
                    "verse": "Tako se vrati Noemi s Rutom Moapkom, snahom svojom, s Moapskih poljana. Stigle su u Betlehem ba\u0161 kad je po\u010dela \u017eetva je\u010dma."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Noemi ima\u0161e ro\u0111aka po mu\u017eu, \u010dovjeka vrlo imu\u0107na, iz porodice Elimelekove: zvao se Boaz."
                },
                "2": {
                    "verse_nr": "2",
                    "verse": "Tada Ruta Moapka re\u010de Noemi: \u201cHtjela bih i\u0107i u polje pabir\u010diti klasje za onim u koga na\u0111em milost.\u201d Ona joj odgovori: \u201cHajde, k\u0107eri moja!\u201d"
                },
                "3": {
                    "verse_nr": "3",
                    "verse": "I ode, do\u0111e u polje te po\u010de pabir\u010diti za \u017eeteocima. A sre\u0107a je dovede u polje koje pripada\u0161e Boazu, iz roda Elimelekova."
                },
                "4": {
                    "verse_nr": "4",
                    "verse": "I gle, do\u0111e Boaz iz Betlehema. \u201cJahve bio s vama!\u201d - pozdravi on \u017eeteoce. A oni mu odgovori\u0161e: \u201cJahve te blagoslovio!\u201d"
                },
                "5": {
                    "verse_nr": "5",
                    "verse": "Boaz \u0107e nato momku koji je nadzirao \u017eeteoce: \u201c\u010cija je ona mlada \u017eena?\u201d"
                },
                "6": {
                    "verse_nr": "6",
                    "verse": "A momak koji bija\u0161e nad \u017eeteocima odgovori: \u201cOno je mlada Moapka \u0161to je do\u0161la prate\u0107i Noemi s Moapskih poljana."
                },
                "7": {
                    "verse_nr": "7",
                    "verse": "Pitala je: 'Smijem li pabir\u010diti i kupiti klasje izme\u0111u snopova za \u017eeteocima?' I do\u0161la je, eto, i ostala od ranog jutra sve dosad; i samo je malo u\u0161la u ku\u0107u.\u201d"
                },
                "8": {
                    "verse_nr": "8",
                    "verse": "Onda Boaz re\u010de Ruti: \u201c\u010cuj me, k\u0107eri moja, ne idi pabir\u010diti u drugoga nego se dr\u017ei mojih njiva i mojih poslenika."
                },
                "9": {
                    "verse_nr": "9",
                    "verse": "Pazi na kojoj njivi oni \u017eanju, pa idi za njima. A naredio sam momcima da te nitko ne dira. Kad o\u017eedni\u0161, idi k posudama i pij \u0161to moje sluge zahitaju.\u201d"
                },
                "10": {
                    "verse_nr": "10",
                    "verse": "Ona tada pade ni\u010dice, pokloni se do zemlje i re\u010de: \u201c\u010cime sam stekla toliku milost u o\u010dima tvojim da mi posve\u0107uje\u0161 pa\u017enju kad sam tu\u0111inka?\u201d"
                },
                "11": {
                    "verse_nr": "11",
                    "verse": "Boaz joj odgovori: \u201c\u010cuo sam \u0161to si sve u\u010dinila za svoju svekrvu poslije smrti svoga mu\u017ea; kako si ostavila oca svoga, majku svoju i zavi\u010daj svoj te do\u0161la u narod kojega do ju\u010der ili prekju\u010der nisi poznavala."
                },
                "12": {
                    "verse_nr": "12",
                    "verse": "Neka ti Jahve plati sve \u0161to si u\u010dinila i neka ti udijeli pravu nagradu Jahve, Bog Izraelov, kad si do\u0161la da se pod krila njegova skloni\u0161!\u201d"
                },
                "13": {
                    "verse_nr": "13",
                    "verse": "Ona preuze: \u201cKad bih mogla uvijek nalaziti milost u tvojim o\u010dima, gospodaru, jer si me utje\u0161io i milostivo progovorio slu\u0161kinji svojoj, ako i nisam kao jedna od tvojih slu\u0161kinja.\u201d"
                },
                "14": {
                    "verse_nr": "14",
                    "verse": "Kad bija\u0161e vrijeme ru\u010dku, Boaz joj re\u010de: \u201cHodi ovamo, jedi ovog kruha i umo\u010di svoj zalogaj u ocat!\u201d Ona sjede pokraj \u017eetelaca, a on stavi pred nju pr\u017eenih zrna. Jela je i nasitila se i jo\u0161 joj prete\u010de."
                },
                "15": {
                    "verse_nr": "15",
                    "verse": "Kad je ustala da pabir\u010di dalje, Boaz zapovjedi svojim slugama: \u201cI me\u0111u snopljem neka ona pabir\u010di, a vi joj nemojte zanovijetati."
                },
                "16": {
                    "verse_nr": "16",
                    "verse": "Nego navla\u0161 ispu\u0161tajte klasove iz svojih rukoveti i ostavljajte joj neka k\u00d3upi i nemojte je koriti!\u201d"
                },
                "17": {
                    "verse_nr": "17",
                    "verse": "I tako je pabir\u010dila sve do ve\u010deri, pa onda ovr\u0161e ono \u0161to je napabir\u010dila: bija\u0161e otprilike jedna efa je\u010dma."
                },
                "18": {
                    "verse_nr": "18",
                    "verse": "Uze ona svoje i do\u0111e u grad, a svekrva vidje koliko je napabir\u010dila. Tada Ruta izvadi i dade joj \u0161to joj bija\u0161e preteklo po\u0161to se nasitila."
                },
                "19": {
                    "verse_nr": "19",
                    "verse": "Svekrva je upita: \u201cGdje si pabir\u010dila danas? Gdje si radila? Neka je blagoslovljen onaj koji je pogledao na te!\u201d Onda ona pripovjedi svekrvi kod koga je radila i re\u010de: \u201c\u010covjek u koga sam danas radila zove se Boaz.\u201d"
                },
                "20": {
                    "verse_nr": "20",
                    "verse": "Tada \u0107e Noemi svojoj snasi: \u201cNeka Jahve blagoslovi onoga koji ne uskra\u0107uje dobrote svoje ni \u017eivima ni mrtvima!\u201d I dometnu Noemi: \u201cTaj je \u010dovjek na\u0161 rod; jedan od na\u0161ih skrbnika.\u201d"
                },
                "21": {
                    "verse_nr": "21",
                    "verse": "Ruta Moapka pripovjedi dalje: \u201cJo\u0161 mi re\u010de: 'Dr\u017ei se mojih poslenika dokle ne po\u017eanju sve moje!'\u201d"
                },
                "22": {
                    "verse_nr": "22",
                    "verse": "Noemi nato re\u010de Ruti, snasi svojoj: \u201cDobro je, k\u0107eri moja, idi za njegovim poslenicima da ti ne bude neprilike na kojoj drugoj njivi.\u201d"
                },
                "23": {
                    "verse_nr": "23",
                    "verse": "I tako se dr\u017eala poslenika Boazovih i pabir\u010dila dokle ne po\u017ee\u0161e i je\u010dam i p\u0161enicu. I \u017eivjela je kod svekrve svoje."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Onda \u0107e joj Noemi, svekrva njezina: \u201cK\u0107eri moja, da ti potra\u017eim mirno mjesto gdje bi mogla biti sretna?"
                },
                "2": {
                    "verse_nr": "2",
                    "verse": "Vidi\u0161, Boaz, s \u010dijim si se poslenicima na\u0161la, na\u0161 je ro\u0111ak. Evo, on \u0107e no\u0107as vijati je\u010dam na gumnu."
                },
                "3": {
                    "verse_nr": "3",
                    "verse": "Umij se ti i nama\u017ei, lijepo se odjeni pa idi na gumno. Ne daj da te prepozna prije nego \u0161to se najede i napije."
                },
                "4": {
                    "verse_nr": "4",
                    "verse": "Kad bude lijegao, dobro pazi gdje \u0107e le\u0107i; pa kad legne, oti\u0111i onamo, podigni mu pokriva\u010d s nogu i lezi ondje! Tada \u0107e ti on re\u0107i \u0161to ti je \u010diniti.\u201d"
                },
                "5": {
                    "verse_nr": "5",
                    "verse": "Ona joj odgovori: \u201cU\u010dinit \u0107u sve kako mi ka\u017ee\u0161.\u201d"
                },
                "6": {
                    "verse_nr": "6",
                    "verse": "I si\u0111e na gumno i u\u010dini sve kako joj je svekrva naredila."
                },
                "7": {
                    "verse_nr": "7",
                    "verse": "A Boaz, po\u0161to je jeo i pio i tako se odobrovoljio, ode i le\u017ee kraj stoga. Onda ona pri\u0111e polako, otkri mu noge i le\u017ee."
                },
                "8": {
                    "verse_nr": "8",
                    "verse": "Kad bija\u0161e oko pono\u0107i, tr\u017ee se \u010dovjek i obrnu se, i gle: \u017eena le\u017ei do njegovih nogu."
                },
                "9": {
                    "verse_nr": "9",
                    "verse": "\u201cTko si?\u201d - upita on, a ona odgovori: \u201cJa sam Ruta, slu\u0161kinja tvoja. Ra\u0161iri skut svoje haljine na slu\u0161kinju svoju jer si mi skrbnik.\u201d"
                },
                "10": {
                    "verse_nr": "10",
                    "verse": "\u201cBlagoslovio te Jahve, k\u0107eri moja!\u201d - do\u010deka on. \u201cOvaj drugi tvoj \u010din milosti jo\u0161 je vredniji od prvoga, jer se nisi trudila da slijedi\u0161 mlade poslenike, bili oni bogati ili siroma\u0161ni."
                },
                "11": {
                    "verse_nr": "11",
                    "verse": "I zato se, k\u0107eri moja, sada ne pla\u0161i: u\u010dinit \u0107u ti sve \u0161to zatra\u017ei\u0161, jer sva vrata moga naroda znaju da si \u010destita \u017eena."
                },
                "12": {
                    "verse_nr": "12",
                    "verse": "Jest, uistinu sam ti skrbnik; ali postoji jo\u0161 bli\u017ei od mene."
                },
                "13": {
                    "verse_nr": "13",
                    "verse": "Ostani no\u0107as; ako te sutra ujutro on kao skrbnik htjedne uzeti, dobro, neka te uzme; a ne htjedne li, uzet \u0107u te ja, tako mi Jahve! Spavaj do jutra.\u201d"
                },
                "14": {
                    "verse_nr": "14",
                    "verse": "I spava\u0161e ona do njegovih nogu do jutra. On ustade prije nego \u0161to moga\u0161e \u010dovjek \u010dovjeka razaznati jer mi\u0161lja\u0161e: \u201cNe treba da znaju da je \u017eena bila na gumnu.\u201d"
                },
                "15": {
                    "verse_nr": "15",
                    "verse": "I kaza joj: \u201cDaj ogrta\u010d \u0161to je na tebi i dr\u017ei ga dobro.\u201d Ona ga pridr\u017ea, a on joj nasu \u0161est mjerica je\u010dma i naprti joj. I ode ona u grad."
                },
                "16": {
                    "verse_nr": "16",
                    "verse": "Kad je stigla, upita je svekrva: \u201c\u0160to je s tobom, k\u0107eri moja?\u201d A ona joj pripovjedi sve \u0161to je u\u010dinio za nju."
                },
                "17": {
                    "verse_nr": "17",
                    "verse": "I nadoveza: \u201cOvih \u0161est mjerica je\u010dma dade mi kazuju\u0107i: 'Ne smije\u0161 se vratiti svekrvi praznih ruku.'\u201d"
                },
                "18": {
                    "verse_nr": "18",
                    "verse": "Nato \u0107e joj Noemi: \u201cBudi mirna, k\u0107eri moja, dok ne vidi\u0161 \u0161to \u0107e biti: jer ne\u0107e on imati spokoja dok sve jo\u0161 danas ne dokraj\u010di.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Boaz potom izi\u0111e na gradska vrata i sjede ondje. I gle, nai\u0111e onaj skrbnik o kome je govorio. I dozva ga Boaz: \u201cEj, hodi ovamo i sjedni!\u201d Onaj do\u0111e i sjede."
                },
                "2": {
                    "verse_nr": "2",
                    "verse": "Onda Boaz uze deset ljudi izme\u0111u starje\u0161ina gradskih i re\u010de: \u201cPosjedajte ovdje!\u201d I posjeda\u0161e."
                },
                "3": {
                    "verse_nr": "3",
                    "verse": "Zatim re\u010de skrbniku: \u201cNoemi, koja se vratila s Moapskih polja, htjela bi prodati ono zemlje na\u0161ega brata Elimeleka."
                },
                "4": {
                    "verse_nr": "4",
                    "verse": "Zato sam odlu\u010dio da se s tobom razgovorim i predlo\u017eim ti: otkupi njivu pred ovima koji sjede ovdje i pred starje\u0161inama moga naroda. Ako je kani\u0161 otkupiti, onda otkupi; ako ne kani\u0161, ka\u017ei mi da znam. Jer prije tebe nema nitko pravo na otkup; ja sam na redu tek iza tebe.\u201d A onaj re\u010de: \u201cHo\u0107u, otkupit \u0107u je.\u201d"
                },
                "5": {
                    "verse_nr": "5",
                    "verse": "Onda kaza Boaz: \u201cKad uzme\u0161 zemlju iz ruke Noemi, treba da uzme\u0161 i Rutu Moapku, pokojnikovu \u017eenu, da se pokojniku sa\u010duva ime na ba\u0161tini.\u201d"
                },
                "6": {
                    "verse_nr": "6",
                    "verse": "Ali skrbnik re\u010de: \u201cE, onda ne mogu biti otkupnik, da ne raspem svoje ba\u0161tine. Otkupi ti po svome skrbni\u010dkom pravu jer ja ne mogu.\u201d"
                },
                "7": {
                    "verse_nr": "7",
                    "verse": "A bija\u0161e od starine obi\u010daj u Izraelu: da se \u010demu potkrijepi valjanost otkupa ili zamjene, \u010dovjek bi izuo sandalu i dao je drugome. To bija\u0161e svjedo\u010danstvo u Izraelu."
                },
                "8": {
                    "verse_nr": "8",
                    "verse": "Tako dakle i onaj skrbnik re\u010de Boazu: \u201cOtkupi ti!\u201d te izu sandalu i dade mu je."
                },
                "9": {
                    "verse_nr": "9",
                    "verse": "Tada Boaz kaza starje\u0161inama i svemu narodu: \u201cVi ste danas svjedoci da ja otkupljujem iz ruke Noemine sve ono \u0161to je bilo Elimelekovo, sve \u0161to je bilo Kiljonovo i Mahlonovo."
                },
                "10": {
                    "verse_nr": "10",
                    "verse": "Uz to uzimam za \u017eenu Rutu Moapku, \u017eenu Mahlonovu, da bi se sa\u010duvalo ime pokojnikovo na ba\u0161tini i da se ime njegovo ne bi zatrlo me\u0111u bra\u0107om njegovom i nestalo s vrata zavi\u010daja njegova. Vi ste danas tome svjedoci.\u201d"
                },
                "11": {
                    "verse_nr": "11",
                    "verse": "Sav narod koji se nalazio na vratima gradskim i starje\u0161ine reko\u0161e: \u201cSvjedoci smo! Dao Jahve da \u017eena koja ulazi u dom tvoj bude kao Rahela i Lea, koje su obje podigle ku\u0107u Izraelovu! Obogati se u Efrati, a prodi\u010di u Betlehemu!"
                },
                "12": {
                    "verse_nr": "12",
                    "verse": "Neka tvoja ku\u0107a, po potomstvu koje \u0107e ti dati Jahve od ove mlade \u017eene, bude kao ku\u0107a Peresa, koga Judi rodi Tamara!\u201d"
                },
                "13": {
                    "verse_nr": "13",
                    "verse": "Tako Boaz uze Rutu i ona posta \u017eena njegova. U\u0111e on k njoj i Jahve joj dade te ona zatrudnje i rodi sina."
                },
                "14": {
                    "verse_nr": "14",
                    "verse": "Onda \u017eene reko\u0161e Noemi: \u201cBlagoslovljen bio Jahve koji ti danas nije uskratio skrbnika! I prodi\u010dio njegovo ime u Izraelu!"
                },
                "15": {
                    "verse_nr": "15",
                    "verse": "On \u0107e biti tvoja utjeha i potpora starosti tvojoj; jer ga rodi snaha tvoja koja te ljubi i koja ti vrijedi vi\u0161e od sedam sinova.\u201d"
                },
                "16": {
                    "verse_nr": "16",
                    "verse": "Noemi uze dje\u010daka, metnu ga sebi na krilo i bi mu odgojiteljicom."
                },
                "17": {
                    "verse_nr": "17",
                    "verse": "Susjede mu nadjenu\u0161e ime govore\u0107i: \u201cNoemi se rodio sin!\u201d I prozva\u0161e ga Obed; on je otac Ji\u0161aja, oca Davidova."
                },
                "18": {
                    "verse_nr": "18",
                    "verse": "A ovo je rodoslovlje Peresovo: Peres imade sina Hesrona,"
                },
                "19": {
                    "verse_nr": "19",
                    "verse": "Hesron Rama, Ram Aminadaba,"
                },
                "20": {
                    "verse_nr": "20",
                    "verse": "Aminadab Nah\u0161ona, Nah\u0161on Salmona,"
                },
                "21": {
                    "verse_nr": "21",
                    "verse": "Salmon Boaza, Boaz Obeda,"
                },
                "22": {
                    "verse_nr": "22",
                    "verse": "Obed Ji\u0161aja, a Ji\u0161aj Davida."
                }
            }
        }
    }
}