{
    "version": "CB",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pavao, po volji Bo\u017ejoj apostol Krista Isusa, i brat Timotej:"
                },
                "2": {
                    "verse_nr": "2",
                    "verse": "Kolo\u0161anima, svetoj i vjernoj bra\u0107i u Kristu. Milost vam i mir od Boga, Oca na\u0161ega!"
                },
                "3": {
                    "verse_nr": "3",
                    "verse": "Zahvaljujemo Bogu, Ocu Gospodina na\u0161ega Isusa Krista, svagda za vas mole\u0107i."
                },
                "4": {
                    "verse_nr": "4",
                    "verse": "Jer \u010duli smo za va\u0161u vjeru u Kristu Isusu i za ljubav koju gajite prema svima svetima"
                },
                "5": {
                    "verse_nr": "5",
                    "verse": "poradi nade koja vam je pohranjena u nebesima. Za nju ste ve\u0107 \u010duli u Rije\u010di istine -"
                },
                "6": {
                    "verse_nr": "6",
                    "verse": "evan\u0111elju koje je do vas doprlo te plodove nosi i raste, kao \u0161to po svem svijetu, tako i me\u0111u vama od dana kad ste \u010duli i spoznali milost Bo\u017eju po istini,"
                },
                "7": {
                    "verse_nr": "7",
                    "verse": "kako ste nau\u010dili od ljubljenog Epafre, sluge zajedno s nama; on je umjesto nas, vjeran poslu\u017eitelj Kristov,"
                },
                "8": {
                    "verse_nr": "8",
                    "verse": "on nas je i obavijestio o va\u0161oj ljubavi u Duhu."
                },
                "9": {
                    "verse_nr": "9",
                    "verse": "Zato i mi, od dana kada to \u010dusmo, neprestano za vas molimo i i\u0161temo da se ispunite spoznajom volje Njegove u svoj mudrosti i shva\u0107anju duhovnome:"
                },
                "10": {
                    "verse_nr": "10",
                    "verse": "da \u017eivite dostojno Gospodina i posve mu ugodite, plodni svakim dobrim djelom i rastu\u0107i u spoznaji Bo\u017ejoj;"
                },
                "11": {
                    "verse_nr": "11",
                    "verse": "osna\u017eeni svakom snagom, po sili Slave njegove, za svaku postojanost i strpljivost;"
                },
                "12": {
                    "verse_nr": "12",
                    "verse": "s rado\u0161\u0107u zahvaljuju\u0107i Ocu koji vas osposobi za dioni\u0161tvo u ba\u0161tini svetih u svjetlosti."
                },
                "13": {
                    "verse_nr": "13",
                    "verse": "On nas izbavi iz vlasti tame i prenese u kraljevstvo Sina, ljubavi svoje,"
                },
                "14": {
                    "verse_nr": "14",
                    "verse": "u kome imamo otkupljenje, otpu\u0161tenje grijeha."
                },
                "15": {
                    "verse_nr": "15",
                    "verse": "On je slika Boga nevidljivoga, Prvoro\u0111enac svakog stvorenja."
                },
                "16": {
                    "verse_nr": "16",
                    "verse": "Ta u njemu je sve stvoreno na nebesima i na zemlji, vidljivo i nevidljivo, bilo Prijestolja, bilo Gospodstva, bilo Vrhovni\u0161tva, bilo Vlasti - sve je po njemu i za njega stvoreno:"
                },
                "17": {
                    "verse_nr": "17",
                    "verse": "on je prije svega i sve stoji u njemu."
                },
                "18": {
                    "verse_nr": "18",
                    "verse": "On je Glava Tijela, Crkve; on je Po\u010detak, Prvoro\u0111enac od mrtvih, da u svemu bude Prvak."
                },
                "19": {
                    "verse_nr": "19",
                    "verse": "Jer svidjelo se Bogu u njemu nastaniti svu Puninu"
                },
                "20": {
                    "verse_nr": "20",
                    "verse": "i po njemu - uspostaviv\u0161i mir krvlju kri\u017ea njegova - izmiriti sa sobom sve, bilo na zemlji, bilo na nebesima."
                },
                "21": {
                    "verse_nr": "21",
                    "verse": "I vas, neko\u0107 po zlim djelima udaljene i neprijateljski raspolo\u017eene,"
                },
                "22": {
                    "verse_nr": "22",
                    "verse": "sada u ljudskom tijelu Kristovu, po smrti, sa sobom izmiri da vas k sebi privede svete, bez mane i besprigovorne."
                },
                "23": {
                    "verse_nr": "23",
                    "verse": "Samo ako ostanete u vjeri utemeljeni, stalni i nepoljuljani u nadi evan\u0111elja koje \u010duste, koje se propovijeda svakom stvorenju pod nebom, a ja mu, Pavao, postadoh poslu\u017eiteljem."
                },
                "24": {
                    "verse_nr": "24",
                    "verse": "Radujem se sada dok trpim za vas i u svom tijelu dopunjam \u0161to nedostaje mukama Kristovim za Tijelo njegovo, za Crkvu."
                },
                "25": {
                    "verse_nr": "25",
                    "verse": "Njoj ja postadoh poslu\u017eiteljem po rasporedbi Bo\u017ejoj koja mi je dana za vas da potpuno pronesem Rije\u010d Bo\u017eju -"
                },
                "26": {
                    "verse_nr": "26",
                    "verse": "otajstvo pred vjekovima i pred nara\u0161tajima skriveno, a sada o\u010ditovano svetima njegovim."
                },
                "27": {
                    "verse_nr": "27",
                    "verse": "Njima Bog htjede obznaniti kako li je slavom bogato to otajstvo me\u0111u poganima: to jest Krist u vama, nada slave!"
                },
                "28": {
                    "verse_nr": "28",
                    "verse": "Njega mi navje\u0161\u0107ujemo, opominju\u0107i svakoga \u010dovjeka, pou\u010davaju\u0107i svakoga \u010dovjeka u svoj mudrosti da bismo svakoga \u010dovjeka doveli do savr\u0161enstva u Kristu."
                },
                "29": {
                    "verse_nr": "29",
                    "verse": "Za to se i trudim i borim njegovom djelotvorno\u0161\u0107u koja u meni sna\u017eno djeluje."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Htio bih uistinu da znate koliko mi se boriti za vas, za one u Laodiceji i za sve koji me nisu vidjeli licem u lice:"
                },
                "2": {
                    "verse_nr": "2",
                    "verse": "da se ohrabre srca njihova, povezana u ljubavi, te se vinu do svega bogatstva, punine shva\u0107anja, do spoznanja otajstva Bo\u017ejega - Krista,"
                },
                "3": {
                    "verse_nr": "3",
                    "verse": "u kojem su sva bogatstva mudrosti i spoznaje skrivena."
                },
                "4": {
                    "verse_nr": "4",
                    "verse": "To govorim zato da vas tko ne prevari zavodljivim rije\u010dima."
                },
                "5": {
                    "verse_nr": "5",
                    "verse": "Jer ako sam tijelom nenazo\u010dan, duhom sam ipak s vama: s rado\u0161\u0107u promatram va\u0161 red i \u010dvrsto\u0107u va\u0161e vjere u Krista."
                },
                "6": {
                    "verse_nr": "6",
                    "verse": "Kao \u0161to primiste Krista Isusa, Gospodina, tako u njemu \u017eivite:"
                },
                "7": {
                    "verse_nr": "7",
                    "verse": "ukorijenjeni i nazidani na njemu i u\u010dvr\u0161\u0107eni vjerom kako ste pou\u010deni, obilujte zahvaljivanjem."
                },
                "8": {
                    "verse_nr": "8",
                    "verse": "Pazite da vas tko ne odvu\u010de mudrovanjem i ispraznim zavaravanjem \u0161to se oslanja na predaju ljudsku, na \u201cpo\u010dela svijeta\u201d, a ne na Krista."
                },
                "9": {
                    "verse_nr": "9",
                    "verse": "Jer u njemu tjelesno prebiva sva punina bo\u017eanstva; te ste i vi"
                },
                "10": {
                    "verse_nr": "10",
                    "verse": "ispunjeni u njemu, koji je glava svakoga Vrhovni\u0161tva i Vlasti."
                },
                "11": {
                    "verse_nr": "11",
                    "verse": "U njemu ste i obrezani obrezanjem nerukotvorenim - svukoste tijelo puteno - obrezanjem Kristovim:"
                },
                "12": {
                    "verse_nr": "12",
                    "verse": "s njime suukopani u kr\u0161tenju, u njemu ste i suuskrsli po vjeri u snagu Boga koji ga uskrisi od mrtvih."
                },
                "13": {
                    "verse_nr": "13",
                    "verse": "On i vas, koji bijaste mrtvi zbog prijestupa i neobrezanosti svoga tijela, i vas on o\u017eivi zajedno s njime. Milostivo nam je oprostio sve prijestupe,"
                },
                "14": {
                    "verse_nr": "14",
                    "verse": "izbrisao zadu\u017enicu koja propisima bija\u0161e protiv nas, protivila nam se. Nju on ukloni pribiv\u0161i je na kri\u017e."
                },
                "15": {
                    "verse_nr": "15",
                    "verse": "Skinu Vrhovni\u0161tva i Vlasti, javno to pokaza: u pobjedni\u010dkoj ih povorci s njime vodi."
                },
                "16": {
                    "verse_nr": "16",
                    "verse": "Neka vas dakle nitko ne sudi po jelu ili po pi\u0107u, po blagdanima, mla\u0111acima ili subotama."
                },
                "17": {
                    "verse_nr": "17",
                    "verse": "To je tek sjena onoga \u0161to dolazi, a zbiljnost jest - tijelo Kristovo."
                },
                "18": {
                    "verse_nr": "18",
                    "verse": "Nitko neka vas ne podcjenjuje zato \u0161to on sam u\u017eiva u \u201cponiznosti i \u0161tovanju an\u0111ela\u201d, zadubljuje se u svoja vi\u0111enja, bezrazlo\u017eno se nadima tjelesnom pame\u0107u svojom,"
                },
                "19": {
                    "verse_nr": "19",
                    "verse": "a ne dr\u017ei se Glave, Njega od kojeg sve Tijelo, zglobovima i svezama zbrinuto i povezano, raste rastom Bo\u017ejim."
                },
                "20": {
                    "verse_nr": "20",
                    "verse": "Ako ste s Kristom umrli za po\u010dela svijeta, za\u0161to se, kao da jo\u0161 u ovom svijetu \u017eivite, dajete pod propise:"
                },
                "21": {
                    "verse_nr": "21",
                    "verse": "\u201cNe diraj, ne ku\u0161aj, ne doti\u010di\u201d?"
                },
                "22": {
                    "verse_nr": "22",
                    "verse": "Sve \u0107e to uporabom propasti. Uredbe i nauci ljudski!"
                },
                "23": {
                    "verse_nr": "23",
                    "verse": "Po samozvanu bogo\u0161tovlju, poniznosti i trapljenju tijela sve to dodu\u0161e slovi kao mudrost, ali nema nikakve vrijednosti, samo zasi\u0107uje tijelo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ako ste suuskrsli s Kristom, tra\u017eite \u0161to je gore, gdje Krist sjedi zdesna Bogu!"
                },
                "2": {
                    "verse_nr": "2",
                    "verse": "Za onim gore te\u017eite, ne za zemaljskim!"
                },
                "3": {
                    "verse_nr": "3",
                    "verse": "Ta umrijeste i \u017eivot je va\u0161 skriven s Kristom u Bogu!"
                },
                "4": {
                    "verse_nr": "4",
                    "verse": "Kad se pojavi Krist, \u017eivot va\u0161, tada \u0107ete se i vi s njime pojaviti u slavi."
                },
                "5": {
                    "verse_nr": "5",
                    "verse": "Umrtvite dakle udove svoje zemaljske: bludnost, ne\u010disto\u0107u, strasti, zlu po\u017eudu i pohlepu - to idolopoklonstvo!"
                },
                "6": {
                    "verse_nr": "6",
                    "verse": "Zbog toga dolazi gnjev Bo\u017eji na sinove neposlu\u0161ne."
                },
                "7": {
                    "verse_nr": "7",
                    "verse": "Tim ste putom i vi neko\u0107 hodili, kad ste u tome \u017eivjeli."
                },
                "8": {
                    "verse_nr": "8",
                    "verse": "Ali sada i vi odlo\u017eite sve! Gnjev, srd\u017eba, opakost, hula, prostota van iz va\u0161ih usta!"
                },
                "9": {
                    "verse_nr": "9",
                    "verse": "Ne varajte jedni druge! Jer svukoste staroga \u010dovjeka s njegovim djelima"
                },
                "10": {
                    "verse_nr": "10",
                    "verse": "i obukoste novoga, koji se obnavlja za spoznanje po slici svoga Stvoritelja!"
                },
                "11": {
                    "verse_nr": "11",
                    "verse": "Tu vi\u0161e nema: Grk - \u017didov, obrezanje - neobrezanje, barbar - skit, rob - slobodnjak, nego sve i u svima - Krist."
                },
                "12": {
                    "verse_nr": "12",
                    "verse": "Zaodjenite se dakle - kao izabranici Bo\u017eji, sveti i ljubljeni - u milosrdno srce, dobrostivost, poniznost, blagost, strpljivost"
                },
                "13": {
                    "verse_nr": "13",
                    "verse": "te podnosite jedni druge pra\u0161taju\u0107i ako tko ima protiv koga kakvu pritu\u017ebu! Kao \u0161to je Gospodin vama oprostio, tako i vi!"
                },
                "14": {
                    "verse_nr": "14",
                    "verse": "A povrh svega - ljubav! To je sveza savr\u0161enstva."
                },
                "15": {
                    "verse_nr": "15",
                    "verse": "I mir Kristov neka upravlja srcima va\u0161im - mir na koji ste pozvani u jednom tijelu! I zahvalni budite!"
                },
                "16": {
                    "verse_nr": "16",
                    "verse": "Rije\u010d Kristova neka u svem bogatstvu prebiva u vama! U svakoj se mudrosti pou\u010davajte i urazumljujte! Psalmima, hvalospjevima, pjesmama duhovnim od srca pjevajte hvalu Bogu!"
                },
                "17": {
                    "verse_nr": "17",
                    "verse": "I sve \u0161to god rije\u010dju ili djelom \u010dinite, sve \u010dinite u imenu Gospodina Isusa, zahvaljuju\u0107i Bogu Ocu po njemu!"
                },
                "18": {
                    "verse_nr": "18",
                    "verse": "\u017dene, pokoravajte se svojim mu\u017eevima kao \u0161to dolikuje u Gospodinu!"
                },
                "19": {
                    "verse_nr": "19",
                    "verse": "Mu\u017eevi, ljubite svoje \u017eene i ne budite osorni prema njima."
                },
                "20": {
                    "verse_nr": "20",
                    "verse": "Djeco, slu\u0161ajte roditelje u svemu, ta to je milo u Gospodinu!"
                },
                "21": {
                    "verse_nr": "21",
                    "verse": "O\u010devi, ne ogor\u010dujte svoje djece da ne klonu duhom."
                },
                "22": {
                    "verse_nr": "22",
                    "verse": "Robovi, slu\u0161ajte u svemu svoje zemaljske gospodare! Ne naoko, kao oni koji se ulaguju ljudima, nego u jednostavnosti srca, boje\u0107i se Gospodina."
                },
                "23": {
                    "verse_nr": "23",
                    "verse": "\u0160to god radite, zdu\u0161no \u010dinite, kao Gospodinu, a ne ljudima,"
                },
                "24": {
                    "verse_nr": "24",
                    "verse": "znaju\u0107i da \u0107ete od Gospodina primiti nagradu, ba\u0161tinu. Gospodinu Kristu slu\u017eite."
                },
                "25": {
                    "verse_nr": "25",
                    "verse": "Doista, nepravedniku \u0107e se uzvratiti \u0161to je nepravedno u\u010dinio. Ne, nema pristranosti!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Gospodari, pru\u017eajte svojim robovima \u0161to je pravo i pravi\u010dno, znaju\u0107i da i vi imate Gospodina na nebu!"
                },
                "2": {
                    "verse_nr": "2",
                    "verse": "U molitvi ustrajte, bdijte u njoj u zahvaljivanju!"
                },
                "3": {
                    "verse_nr": "3",
                    "verse": "Molite ujedno i za nas: da nam Bog otvori vrata rije\u010di te propovijedamo otajstvo Kristovo, za koje sam i okovan;"
                },
                "4": {
                    "verse_nr": "4",
                    "verse": "da ga o\u010ditujem propovijedaju\u0107i kako treba."
                },
                "5": {
                    "verse_nr": "5",
                    "verse": "Mudro se pona\u0161ajte prema onima vani: iskupljujte vrijeme!"
                },
                "6": {
                    "verse_nr": "6",
                    "verse": "Rije\u010d neka vam je uvijek ljubazna, solju za\u010dinjena: znajte svakomu odgovoriti kako treba."
                },
                "7": {
                    "verse_nr": "7",
                    "verse": "\u0160to je sa mnom - o svemu \u0107e vas obavijestiti Tihik, ljubljeni brat, vjerni poslu\u017eitelj i sa mnom sluga u Gospodinu."
                },
                "8": {
                    "verse_nr": "8",
                    "verse": "Njega \u0161aljem k vama ba\u0161 zato da znate kako smo i da ohrabri srca va\u0161a."
                },
                "9": {
                    "verse_nr": "9",
                    "verse": "\u0160aljem ga s Onezimom, vjernim i ljubljenim bratom, koji je va\u0161 zemljak: oni \u0107e vam priop\u0107iti kako je ovdje."
                },
                "10": {
                    "verse_nr": "10",
                    "verse": "Pozdravlja vas Aristarh, suuznik moj. I Marko, ne\u0107ak Barnabin, o kome primiste naredbe: do\u0111e li k vama, lijepo ga primite."
                },
                "11": {
                    "verse_nr": "11",
                    "verse": "Pozdravlja vas i Isus, zvani Just. Od onih koji su iz obrezanja samo su mi ovi suradnici na kraljevstvu Bo\u017ejemu, oni mi bijahu utjehom."
                },
                "12": {
                    "verse_nr": "12",
                    "verse": "Pozdravlja vas Epafra, va\u0161 zemljak, sluga Krista Isusa; on se uvijek bori za vas u molitvama: da se odr\u017eite, savr\u0161eni i ispunjeni, u posvema\u0161njoj volji Bo\u017ejoj."
                },
                "13": {
                    "verse_nr": "13",
                    "verse": "Svjedo\u010dim doista za nj: mnogo se trudi za vas i za one u Laodiceji i one u Hierapolu."
                },
                "14": {
                    "verse_nr": "14",
                    "verse": "Pozdravlja vas Luka, ljubljeni lije\u010dnik, i Dema."
                },
                "15": {
                    "verse_nr": "15",
                    "verse": "Pozdravite bra\u0107u u Laodiceji, i Nimfu i Crkvu u njezinoj ku\u0107i."
                },
                "16": {
                    "verse_nr": "16",
                    "verse": "A kad se ova poslanica pro\u010dita kod vas, pobrinite se da se pro\u010dita i u Laodicejskoj crkvi, i vi da pro\u010ditate onu iz Laodiceje."
                },
                "17": {
                    "verse_nr": "17",
                    "verse": "I recite Arhipu: \u201cPazi na slu\u017ebu koju si primio u Gospodinu: ispuni je!\u201d"
                },
                "18": {
                    "verse_nr": "18",
                    "verse": "Pozdrav mojom rukom, Pavlovom! Spominjite se mojih okova! Milost s vama!"
                }
            }
        }
    }
}