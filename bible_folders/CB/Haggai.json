{
    "version": "CB",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Druge godine kralja Darija, \u0161estoga mjeseca, prvoga dana u mjesecu, do\u0111e rije\u010d Jahvina preko proroka Hagaja Zerubabelu, sinu \u0160ealtielovu, namjesniku judejskom, i Jo\u0161ui, sinu Josadakovu, velikom sve\u0107eniku:"
                },
                "2": {
                    "verse_nr": "2",
                    "verse": "\u201cOvako govori Jahve nad Vojskama. Narod ovaj govori: 'Nije jo\u0161 do\u0161lo vrijeme da se opet sazda Dom Jahvin!'"
                },
                "3": {
                    "verse_nr": "3",
                    "verse": "Zato je do\u0161la rije\u010d Jahvina preko proroka Hagaja:"
                },
                "4": {
                    "verse_nr": "4",
                    "verse": "A vama je vrijeme da stanujete u pokrivenim ku\u0107ama, dok je ovaj Dom razvaljen."
                },
                "5": {
                    "verse_nr": "5",
                    "verse": "I zato, ovako sada govori Jahve nad Vojskama: Razmotrite svoje putove!"
                },
                "6": {
                    "verse_nr": "6",
                    "verse": "Sijete mnogo, malo dovozite; jedete, a niste siti; pijete, a napojit' se ne mo\u017eete; odijevate se, a nije vam toplo. Poslenik zara\u0111uje pla\u0107u, a stavlja je u prodrt tobolac!\u201d"
                },
                "7": {
                    "verse_nr": "7",
                    "verse": "Ovako govori Jahve nad Vojskama: \u201cRazmotrite svoje putove!"
                },
                "8": {
                    "verse_nr": "8",
                    "verse": "Idite na goru, dovezite drva i podignite opet Dom; bit \u0107e mi to milo i proslavit \u0107u se\u201d - govori Jahve."
                },
                "9": {
                    "verse_nr": "9",
                    "verse": "\u201cNadaste se obilju, a gle, malo je; \u0161to dovezete ku\u0107i, ja otpuhnem. A za\u0161to?\u201d - rije\u010d je Jahve nad Vojskama. \u201cZato \u0161to je Dom moj razvaljen, dok se svaki od vas brine za dom svoj."
                },
                "10": {
                    "verse_nr": "10",
                    "verse": "Stog' je nebo uskratilo rosu, a zemlja uskratila usjeve."
                },
                "11": {
                    "verse_nr": "11",
                    "verse": "Ja dozvah su\u0161u na zemlju i gore, na \u017eito i vino, na ulje i na sve \u0161to zemlja ra\u0111a, na ljude i stoku i na svaki trudno ste\u010den plod.\u201d"
                },
                "12": {
                    "verse_nr": "12",
                    "verse": "A Zerubabel, sin \u0160ealtielov, i Jo\u0161ua, sin Josadakov, veliki sve\u0107enik, i sav ostali narod poslu\u0161a\u0161e glas Jahve, Boga svojega, i rije\u010di proroka Hagaja u onome radi \u010dega ga Jahve njima posla: i narod se poboja Jahve."
                },
                "13": {
                    "verse_nr": "13",
                    "verse": "Tada Hagaj, glasnik Jahvin, po Jahvinu nalogu ovako re\u010de narodu: \u201cJa sam s vama\u201d - rije\u010d je Jahvina. -"
                },
                "14": {
                    "verse_nr": "14",
                    "verse": "Jahve probudi duh Zerubabelu, sinu \u0160ealtielovu, namjesniku judejskom, i duh Jo\u0161ui, sinu Josadakovu, velikom sve\u0107eniku, i duh svemu ostalom narodu te oni do\u0111o\u0161e i prionu\u0161e na posao u Domu Jahve nad Vojskama, Boga svojega."
                },
                "15": {
                    "verse_nr": "15",
                    "verse": "Bija\u0161e to dvadeset i \u010detvrtoga dana \u0161estog mjeseca."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Druge godine kralja Darija, sedmoga mjeseca, dvadeset i prvoga dana u mjesecu, do\u0111e rije\u010d Jahvina preko proroka Hagaja:"
                },
                "2": {
                    "verse_nr": "2",
                    "verse": "\u201cReci ovako Zerubabelu, sinu \u0160ealtielovu, namjesniku judejskom, i Jo\u0161ui, sinu Josadakovu, velikom sve\u0107eniku, i ostalom narodu:"
                },
                "3": {
                    "verse_nr": "3",
                    "verse": "'Ima li jo\u0161 koga me\u0111u vama koji vidje ovaj Dom u njegovoj staroj slavi? A kakva ga sada vi vidite? Prema onome, nije li to k'o ni\u0161ta u va\u0161im o\u010dima?"
                },
                "4": {
                    "verse_nr": "4",
                    "verse": "Budi, dakle, junak, Zerubabele - rije\u010d je Jahvina - budi junak, Jo\u0161ua, sine Josadakov, veliki sve\u0107eni\u010de! Budi junak, narode sve zemlje - rije\u010d je Jahvina. Na posao! Jer, ja sam s vama! - rije\u010d je Jahve nad Vojskama!"
                },
                "5": {
                    "verse_nr": "5",
                    "verse": "Po obe\u0107anju \u0161to ga vama dadoh kad iza\u0111oste iz Egipta, duh moj posred vas ostaje. Ne bojte se!'"
                },
                "6": {
                    "verse_nr": "6",
                    "verse": "Jer ovako govori Jahve nad Vojskama: 'Zamalo, i ja \u0107u potresti nebesa i zemlju, i more i kopno."
                },
                "7": {
                    "verse_nr": "7",
                    "verse": "Potrest \u0107u sve narode da do\u0111e blago svih naroda, i slavom \u0107u napunit ovaj Dom' - ka\u017ee Jahve nad Vojskama."
                },
                "8": {
                    "verse_nr": "8",
                    "verse": "'Moje je zlato, moje je srebro' - rije\u010d je Jahve nad Vojskama."
                },
                "9": {
                    "verse_nr": "9",
                    "verse": "'Slava ovoga drugog Doma bit \u0107e ve\u0107a nego prvoga' - rije\u010d je Jahve nad Vojskama. 'I na ovom \u0107u mjestu dati mir' - rije\u010d je Jahve nad Vojskama.\u201d"
                },
                "10": {
                    "verse_nr": "10",
                    "verse": "Dvadeset i \u010detvrtoga dana devetoga mjeseca, druge godine kralja Darija, do\u0111e rije\u010d Jahvina preko proroka Hagaja:"
                },
                "11": {
                    "verse_nr": "11",
                    "verse": "Ovako govori Jahve nad Vojskama. \u201cPitaj sve\u0107enike \u0161to ka\u017ee Zakon i reci:"
                },
                "12": {
                    "verse_nr": "12",
                    "verse": "'Kad bi tko u skutu svoje haljine nosio posve\u0107eno meso, ili bi se skutom dotakao kruha, jela, vina, ulja ili kakve god hrane, bi li to postalo sveto?'\u201d Sve\u0107enici odgovori\u0161e: \u201cNe!\u201d"
                },
                "13": {
                    "verse_nr": "13",
                    "verse": "Hagaj dalje upita: \u201cKad bi netko koji se one\u010distio dodirnuv\u0161i mrtvaca dotakao ne\u0161to od onoga, bi li to postalo ne\u010disto?\u201d Sve\u0107enici odgovori\u0161e: \u201cBilo bi ne\u010disto.\u201d"
                },
                "14": {
                    "verse_nr": "14",
                    "verse": "Onda Hagaj ovako re\u010de: \u201cTakav je i ovaj puk, takav je ovaj narod preda mnom - rije\u010d je Jahvina - takvo je svako djelo ruku njihovih, i sve \u0161to ovdje prinose: sve je ne\u010disto!\u201d"
                },
                "15": {
                    "verse_nr": "15",
                    "verse": "\u201cA sada, promislite u srcu, od dana\u0161njega dana unapredak: Prije negoli se po\u010de stavljati kamen na kamen u Jahvinu Sveti\u0161tu,"
                },
                "16": {
                    "verse_nr": "16",
                    "verse": "kakvi ono bijaste? Dola\u017easte hrpi od dvadeset mjerica, a bje\u0161e ih samo deset! Dola\u017easte kaci da zahvatite pedeset mjerica, a bje\u0161e ih samo dvadeset!"
                },
                "17": {
                    "verse_nr": "17",
                    "verse": "Udarao sam snije\u0107u, medljikom i gr\u00d3adom svako djelo va\u0161ih ruku, ali nikoga nema k meni\u201d - rije\u010d je Jahvina."
                },
                "18": {
                    "verse_nr": "18",
                    "verse": "\u201cStoga dobro pripazite od dana\u0161njeg dana unapredak - od dvadeset i \u010detvrtoga dana devetoga mjeseca, kad se stao graditi Hram Jahvin, pripazite dobro"
                },
                "19": {
                    "verse_nr": "19",
                    "verse": "ima li jo\u0161 \u017eita u \u017eitnici? Ni vinova loza ni smokva, ni mogranj ni maslina nisu ra\u0111ali! Al' od ovog dana ja \u0107u blagosloviti.\u201d"
                },
                "20": {
                    "verse_nr": "20",
                    "verse": "Dvadeset i \u010detvrtoga dana istoga mjeseca do\u0111e rije\u010d Jahvina Hagaju drugi put:"
                },
                "21": {
                    "verse_nr": "21",
                    "verse": "\u201cReci ovako Zerubabelu, namjesniku judejskom: 'Ja \u0107u potresti nebesa i zemlju!"
                },
                "22": {
                    "verse_nr": "22",
                    "verse": "Oborit \u0107u prijestolja kraljevstvima i uni\u0161tit \u0107u mo\u0107 kraljevima naroda. Prevrnut \u0107u bojna kola i one na njima, konji i konjanici njihovi bit \u0107e oboreni, past \u0107e od ma\u010da brata svojega.'\u201d"
                },
                "23": {
                    "verse_nr": "23",
                    "verse": "\u201cToga dana\u201d - rije\u010d je Jahve nad Vojskama - \u201cuzet \u0107u te, Zerubabele, sine \u0160ealtielov, slugo moja\u201d - rije\u010d je Jahvina - \u201ci stavit \u0107u te kao pe\u010datnjak, jer tebe izabrah\u201d - rije\u010d je Jahve nad Vojskama."
                }
            }
        }
    }
}