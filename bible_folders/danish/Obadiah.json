{
    "version": "danish",
    "book_name": "Obadiah",
    "book_nr": "31",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Obadias's Syn. S\u00e5 siger den Herre HERREN til Edom: Fra HERREN har jeg h\u00f8rt en Tidende: Et Bud er sendt ud blandt Folkene: Rejs jer til Kamp imod det!\n"
                },
                "2": {
                    "verse_nr": 2,
                    "verse": "Se, ringe har jeg gjort dig blandt Folkene, s\u00e5re foragtet er du.\n"
                },
                "3": {
                    "verse_nr": 3,
                    "verse": "Dit Hjertes Hovmod bedrog dig, du, som bor i Klippekl\u00f8ft, som troner i det h\u00f8je og siger i Hjertet: \"Hvo kan styrte mig til Jorden?\"\n"
                },
                "4": {
                    "verse_nr": 4,
                    "verse": "Bygger du end h\u00f8jt som \u00d8rnen, er end din Rede blandt Stjerner, jeg styrter dig ned derfra, s\u00e5 lyder det fra HERREN.\n"
                },
                "5": {
                    "verse_nr": 5,
                    "verse": "Du skulde vel ikke have Tyve til G\u00e6ster, natlige Voldsm\u00e6nd? Hvor er du lagt \u00f8de; de stj\u00e6ler jo alt, hvad de lyster! Du skulde vel ikke have H\u00f8stm\u00e6nd i Ving\u00e5rden? Eftersl\u00e6t levner de ikke!\n"
                },
                "6": {
                    "verse_nr": 6,
                    "verse": "Hvor blev dog Esau ransaget, hans Skatte opsporet!\n"
                },
                "7": {
                    "verse_nr": 7,
                    "verse": "Alle dine Forbundsf\u00e6ller jog dig lige til Gr\u00e6nsen, dine gode Venner sveg dig, tog Magten fra dig; for at skr\u00e6mme dig lagde de F\u00e6lder under din Fod.\n"
                },
                "8": {
                    "verse_nr": 8,
                    "verse": "Visselig vil jeg p\u00e5 hin Dag, lyder det fra HERREN, udrydde de vise af Edom og Klogskab af Esaus Bjerge.\n"
                },
                "9": {
                    "verse_nr": 9,
                    "verse": "Da skal dine Helte lammes at R\u00e6dsel, o Teman, og hver en Mand ryddes ud at Esaus Bjerge.\n"
                },
                "10": {
                    "verse_nr": 10,
                    "verse": "For Drab og Vold mod din Broder Jakob skal du skjules af Skam; udryddes skal du for evigt,\n"
                },
                "11": {
                    "verse_nr": 11,
                    "verse": "fordi du s\u00e5 til, da fremmede raned hans Gods og Udl\u00e6ndinge kom i bans Porte; da de lodded Jerusalem bort, var og du som en af dem.\n"
                },
                "12": {
                    "verse_nr": 12,
                    "verse": "At nyde din Broders Dag, hans Vanhelds Dag, og gl\u00e6de dig over Jud\u00e6erne p\u00e5 Undergangens Dag! At opsp\u00e6rre Munden p\u00e5 Tr\u00e6ngselens Dag,\n"
                },
                "13": {
                    "verse_nr": 13,
                    "verse": "komme i mit Folks Port p\u00e5 Ulykkens Dag, v\u00e6re med til at nyde dets Kval p\u00e5 Ulykkens Dag, gribe efter dets Gods p\u00e5 Ulykkens Dag!\n"
                },
                "14": {
                    "verse_nr": 14,
                    "verse": "At st\u00e5 ved Dalenes Munding og dr\u00e6be de undslupne, prisgive dem, som slap bort, p\u00e5 Tr\u00e6ngselens Dag!\n"
                },
                "15": {
                    "verse_nr": 15,
                    "verse": "Thi n\u00e6r er HERRENs Dag over alle Folkene; som du har gjort, skal der g\u00f8res med dig, Geng\u00e6ld kommer over dit Hoved.\n"
                },
                "16": {
                    "verse_nr": 16,
                    "verse": "Thi som I drak p\u00e5 mit hellige Bjerg, skal alle Folkene drikke uden Oph\u00f8r; de skal drikke og rave og blive, som om de aldrig havde v\u00e6ret til.\n"
                },
                "17": {
                    "verse_nr": 17,
                    "verse": "Men p\u00e5 Zions Bjerg skal der v\u00e6re Frelse, og det skal v\u00e6re en Helligdom, og Jakobs Hus skal tage sine Ejendomme i Eje.\n"
                },
                "18": {
                    "verse_nr": 18,
                    "verse": "Jakobs Hus skal blive en Ild og Josefs Hus en Lue, men Esaus Hus skal blive Str\u00e5, og de skal s\u00e6tte Ild derp\u00e5 og fort\u00e6re det, og ingen af Esaus Hus skal undslippe, s\u00e5 sandt HERREN har talet.\n"
                },
                "19": {
                    "verse_nr": 19,
                    "verse": "De skal tage Sydlandet i Eje sammen med Esaus Bjerge og Lavlandet sammen med Filisterne; deskal tage Efraims Mark i Eje sammen med Samarias Mark og Ammoniterne sammen med Gilead.\n"
                },
                "20": {
                    "verse_nr": 20,
                    "verse": "Og de landflygtige i Hala og Habor skal tage Kana'an\u00e6ernes Land i Eje indtil Zarepta, og de landflygtige fra Jerusalem, som er i Sefarad, skal tage Sydlandets Byer i Eje.\n"
                },
                "21": {
                    "verse_nr": 21,
                    "verse": "Da drager Redningsm\u00e6nd fra Zions Bjerg op for at holde Dom over Esaus Bjerge. Og s\u00e5 skal Riget v\u00e6re HERRENs.\n"
                }
            }
        }
    }
}