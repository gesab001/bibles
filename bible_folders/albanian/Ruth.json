{
    "version": "albanian",
    "book_name": "Ruth",
    "book_nr": "8",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "N\u00eb koh\u00ebn kur qeverisnin gjyqtar\u00ebt, vendin e pllakosi zia, dhe nj\u00eb njeri nga Betlemi i Jud\u00ebs shkoi t\u00eb banoj\u00eb n\u00eb vendin e Moabit me gjith\u00eb gruan dhe dy bijt\u00eb e tij.\n"
                },
                "2": {
                    "verse_nr": 2,
                    "verse": "Emri i burrit ishte Elimelek, emri i gruas s\u00eb tij Naomi dhe emri i dy bijve t\u00eb tij Mahlon dhe Kilion, Efratej nga Betlemi i Jud\u00ebs. Ata shkuan n\u00eb vendin e Moabit dhe u vendos\u00ebn aty.\n"
                },
                "3": {
                    "verse_nr": 3,
                    "verse": "Pastaj Elimeku, burri i Naomit, vdiq dhe ajo mbeti me dy bijt\u00eb e saj.\n"
                },
                "4": {
                    "verse_nr": 4,
                    "verse": "K\u00ebta u martuan me gra moabite, nga t\u00eb cilat nj\u00ebra quhej Orpah dhe tjetra Ruth; dhe banuan aty rreth dhjet\u00eb vjet.\n"
                },
                "5": {
                    "verse_nr": 5,
                    "verse": "Pastaj edhe Mahloni dhe Kilioni vdiq\u00ebn q\u00eb t\u00eb dy, dhe k\u00ebshtu ajo grua mbeti pa dy djemt\u00eb e saj dhe pa burrin.\n"
                },
                "6": {
                    "verse_nr": 6,
                    "verse": "At\u00ebher\u00eb u ngrit me gjith\u00eb nuset e saj p\u00ebr t'u kthyer nga vendi Moabit, sepse kishte d\u00ebgjuar t\u00eb thuhej q\u00eb Zoti e kishte vizituar popullin e vet dhe i kishte dh\u00ebn\u00eb buk\u00eb.\n"
                },
                "7": {
                    "verse_nr": 7,
                    "verse": "Ajo u nis, pra, me t\u00eb dy nuset e saj nga vendi n\u00eb t\u00eb cilin rrinte, dhe filloi t\u00eb ec\u00eb p\u00ebr t'u kthyer n\u00eb vendin e Jud\u00ebs.\n"
                },
                "8": {
                    "verse_nr": 8,
                    "verse": "Por Naomi u tha dy nuseve t\u00eb saj: \"Shkoni, kthehuni \u00e7do nj\u00ebra n\u00eb sht\u00ebpin\u00eb e n\u00ebnes s\u00eb saj; Zoti qoft\u00eb i mir\u00eb me ju, ashtu si ju keni qen\u00eb t\u00eb mira me ata q\u00eb kan\u00eb vdekur dhe me mua!\n"
                },
                "9": {
                    "verse_nr": 9,
                    "verse": "Zoti ju b\u00ebft\u00eb t\u00eb gjeni qet\u00ebsi \u00e7do nj\u00ebra n\u00eb sht\u00ebpin\u00eb e burrit t\u00eb saj\u00eb!\". Pastaj ajo i puthi dhe ato filluan t\u00eb qajn\u00eb me z\u00eb t\u00eb lart\u00eb,\n"
                },
                "10": {
                    "verse_nr": 10,
                    "verse": "dhe i than\u00eb: \"Jo, ne do t\u00eb kthehemi me ty pran\u00eb popullit t\u00ebnd\".\n"
                },
                "11": {
                    "verse_nr": 11,
                    "verse": "Por Naomi u p\u00ebrgjegj: \"Kthehuni bijat e mija! Pse t\u00eb vini me mua? Mos kam n\u00eb barkun tim f\u00ebmij\u00eb q\u00eb mund t\u00eb b\u00ebhen bashk\u00ebshort\u00ebt tuaj?\n"
                },
                "12": {
                    "verse_nr": 12,
                    "verse": "Kthehuni mbrapa, bijat e mija, shkoni, sepse un\u00eb jam shum\u00eb e vjet\u00ebr p\u00ebr t'u martuar prap\u00eb; edhe sikur t\u00eb thoja: \"Kam akoma shpres\u00eb\"; edhe sikur t\u00eb martohesha sonte dhe t\u00eb lindja djem,\n"
                },
                "13": {
                    "verse_nr": 13,
                    "verse": "a do t\u00eb prisnit ju sa t\u00eb rriteshin? A do t\u00eb hiqnit dor\u00eb nga martesa p\u00ebr k\u00ebt\u00eb shkak? Jo, bijat e mija, sepse kushtet n\u00eb t\u00eb cilat ndodhem jan\u00eb m\u00eb t\u00eb hidhura nga tuajat, sepse dora e Zotit \u00ebsht\u00eb shtrir\u00eb kund\u00ebr meje\".\n"
                },
                "14": {
                    "verse_nr": 14,
                    "verse": "At\u00ebher\u00eb ato e ngrit\u00ebn z\u00ebrin dhe qan\u00eb p\u00ebrs\u00ebri; pastaj Orpahu puthi vjehrr\u00ebn, por Ruthi nuk i ndahej asaj.\n"
                },
                "15": {
                    "verse_nr": 15,
                    "verse": "At\u00ebher\u00eb Naomi i tha Ruthit: \"Ja, kunata jote u kthye te populli i vet dhe te per\u00ebndit\u00eb e saj; ktheu mbrapa edhe ti, ashtu si kunata jote!\".\n"
                },
                "16": {
                    "verse_nr": 16,
                    "verse": "Por Ruthi u p\u00ebrgjegj: \"Mos ngul k\u00ebmb\u00eb me mua q\u00eb un\u00eb t\u00eb t\u00eb braktis dhe t\u00eb mos t\u00eb t\u00eb ndjek m\u00eb, sepse kudo q\u00eb t\u00eb shkosh ti do t\u00eb shkoj edhe un\u00eb, dhe kudo q\u00eb t\u00eb rrish ti do t\u00eb rri edhe un\u00eb; populli yt  do t\u00eb jet\u00eb populli im, Per\u00ebndia yt do t\u00eb jet\u00eb  edhe Per\u00ebndia im;\n"
                },
                "17": {
                    "verse_nr": 17,
                    "verse": "aty ku t\u00eb vdes\u00ebsh ti do t\u00eb vdes edhe un\u00eb, dhe atje do t\u00eb m\u00eb varrosin. K\u00ebshtu t\u00eb veproj\u00eb me mua Zoti, bile edhe m\u00eb keq, n\u00eb rast se ve\u00e7 vdekjes ndonj\u00eb gj\u00eb tjet\u00ebr do t\u00eb m\u00eb ndaj\u00eb prej teje!\".\n"
                },
                "18": {
                    "verse_nr": 18,
                    "verse": "Kur Naomi e kuptoi q\u00eb Ruthi ishte e vendosur ta ndiqte, nuk i foli m\u00eb.\n"
                },
                "19": {
                    "verse_nr": 19,
                    "verse": "K\u00ebshtu e b\u00ebn\u00eb rrug\u00ebn bashk\u00eb deri sa arrit\u00ebn n\u00eb Betlem. Kur arrit\u00ebn n\u00eb Betlem, t\u00ebr\u00eb qyteti ziente p\u00ebr shkak t\u00eb tyre. Grat\u00eb thonin: \"Kjo \u00ebsht\u00eb Naomi?\".\n"
                },
                "20": {
                    "verse_nr": 20,
                    "verse": "Ajo iu p\u00ebrgjegj atyre: \"Mos m\u00eb quani Naomi; thirrm\u00ebni Mara, sepse i Plotfuqishmi m\u00eb ka mbushur me hidh\u00ebrim.\n"
                },
                "21": {
                    "verse_nr": 21,
                    "verse": "Un\u00eb u nisa n\u00eb boll\u00ebk dhe Zoti m\u00eb ktheu n\u00eb sht\u00ebpi t\u00eb zhveshur nga \u00e7do gj\u00eb. Pse t\u00eb m\u00eb quani Naomi, kur Zoti ka d\u00ebshmuar kund\u00ebr meje dhe i Plotfuqishmi m\u00eb ka b\u00ebr\u00eb fatkeqe?\".\n"
                },
                "22": {
                    "verse_nr": 22,
                    "verse": "K\u00ebshtu Naomi u kthye bashk\u00eb me Ruthin, nusen e saj, q\u00eb kishte ardhur nga vendi i Moabit. Ato arrit\u00ebn n\u00eb Betlem kur kishte filluar korrja e elbit.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Naomi kishte nj\u00eb fis t\u00eb burrit t\u00eb saj, nj\u00eb njeri t\u00eb fuqish\u00ebm dhe t\u00eb pasur, nga familja e Elimelekut, q\u00eb quhej Boaz.\n"
                },
                "2": {
                    "verse_nr": 2,
                    "verse": "Ruthi, Moabitja, i tha Naomit: \"Lerm\u00eb t\u00eb shkoj n\u00ebp\u00ebr ara e t\u00eb mbledh kallinj prapa atij n\u00eb syt\u00eb e t\u00eb cilit do t\u00eb gjej hir\". Ajo iu p\u00ebrgjegj: \"Shko, bija ime\".\n"
                },
                "3": {
                    "verse_nr": 3,
                    "verse": "K\u00ebshtu Ruthi shkoi dhe nisi t\u00eb mbledh\u00eb kallinjt\u00eb prapa korr\u00ebsve; dhe i rastisi t\u00eb ndodhej n\u00eb pjes\u00ebn e ar\u00ebs q\u00eb ishte pron\u00eb e Boazit, i cili i p\u00ebrkiste familjes s\u00eb Elimelekut.\n"
                },
                "4": {
                    "verse_nr": 4,
                    "verse": "Por ja, q\u00eb Boazi erdhi n\u00eb Betlehem dhe u tha korr\u00ebsve: \"Zoti qoft\u00eb me ju!\". Ata iu p\u00ebrgjigj\u00ebn: \"Zoti t\u00eb bekoft\u00eb!\".\n"
                },
                "5": {
                    "verse_nr": 5,
                    "verse": "Pastaj Boazi i tha sh\u00ebrb\u00ebtorit t\u00eb tij t\u00eb caktuar t\u00eb mbikqyr\u00eb korr\u00ebsit: \"E kujt \u00ebsht\u00eb kjo vajz\u00eb?\".\n"
                },
                "6": {
                    "verse_nr": 6,
                    "verse": "Sh\u00ebrb\u00ebtori i caktuar t\u00eb mbikqyr\u00eb korr\u00ebsit u p\u00ebrgjigj: \"\u00c9sht\u00eb nj\u00eb vajz\u00eb moabite, q\u00eb \u00ebsht\u00eb kthyer me Naomin nga vendi i Moabit.\n"
                },
                "7": {
                    "verse_nr": 7,
                    "verse": "Ajo na tha: \"Ju lutem, m\u00eb lini t\u00eb mbledh kallinjt\u00eb midis demeteve prapa korr\u00ebsve\". K\u00ebshtu ajo erdhi dhe q\u00ebndroi nga m\u00ebngjesi deri tani; pushoi vet\u00ebm nj\u00eb \u00e7ast n\u00eb sht\u00ebpi\".\n"
                },
                "8": {
                    "verse_nr": 8,
                    "verse": "At\u00ebher\u00eb Bozai i tha Ruthit: \"D\u00ebgjo, bija ime, mos shko n\u00eb ndonj\u00eb ar\u00eb tjet\u00ebr p\u00ebr t\u00eb mbledhur kallinjt\u00eb q\u00eb kan\u00eb mbetur, mos u largo q\u00eb k\u00ebtej, por rri me sh\u00ebrb\u00ebtoret e mia.\n"
                },
                "9": {
                    "verse_nr": 9,
                    "verse": "Mbaj syt\u00eb n\u00eb ar\u00ebn q\u00eb po korrin dhe shko prapa korr\u00ebsve. A nuk i kam urdh\u00ebruar sh\u00ebrbyesit e mi t\u00eb mos t\u00eb t\u00eb bezdisin? Kur ke etje, shko atje ku jan\u00eb shtambat, p\u00ebr t\u00eb pir\u00eb ujin q\u00eb kan\u00eb nxjerr\u00eb sh\u00ebrb\u00ebtor\u00ebt\".\n"
                },
                "10": {
                    "verse_nr": 10,
                    "verse": "At\u00ebher\u00eb Ruthi u shtri p\u00ebrdhe, duke r\u00ebn\u00eb p\u00ebrmbys me fytyr\u00ebn p\u00ebr tok\u00eb dhe i tha: \"P\u00ebr \u00e7far\u00eb ar\u00ebsye kam gjetur kaq hir n\u00eb syt\u00eb e tu, sa ti t\u00eb kujdesesh p\u00ebr mua q\u00eb jam nj\u00eb e huaj?\".\n"
                },
                "11": {
                    "verse_nr": 11,
                    "verse": "Boazi iu p\u00ebrgjegj duke th\u00ebn\u00eb: \"M\u00eb kan\u00eb treguar t\u00eb gjitha ato q\u00eb ti ke b\u00ebr\u00eb p\u00ebr vjehrr\u00ebn t\u00ebnde mbas vdekjes s\u00eb burrit t\u00ebnd, dhe si ke l\u00ebn\u00eb atin t\u00ebnd, n\u00ebn\u00ebn t\u00ebnde dhe vendlindjen t\u00ebnde, p\u00ebr t\u00eb jetuar me nj\u00eb popull q\u00eb nuk e njihje m\u00eb par\u00eb.\n"
                },
                "12": {
                    "verse_nr": 12,
                    "verse": "Zoti t\u00eb shp\u00ebrbleft\u00eb p\u00ebr ato q\u00eb ke b\u00ebr\u00eb dhe shp\u00ebrblimi yt t\u00eb jet\u00eb i plot\u00eb nga ana e Zotit, Per\u00ebnedis\u00eb s\u00eb Izraelit, n\u00ebn krah\u00ebt e t\u00eb cilit erdhe t\u00eb strehohesh!\".\n"
                },
                "13": {
                    "verse_nr": 13,
                    "verse": "Ajo i tha: \"Le t\u00eb arrij t\u00eb m\u00eb shikosh me sy t\u00eb mir\u00eb, o imzot, sepse ti m\u00eb ke ngush\u00eblluar dhe i ke folur zemr\u00ebs s\u00eb sh\u00ebrb\u00ebtores sate, megjith\u00ebse un\u00eb nuk jam as sa nj\u00eb nga sh\u00ebrb\u00ebtoret e tua\".\n"
                },
                "14": {
                    "verse_nr": 14,
                    "verse": "N\u00eb koh\u00ebn e drek\u00ebs Boazi i tha: \"Eja k\u00ebtu, ha buk\u00eb dhe ngjyeje kafshat\u00ebn t\u00ebnde n\u00eb uthull\". K\u00ebshtu ajo u ul midis korr\u00ebsve. Boazi i ofroi grur\u00eb t\u00eb pjekur, dhe ajo h\u00ebngri sa u ngop dhe vuri m\u00ebnjan\u00eb tepricat.\n"
                },
                "15": {
                    "verse_nr": 15,
                    "verse": "Pastaj u ngrit p\u00ebr t\u00eb vazhduar mbledhjen e kallinjve q\u00eb kishin mbetur, dhe Boazi u dha k\u00ebt\u00eb urdh\u00ebr sh\u00ebrb\u00ebtor\u00ebve t\u00eb tij duke th\u00ebn\u00eb: \"L\u00ebreni t\u00eb vazhdoj\u00eb t\u00eb mbledh\u00eb kallinjt\u00eb edhe midis duajve dhe mos e qortoni;\n"
                },
                "16": {
                    "verse_nr": 16,
                    "verse": "p\u00ebrve\u00e7 k\u00ebsaj lini q\u00eb t\u00eb bien p\u00ebr t\u00eb kallinj nga dor\u00ebza dhe mos i merrni, me q\u00ebllim q\u00eb t'i mbledh\u00eb ajo, dhe mos i b\u00ebrtisni\".\n"
                },
                "17": {
                    "verse_nr": 17,
                    "verse": "Pastaj ajo vazhdoi t\u00eb mbledh\u00eb kallinj n\u00eb ar\u00eb deri n\u00eb mbr\u00ebmje, pastaj shiu at\u00eb q\u00eb kishte mbledhur dhe siguroi pothuaj nj\u00eb ef\u00eb elbi.\n"
                },
                "18": {
                    "verse_nr": 18,
                    "verse": "E ngarkoi n\u00eb kurriz, hyri n\u00eb qytet dhe e vjehrra pa at\u00eb q\u00eb kishte mbledhur. Pastaj Ruthi nxori at\u00eb q\u00eb kishte tepruar nga ushqimi pasi ajo ishte ngopur dhe ia dha.\n"
                },
                "19": {
                    "verse_nr": 19,
                    "verse": "E vjehrra e pyeti: \"Ku i ke mbledhur kallinjt\u00eb sot? Ku ke punuar? Bekuar qoft\u00eb ai q\u00eb tregoi kujdes p\u00ebr ty!\". K\u00ebshtu Ruthi i tregoi s\u00eb vjehrr\u00ebs pran\u00eb kujt kishte punuar dhe shtoi: \"Njeriu pran\u00eb t\u00eb cilit punova sot quhet Boaz\".\n"
                },
                "20": {
                    "verse_nr": 20,
                    "verse": "Naomi i tha nuses: \"Qoft\u00eb i bekuar nga Zoti ai q\u00eb nuk e ka hequr mir\u00ebsin\u00eb e tij nga t\u00eb gjall\u00ebt dhe t\u00eb vdekurit\". Dhe shtoi: \"Ky njeri \u00ebsht\u00eb nj\u00eb i af\u00ebrti yn\u00eb i ngusht\u00eb, nj\u00eb njeri q\u00eb ka t\u00eb drejt\u00eb t\u00eb na shpengoj\u00eb\".\n"
                },
                "21": {
                    "verse_nr": 21,
                    "verse": "At\u00ebher\u00eb Ruthi, Moabitja, tha: \"M\u00eb tha edhe: \"Rri me sh\u00ebrb\u00ebtor\u00ebt e mi, deri sa t\u00eb ken\u00eb mbaruar korrjen time\"\".\n"
                },
                "22": {
                    "verse_nr": 22,
                    "verse": "Naomi i tha Ruthit, nuses s\u00eb saj: \"E mira \u00ebsht\u00eb q\u00eb ti t\u00eb shkosh, bija ime, me sh\u00ebrb\u00ebtoret e tij dhe mos t\u00eb t\u00eb gjejn\u00eb n\u00eb nj\u00eb ar\u00eb tjet\u00ebr\".\n"
                },
                "23": {
                    "verse_nr": 23,
                    "verse": "K\u00ebshtu ajo mbeti duke mbledhur kallinj me sh\u00ebrb\u00ebtoret e Boazit deri n\u00eb fund t\u00eb korrjes s\u00eb elbit dhe t\u00eb grurit. Dhe banonte bashk\u00eb me t\u00eb vjehrr\u00ebn.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Pastaj Naomi, e vjehrra, i tha: \"Bija ime, a nuk do t\u00eb k\u00ebrkoj un\u00eb nj\u00eb vend paqeje p\u00ebr ty, q\u00eb ti t\u00eb jesh e lumtur?\n"
                },
                "2": {
                    "verse_nr": 2,
                    "verse": "Boazi, me sh\u00ebrb\u00ebtoret e t\u00eb cilit ti ke qen\u00eb, a nuk \u00ebsht\u00eb vall\u00eb fisi yn\u00eb? Ja, sonte ai duhet t\u00eb shoh\u00eb elbin n\u00eb l\u00ebm\u00eb.\n"
                },
                "3": {
                    "verse_nr": 3,
                    "verse": "Prandaj lahu, lyeju me vaj, vish rrobat m\u00eb t\u00eb mira q\u00eb ke dhe zbrit n\u00eb l\u00ebm\u00eb; por b\u00ebj q\u00eb ai t\u00eb mos t\u00eb njoh\u00eb deri sa t\u00eb ket\u00eb mbaruar s\u00eb ngr\u00ebni e s\u00eb piri.\n"
                },
                "4": {
                    "verse_nr": 4,
                    "verse": "Kur t\u00eb shkoj\u00eb t\u00eb shtrihet, kqyr vendin ku shtrihet; pastaj shko aty, zbulo k\u00ebmb\u00ebt e tij dhe shtriu edhe ti. Dhe ai do t\u00eb thot\u00eb at\u00eb q\u00eb duhet t\u00eb b\u00ebsh\".\n"
                },
                "5": {
                    "verse_nr": 5,
                    "verse": "Ruthi iu p\u00ebrgjegj: \"Do t\u00eb b\u00ebj t\u00eb gjitha ato q\u00eb m\u00eb the\".\n"
                },
                "6": {
                    "verse_nr": 6,
                    "verse": "K\u00ebshtu zbriti n\u00eb l\u00ebm\u00eb dhe b\u00ebri t\u00eb gjitha ato q\u00eb i kishte porositur e vjehrra.\n"
                },
                "7": {
                    "verse_nr": 7,
                    "verse": "Boazi h\u00ebngri e piu dhe me zem\u00ebr t\u00eb g\u00ebzuar shkoi t\u00eb shtrihet pran\u00eb grumbullit t\u00eb grurit. At\u00ebher\u00eb ajo erdhi ngadal\u00eb, i zbuloi k\u00ebmb\u00ebt dhe u shtri.\n"
                },
                "8": {
                    "verse_nr": 8,
                    "verse": "Aty nga mesnata ai u zgjua p\u00ebrnj\u00ebher\u00ebsh dhe u kthye; ja, nj\u00eb grua ishte shtrir\u00eb te k\u00ebmb\u00ebt e tij.\n"
                },
                "9": {
                    "verse_nr": 9,
                    "verse": "\"Kush je ti?\", i tha. Ajo u p\u00ebrgjigj: \"Jam Ruthi, sh\u00ebrb\u00ebtorja jote; shtrije skajin e mantelit t\u00ebnd mbi sh\u00ebrb\u00ebtoren t\u00ebnd, sepse ti g\u00ebzon t\u00eb drejt\u00ebn e shpengimit\".\n"
                },
                "10": {
                    "verse_nr": 10,
                    "verse": "Ai tha: \"Qofsh e bekuar nga Zoti bija ime! Mir\u00ebsia q\u00eb tregove k\u00ebt\u00eb her\u00eb t\u00eb fundit ia kalon s\u00eb par\u00ebs, sepse nuk ke rendur pas t\u00eb rinjve, t\u00eb varf\u00ebr a t\u00eb pasur.\n"
                },
                "11": {
                    "verse_nr": 11,
                    "verse": "Prandaj tani mos ki frik\u00eb, bija ime; un\u00eb do t\u00eb b\u00ebj p\u00ebr ty gjith\u00e7ka q\u00eb m\u00eb k\u00ebrkon, sepse t\u00eb gjith\u00eb njer\u00ebzit e qytetit tim e din\u00eb q\u00eb ti je nj\u00eb grua e virtytshme.\n"
                },
                "12": {
                    "verse_nr": 12,
                    "verse": "\u00c9sht\u00eb e v\u00ebrtet\u00eb q\u00eb un\u00eb g\u00ebzoj t\u00eb drejt\u00ebn e shpengimit; por \u00ebsht\u00eb nj\u00eb q\u00eb \u00ebsht\u00eb fis m\u00eb i af\u00ebrt se un\u00eb.\n"
                },
                "13": {
                    "verse_nr": 13,
                    "verse": "Kaloje k\u00ebtu nat\u00ebn; dhe nes\u00ebr n\u00eb m\u00ebngjes, n\u00eb rast se ai do t\u00eb k\u00ebrkoj\u00eb t\u00eb drejt\u00ebn e tij ndaj teje, mir\u00eb, pra le ta b\u00ebj\u00eb; por n\u00eb rast se nuk e k\u00ebrkon t\u00eb drejt\u00ebn e tij mbi ty, un\u00eb do t\u00eb k\u00ebrkoj q\u00eb t\u00eb vlej\u00eb  e drejta ime dhe do t\u00eb t\u00eb shpengoj ashtu  si\u00e7 \u00ebsht\u00eb e v\u00ebrtet\u00eb q\u00eb Zoti rron! Rri shtrir\u00eb deri n\u00eb m\u00ebngjes\".\n"
                },
                "14": {
                    "verse_nr": 14,
                    "verse": "K\u00ebshtu ajo q\u00ebndroi shtrir\u00eb n\u00eb k\u00ebmb\u00ebt e tij deri n\u00eb m\u00ebngjes; por u ngrit p\u00ebrpara se nj\u00eb njeri t\u00eb njoh\u00eb tjetrin, sepse ai i kishte th\u00ebn\u00eb: \"Asnjeri nuk duhet ta dij\u00eb q\u00eb kjo grua erdhi n\u00eb l\u00ebm\u00eb!\".\n"
                },
                "15": {
                    "verse_nr": 15,
                    "verse": "Pastaj shtoi: \"Sill mantelin q\u00eb ke veshur dhe mbaje\". Ajo e mbajti dhe ai derdhi mbi t\u00eb gjasht\u00eb masa elbi, pastaj ia vuri mbi kurriz; pas k\u00ebsaj ajo u kthye n\u00eb qytet.\n"
                },
                "16": {
                    "verse_nr": 16,
                    "verse": "K\u00ebshtu u kthye tek e vjehrra, q\u00eb i tha: \"Ti je bija e ime?\". At\u00ebher\u00eb ajo i tregoi t\u00eb gjitha ato q\u00eb ai burr\u00eb kishte b\u00ebr\u00eb p\u00ebr t\u00eb,\n"
                },
                "17": {
                    "verse_nr": 17,
                    "verse": "dhe shtoi: \"M\u00eb dha edhe k\u00ebto gjasht\u00eb masa elbi, sepse m\u00eb tha: \"Nuk duhet t\u00eb kthehesh te vjehrra jote duar bosh\"\".\n"
                },
                "18": {
                    "verse_nr": 18,
                    "verse": "Naomi i tha: \"Q\u00ebndro k\u00ebtu, o bija ime, deri sa t\u00eb m\u00ebsosh si ka p\u00ebr t\u00eb mbaruar kjo \u00e7\u00ebshtje, sepse ai burr\u00eb nuk do t\u00eb rrij\u00eb deri sa ta ket\u00eb sistemuar sot \u00e7\u00ebshtjen\".\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Boazi shkoi te porta e qytetit dhe u ul aty. Dhe ja, po kalonte ai q\u00eb kishte t\u00eb drejt\u00ebn e shpengimit dhe p\u00ebr t\u00eb cilin Boazi kishte folur. Boazi i tha: \"O ti biri i filanit, afrohu dhe ulu k\u00ebtu\". Ai u afrua dhe u ul.\n"
                },
                "2": {
                    "verse_nr": 2,
                    "verse": "Boazi mori at\u00ebher\u00eb dhjet\u00eb burra nga pleqt\u00eb e qytetit dhe u tha atyre: \"Uluni k\u00ebtu\". Ata u ul\u00ebn.\n"
                },
                "3": {
                    "verse_nr": 3,
                    "verse": "Pastaj Boazi i tha atij q\u00eb kishte t\u00eb drejt\u00ebn e shpengimit: \"Naomi, q\u00eb u kthye nga vendi i Moabit, ka shitur pjes\u00ebn e tok\u00ebs q\u00eb i p\u00ebrkiste v\u00ebllait ton\u00eb Elimelek.\n"
                },
                "4": {
                    "verse_nr": 4,
                    "verse": "Mendova t\u00eb t\u00eb informoj dhe t\u00eb t\u00eb them: \"Blije n\u00eb prani t\u00eb banor\u00ebve t\u00eb vendit dhe t\u00eb pleqve t\u00eb popullit tim. N\u00eb rast se do ta shpengosh, shpengoje; por n\u00eb rast se nuk ke nd\u00ebr mend ta shpengosh, ma thuaj  q\u00eb ta di edhe un\u00eb; sepse asnjeri ve\u00e7 teje  nuk g\u00ebzon t\u00eb drejt\u00ebn e shpengimit, dhe pas teje vij un\u00eb\"\". Ai u p\u00ebrgjegj: \"Do t\u00eb k\u00ebrkoj t\u00eb drejt\u00ebn time\".\n"
                },
                "5": {
                    "verse_nr": 5,
                    "verse": "At\u00ebher\u00eb Boazi tha: \"Dit\u00ebn q\u00eb do ta blesh ar\u00ebn nga dora e Naomit, ti do ta blesh edhe nga Ruthi, Moabitja, bashk\u00ebshortja e t\u00eb ndjerit, p\u00ebr ta ringjallur emrin e t\u00eb ndjerit n\u00eb trash\u00ebgimin\u00eb e tij\".\n"
                },
                "6": {
                    "verse_nr": 6,
                    "verse": "Ai q\u00eb g\u00ebzonte t\u00eb drejt\u00ebn e shpengimit u p\u00ebrgjegj: \"Un\u00eb nuk mund ta shpengoj p\u00ebr vete, sepse do t\u00eb shkat\u00ebrroj trash\u00ebgimin\u00eb time; shpengo ti at\u00eb q\u00eb duhet t\u00eb shpengoja un\u00eb, sepse un\u00eb nuk mund ta shpengoj\".\n"
                },
                "7": {
                    "verse_nr": 7,
                    "verse": "Ky ishte zakoni n\u00eb koh\u00ebrat e kaluara n\u00eb Izrael lidhur me t\u00eb drejt\u00ebn e shpengimit dhe t\u00eb ndryshimit t\u00eb pron\u00ebsis\u00eb: personi hiqte sandalen dhe ja jepte tjetrit; kjo ishte m\u00ebnyra e d\u00ebshmis\u00eb n\u00eb Izrael.\n"
                },
                "8": {
                    "verse_nr": 8,
                    "verse": "K\u00ebshtu ai q\u00eb g\u00ebzonte t\u00eb drejt\u00ebn e shpengimit i tha Boazit: \"Blije ti vet\u00eb\", dhe hoqi sandalen.\n"
                },
                "9": {
                    "verse_nr": 9,
                    "verse": "At\u00ebher\u00eb Boazi u tha pleqve dhe t\u00ebr\u00eb popullit: \"Ju sot jeni d\u00ebshmitar\u00eb q\u00eb un\u00eb bleva sot n\u00eb duart e Naomit t\u00eb gjitha ato q\u00eb ishin pron\u00eb e Elimelekut, t\u00eb Kilionit dhe t\u00eb Mahlonit.\n"
                },
                "10": {
                    "verse_nr": 10,
                    "verse": "Gjithashtu bleva p\u00ebr grua Ruthin, Moabiten, bashk\u00ebshorten e Mahlonit, p\u00ebr ta ringjallur emrin e t\u00eb ndjerit n\u00eb trash\u00ebgimin\u00eb e tij, me q\u00ebllim q\u00eb emri i t\u00eb ndjerit t\u00eb mos shuhet midis v\u00ebllez\u00ebrve t\u00eb tij  dhe n\u00eb port\u00ebn e qytetit t\u00eb tij. Ju sot jeni  d\u00ebshmitar\u00eb t\u00eb k\u00ebtij fakti.\n"
                },
                "11": {
                    "verse_nr": 11,
                    "verse": "At\u00ebher\u00eb t\u00ebr\u00eb populli q\u00eb ndodhej te porta dhe pleqt\u00eb u p\u00ebrgjigj\u00ebn: \"Ne jemi d\u00ebshmitar\u00eb t\u00eb k\u00ebsaj ngjarjeje. Zoti e b\u00ebft\u00eb gruan q\u00eb hyn n\u00eb sht\u00ebpin\u00eb t\u00ebnde si Rakel\u00ebn dhe si Lean, dy grat\u00eb q\u00eb ngrit\u00ebn sht\u00ebpin\u00eb  e Izraelit. Pa\u00e7 pushtet n\u00eb Efrathah dhe  u b\u00ebfsh i famsh\u00ebm n\u00eb Betlem.\n"
                },
                "12": {
                    "verse_nr": 12,
                    "verse": "Sht\u00ebpia jote u b\u00ebft\u00eb si sht\u00ebpia e Peretsit, q\u00eb Tamara i lindi Jud\u00ebs, p\u00ebr shkak t\u00eb pasardh\u00ebsve q\u00eb Zoti do t\u00eb t\u00eb jap\u00eb nga kjo e re\".\n"
                },
                "13": {
                    "verse_nr": 13,
                    "verse": "K\u00ebshtu Boazi e mori Ruthin, q\u00eb u b\u00eb bashk\u00ebshortja e tij. Ai hyri tek ajo dhe Zoti i dha mund\u00ebsin\u00eb t\u00eb lind\u00eb, dhe ajo lindi nj\u00eb djal\u00eb.\n"
                },
                "14": {
                    "verse_nr": 14,
                    "verse": "At\u00ebher\u00eb grat\u00eb i than\u00eb Naomit: \"Bekuar qoft\u00eb Zoti, q\u00eb sot nuk t\u00eb la pa nj\u00eb shp\u00ebtimtar. Emri i tij u b\u00ebft\u00eb i famsh\u00ebm n\u00eb Izrael!\n"
                },
                "15": {
                    "verse_nr": 15,
                    "verse": "Past\u00eb mund\u00ebsi ai t\u00eb rim\u00ebk\u00ebmb\u00eb jet\u00ebn t\u00ebnde dhe u b\u00ebft\u00eb mb\u00ebshtetja e pleq\u00ebris\u00eb sate, sepse e ka lindur nusja jote q\u00eb t\u00eb do dhe q\u00eb vlen p\u00ebr ty m\u00eb tep\u00ebr se shtat\u00eb bij\".\n"
                },
                "16": {
                    "verse_nr": 16,
                    "verse": "Pastaj Naomi e mori f\u00ebmij\u00ebn, e vuri n\u00eb gjirin e saj dhe u b\u00eb taja e saj.\n"
                },
                "17": {
                    "verse_nr": 17,
                    "verse": "Fqinj\u00ebt i vun\u00eb nj\u00eb em\u00ebr dhe thonin: \"I lindi nj\u00eb djal\u00eb Naomit!\". E quajt\u00ebn Obed. Ai qe ati i Isait, ati i Davidit.\n"
                },
                "18": {
                    "verse_nr": 18,
                    "verse": "Ja pasardh\u00ebsit e Peretsit: Peretsit i lindi Hetsroni;\n"
                },
                "19": {
                    "verse_nr": 19,
                    "verse": "Hetsronit i lindi Rami; Ramit i lindi Aminadabi;\n"
                },
                "20": {
                    "verse_nr": 20,
                    "verse": "Aminadabit i lindi Nahshoni; Nahshonit i lindi Salmoni;\n"
                },
                "21": {
                    "verse_nr": 21,
                    "verse": "Salmonit i lindi Boazi; Boazit i lindi Obedi;\n"
                },
                "22": {
                    "verse_nr": 22,
                    "verse": "Obedit i lindi Isai dhe Isait i lindi Davidi.\n"
                }
            }
        }
    }
}