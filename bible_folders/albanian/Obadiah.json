{
    "version": "albanian",
    "book_name": "Obadiah",
    "book_nr": "31",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Vegimi i Abdias. K\u00ebshtu thot\u00eb Zoti, Zoti, p\u00ebr Edomin: \"Ne kemi d\u00ebgjuar nj\u00eb mesazh nga Zoti dhe nj\u00eb ambasador \u00ebsht\u00eb d\u00ebrguar midis kombeve p\u00ebr t\u00eb th\u00ebn\u00eb: \"L\u00ebvizni dhe t\u00eb ngrihemi kund\u00ebr tij p\u00ebr t\u00eb luftuar\".\n"
                },
                "2": {
                    "verse_nr": 2,
                    "verse": "Ja, un\u00eb do t\u00eb t\u00eb b\u00ebj t\u00eb vog\u00ebl midis kombeve; ti do t\u00eb jesh shum\u00eb i p\u00ebrbuzur.\n"
                },
                "3": {
                    "verse_nr": 3,
                    "verse": "Krenaria e zemr\u00ebs sate t\u00eb ka mashtruar, o ti q\u00eb banon n\u00eb t\u00eb \u00e7arat e shk\u00ebmbinjve, ku ke b\u00ebr\u00eb banes\u00ebn t\u00ebnde t\u00eb lart\u00eb, q\u00eb thua n\u00eb zemr\u00ebn t\u00ebnde: \"Kush do t\u00eb m\u00eb zbres\u00eb p\u00ebr tok\u00eb?\"\n"
                },
                "4": {
                    "verse_nr": 4,
                    "verse": "Edhe sikur ti t\u00eb ngrihesh lart si nj\u00eb shqiponj\u00eb dhe ta vije folen\u00eb t\u00ebnde midis yjeve, un\u00eb do t\u00eb t\u00eb zbres nga atje lart\", thot\u00eb Zoti.\n"
                },
                "5": {
                    "verse_nr": 5,
                    "verse": "\"Po t\u00eb t\u00eb vinin nat\u00ebn cuba ose kusar\u00eb, si do t\u00eb shkat\u00ebrroheshe! A nuk do t\u00eb vidhnin aq sa u mjafton? Po t\u00eb t\u00eb vinin vjel\u00ebsit e rrushit, a nuk do t\u00eb linin disa vile p\u00ebr t\u00eb mbledhur?\n"
                },
                "6": {
                    "verse_nr": 6,
                    "verse": "Oh, sa do ta zhbirojn\u00eb Esaun, si do t'i rr\u00ebmojn\u00eb skutat e tij!\n"
                },
                "7": {
                    "verse_nr": 7,
                    "verse": "T\u00ebr\u00eb aleat\u00ebt e tu do t\u00eb t\u00eb shtr\u00ebngojn\u00eb n\u00eb kufi, ata q\u00eb ishin n\u00eb paqe me ty do t\u00eb t\u00eb mashtrojn\u00eb dhe do t\u00eb ken\u00eb ep\u00ebrsi mbi ty; ata q\u00eb han\u00eb buk\u00ebn t\u00ebnde do t\u00eb kurdisin gracka; por ai nuk e kupton k\u00ebt\u00eb.\n"
                },
                "8": {
                    "verse_nr": 8,
                    "verse": "At\u00eb dit\u00eb\", thot\u00eb Zoti, \"un\u00eb do t\u00eb zhduk nga Edomi njer\u00ebzit e ditur dhe nga mali i Esaut m\u00ebn\u00e7urin\u00eb.\n"
                },
                "9": {
                    "verse_nr": 9,
                    "verse": "At\u00ebher\u00eb trimat e tu do t'i z\u00ebr\u00eb tmerri, o Teman, derisa \u00e7do njeri t\u00eb shfaroset nga mali i Esaut n\u00eb masak\u00ebr.\n"
                },
                "10": {
                    "verse_nr": 10,
                    "verse": "P\u00ebr shkak t\u00eb dhun\u00ebs kund\u00ebr v\u00ebllait t\u00ebnd Jakob, turpi do t\u00eb t\u00eb mbuloj\u00eb dhe do t\u00eb shfarosesh p\u00ebrjet\u00eb.\n"
                },
                "11": {
                    "verse_nr": 11,
                    "verse": "Sepse ti ishe i pranish\u00ebm dit\u00ebn q\u00eb ti rrije m\u00ebnjan\u00eb, dit\u00ebn q\u00eb t\u00eb huajt e \u00e7onin n\u00eb rob\u00ebri ushtrin\u00eb e tij dhe t\u00eb huajt hynin nga portat e tij dhe hidhnin n\u00eb short fatet e Jeruzalemit, edhe ti ishe si nj\u00eb prej tyre.\n"
                },
                "12": {
                    "verse_nr": 12,
                    "verse": "Por ti nuk duhet t\u00eb shikoje me g\u00ebzim dit\u00ebn e v\u00ebllait t\u00ebnd, dit\u00ebn e fatkeq\u00ebsis\u00eb s\u00eb tij, as duhet t\u00eb g\u00ebzoheshe p\u00ebr bijt\u00eb e Jud\u00ebs dit\u00ebn e shkat\u00ebrrimit t\u00eb tyre dhe as t\u00eb flisje me arroganc\u00eb dit\u00ebn e fatkeq\u00ebsis\u00eb s\u00eb tyre.\n"
                },
                "13": {
                    "verse_nr": 13,
                    "verse": "Nuk duhet t\u00eb hyje nga porta e popullit tim, dit\u00ebn e fatkeq\u00ebsis\u00eb s\u00eb tij, as t\u00eb sodisje edhe ti me k\u00ebnaq\u00ebsi mjerimin e tij, dit\u00ebn e fatkeq\u00ebsis\u00eb s\u00eb tij dhe as t\u00eb shtrije duart mbi pasurit\u00eb e tij dit\u00ebn e fatkeq\u00ebsis\u00eb s\u00eb tij.\n"
                },
                "14": {
                    "verse_nr": 14,
                    "verse": "Nuk duhet t\u00eb viheshe n\u00eb udh\u00ebkryqet p\u00ebr t\u00eb masakruar ikanak\u00ebt e tij dhe as t'i jepje n\u00eb dor\u00eb t\u00eb armikut ata q\u00eb kishin mbijetuar dit\u00ebn e fatkeq\u00ebsis\u00eb.\n"
                },
                "15": {
                    "verse_nr": 15,
                    "verse": "Sepse dita e Zotit \u00ebsht\u00eb e af\u00ebrt p\u00ebr t\u00ebr\u00eb kombet; at\u00eb q\u00eb u b\u00ebre t\u00eb tjer\u00ebve do t\u00eb ta b\u00ebjn\u00eb ty, shp\u00ebrblimi i veprimeve t\u00eb tua do t\u00eb bjer\u00eb mbi kok\u00ebn t\u00ebnde.\n"
                },
                "16": {
                    "verse_nr": 16,
                    "verse": "Sepse ashtu si keni pir\u00eb mbi malin tim t\u00eb shenjt\u00eb, k\u00ebshtu do t\u00eb pin\u00eb t\u00ebr\u00eb kombet vazhdimisht; po, do t\u00eb pin\u00eb, do t\u00eb rr\u00ebk\u00ebllejn\u00eb dhe do t\u00eb jen\u00eb si t\u00eb mos ken\u00eb qen\u00eb kurr\u00eb\".\n"
                },
                "17": {
                    "verse_nr": 17,
                    "verse": "\"Por mbi malin e Sionit do t\u00eb jen\u00eb ata q\u00eb mbijetuan dhe do t\u00eb jet\u00eb nj\u00eb vend i shenjt\u00eb; dhe sht\u00ebpia e Jakobit do t\u00eb shtjer\u00eb n\u00eb dor\u00eb pronat e veta.\n"
                },
                "18": {
                    "verse_nr": 18,
                    "verse": "Sht\u00ebpia e Jakobit do t\u00eb jet\u00eb nj\u00eb zjarr, sht\u00ebpia e Jozefit nj\u00eb flak\u00eb, por sht\u00ebpia e Esaut do t\u00eb jet\u00eb si kallamishte: ata do ta djegin dhe do ta gllab\u00ebrojn\u00eb, dhe sht\u00ebpis\u00eb s\u00eb Esaut nuk do t'i mbetet asnj\u00eb trash\u00ebgimtar\", sepse ka folur Zoti.\n"
                },
                "19": {
                    "verse_nr": 19,
                    "verse": "Ata t\u00eb Negevit do t\u00eb zot\u00ebrojn\u00eb malin e Esaut dhe fush\u00ebn e vendit t\u00eb Filistejve; do t\u00eb zot\u00ebrojn\u00eb edhe fushat e Efraimit dhe fushat e Samaris\u00eb dhe Beniamini do t\u00eb zot\u00ebroj\u00eb Galaadin.\n"
                },
                "20": {
                    "verse_nr": 20,
                    "verse": "M\u00ebrgimtar\u00ebt e k\u00ebsaj ushtrie t\u00eb bijve t\u00eb Izraelit q\u00eb ndodhen midis Kananeasve, do t\u00eb zot\u00ebrojn\u00eb vendin deri n\u00eb Sarepta, m\u00ebrgimtar\u00ebt e Jeruzalemit q\u00eb ndodhen n\u00eb Sefarad do t\u00eb zot\u00ebrojn\u00eb qytetet e Negevit.\n"
                },
                "21": {
                    "verse_nr": 21,
                    "verse": "At\u00ebher\u00eb disa \u00e7lirimtar\u00eb do t\u00eb ngjiten n\u00eb malin e Sionit p\u00ebr t\u00eb gjykuar malin e Esaut, dhe mbret\u00ebria do t\u00eb jet\u00eb e Zotit.\n"
                }
            }
        }
    }
}