{
    "version": "VKF",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mwen menm, P\u00f2l, mwen se apot Jezikris, paske se sa Bondye vle. Mwen gen responsabilite pou m anonse pwom\u00e8s lavi a, pa mwayen Jezikris."
                },
                "2": {
                    "verse_nr": "2",
                    "verse": "Mwen vle salye w, Timote, pitit byeneme m nan. Gras, mizerik\u00f2d ak lap\u00e8 Bondye Papa a, ansanm ak Jezi, Seny\u00e8 nou an av\u00e8 w!"
                },
                "3": {
                    "verse_nr": "3",
                    "verse": "Rem\u00e8siman ak ankourajman - Nan priy\u00e8 mwen, lannuit kou lajounen, mwen toujou sonje w. Epi mwen rann Bondye gras pout\u00e8t ou menm. Se li menm ki Bondye zans\u00e8t mwen yo t ap s\u00e8vi epi se li mwen menm mwen toujou ap s\u00e8vi ak konsyans mwen byen kl\u00e8."
                },
                "4": {
                    "verse_nr": "4",
                    "verse": "L\u00e8 m ap sonje dlo nan je w, m ta byen renmen rew\u00e8 w pou k\u00e8 m ka ranpli ak lajwa."
                },
                "5": {
                    "verse_nr": "5",
                    "verse": "Mwen sonje kijan ou gen yon lafwa ki sens\u00e8. Se konsa Loyis, grann ou te ye epi apre sa, manman w Enis te konsa tou anvan w. M w\u00e8 se menm lafwa sa a ki nan ou tou, mwen s\u00e8ten se vre."
                },
                "6": {
                    "verse_nr": "6",
                    "verse": "Se pout\u00e8t sa m ap f\u00e8 w sonje sa: kenbe flam don Bondye ba w la byen limen. Don ou te resevwa l\u00e8 m te poze men m sou t\u00e8t ou a."
                },
                "7": {
                    "verse_nr": "7",
                    "verse": "Paske Sentespri Bondye ban nou an, li pa rann nou timid. Okontr\u00e8, Lespri sa a ranpli nou ak f\u00f2s, ak lanmou epi ak bon kontw\u00f2l sou t\u00e8t nou."
                },
                "8": {
                    "verse_nr": "8",
                    "verse": "Konsa, ou pa dwe wont rann temwanyaj pou Seny\u00e8 nou an. Epi, pa wont pou mwen tou ki nan prizon pout\u00e8t Seny\u00e8 a. Men, soufri av\u00e8k mwen pou B\u00f2n Nouv\u00e8l la, av\u00e8k puisans Bondye."
                },
                "9": {
                    "verse_nr": "9",
                    "verse": "Bondye sove nou epi li rele nou pou n vin yon p\u00e8p apa pou li. Li pa f\u00e8 sa pout\u00e8t sa nou te f\u00e8, men se paske li deside l konsa. Se yon don gratis li f\u00e8 nou nan Jezikris, anvan menm lemonn te egziste."
                },
                "10": {
                    "verse_nr": "10",
                    "verse": "Kounye a, don an par\u00e8t akl\u00e8, l\u00e8 Jezikris te vin f\u00e8t. Li kraze puisans lanm\u00f2 epi pa mwayen B\u00f2n Nouv\u00e8l la, li montre nou chemen lavi pou tout tan."
                },
                "11": {
                    "verse_nr": "11",
                    "verse": "Bondye ban m responsabilite pou m preche B\u00f2n Nouv\u00e8l sa a k\u00f2m yon apot, epi k\u00f2m yon pwofes\u00e8."
                },
                "12": {
                    "verse_nr": "12",
                    "verse": "Se pout\u00e8t sa m ap soufri kounye a. Men m pa wont. Mwen konnen nan kil\u00e8s mwen plase konfyans mwen. Mwen s\u00e8ten Bondye gen ase puisans pou l pwoteje m nan sa l ban m f\u00e8 a, jouk nan d\u00e8nye jou a."
                },
                "13": {
                    "verse_nr": "13",
                    "verse": "Sa w tande m anseye, se sa ou dwe anseye tou. Se pou w swiv mod\u00e8l yon ans\u00e8yman ki san fot av\u00e8k lafwa epi lanmou nou genyen pa mwayen Jezikris."
                },
                "14": {
                    "verse_nr": "14",
                    "verse": "Ans\u00e8yman sa yo, se yon gwo trez\u00f2 ou te resevwa pou w gade. Se pou w pwoteje l pa mwayen \u00e8d Sentespri a, li menm k ap viv nan nou."
                },
                "15": {
                    "verse_nr": "15",
                    "verse": "Ou konnen tout moun nan Lazi te abandone m. Menm Fij\u00e8l ak Emoj\u00e8n te vire do ban mwen."
                },
                "16": {
                    "verse_nr": "16",
                    "verse": "M ap priye pou Bondye gen mezerik\u00f2d pou fanmi Onezif\u00f2. Plizy\u00e8 fwa Onezif\u00f2 te ankouraje m. Li pa t wont pout\u00e8t mwen te nan prizon an."
                },
                "17": {
                    "verse_nr": "17",
                    "verse": "Non, li pa t wont. L\u00e8 l te vini nan lavil W\u00f2m, li chache jouktan l jwenn mwen."
                },
                "18": {
                    "verse_nr": "18",
                    "verse": "M ap priye Seny\u00e8 Jezi pou Onezif\u00f2 kapab jwen mezerik\u00f2d Bondye nan jou sa a. Ou konnen ki val\u00e8 ede fr\u00e8 sa te ede m nan Ef\u00e8z."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Yon s\u00f2lda Jezikris ki lwayal - Timote, ou se yon pitit gason pou mwen. Se pou w chache vin pi solid toujou nan gras ak nan lanmou Jezikris la."
                },
                "2": {
                    "verse_nr": "2",
                    "verse": "Sa w tande m anseye devan tout moun, se pou w anseye l\u00f2t moun menm bagay yo. Pataje yo ak moun de konfyans ki gen kapasite pou anseye l\u00f2t moun menm bagay yo."
                },
                "3": {
                    "verse_nr": "3",
                    "verse": "Menm jan ak yon bon s\u00f2lda pou Jezikris, se pou ou aksepte p\u00f2syon soufrans pa nou an."
                },
                "4": {
                    "verse_nr": "4",
                    "verse": "Yon s\u00f2lda dwe toujou obeyi k\u00f2mandan ki ch\u00e8f li. Konsa, li pa pase tan l nan bagay ki pa gen rap\u00f2 ak responsabilite l."
                },
                "5": {
                    "verse_nr": "5",
                    "verse": "Atl\u00e8t k ap kouri yo, yo dwe respekte tout r\u00e8g yo, pou yo genyen laviktwa."
                },
                "6": {
                    "verse_nr": "6",
                    "verse": "Kiltivat\u00e8 k ap travay di, se li ki dwe premye pou jwenn benefis rek\u00f2lt la."
                },
                "7": {
                    "verse_nr": "7",
                    "verse": "Panse sou sa m di w la a. Epi Seny\u00e8 a ap ede w konprann tout bagay."
                },
                "8": {
                    "verse_nr": "8",
                    "verse": "Sonje Jezikris soti nan ras fanmi David, dapre Levanjil m ap preche a, li leve soti vivan nan lanm\u00f2."
                },
                "9": {
                    "verse_nr": "9",
                    "verse": "Se pout\u00e8t Levanjil sa a, mwen anba soufrans sa yo, mwen menm rive pran prizon k\u00f2m yon malveyan. Men mesaj Bondye a pa nan prizon."
                },
                "10": {
                    "verse_nr": "10",
                    "verse": "Se pout\u00e8t sa, mwen anba soufrans sa yo, pout\u00e8t moun Bondye chwazi yo, pou yo menm tou kapab rive nan delivrans ki genyen nan Jezikris la, ansanm av\u00e8k yon laglwa san fen."
                },
                "11": {
                    "verse_nr": "11",
                    "verse": "Men sa ki s\u00e8ten: Si nou mouri av\u00e8k Kris, n ap viv ansanm av\u00e8 l tou."
                },
                "12": {
                    "verse_nr": "12",
                    "verse": "Si nou rete fid\u00e8l menm nan soufrans, n ap renye av\u00e8 l tou. Si nou refize di nou konnen l, l ap refize di li konnen nou tou."
                },
                "13": {
                    "verse_nr": "13",
                    "verse": "Si nou pa fid\u00e8l, li menm, l ap toujou rete fid\u00e8l, paske li pa kapab nye pw\u00f2p t\u00e8t li."
                },
                "14": {
                    "verse_nr": "14",
                    "verse": "Yon ouvriye ki f\u00e8 Bondye plezi - F\u00e8 tout moun sonje sa. Devan Bondye, se pou w rek\u00f2mande moun yo av\u00e8k f\u00f2s pou yo pa batay sou yon seri de mo. Sa p ap s\u00e8vi anyen, sa ap fin demoli moun k ap koute yo s\u00e8lman."
                },
                "15": {
                    "verse_nr": "15",
                    "verse": "Ou menm, f\u00e8 tout sa w kapab pou w prezante w san repw\u00f2ch devan Bondye, yon moun k ap travay pou Bondye, ki kontan nan sa l ap f\u00e8 epi k ap preche mesaj Bondye kor\u00e8kteman."
                },
                "16": {
                    "verse_nr": "16",
                    "verse": "Pa antre nan vye diskou ki pa gen okenn sans, ki pa ale nan menm sans ak lafwa. Wi, moun konsa, se moun k ap ale pi lwen Bondye tanzantan."
                },
                "17": {
                    "verse_nr": "17",
                    "verse": "Move ans\u00e8yman yo ap vale t\u00e8ren menm jan ak yon maladi ki anndan yon k\u00f2. M ap pale de Imene ak Fil\u00e8t:"
                },
                "18": {
                    "verse_nr": "18",
                    "verse": "Yo vire ale lwen verite a epi y ap kraze lafwa plizy\u00e8 moun, l\u00e8 y ap di rezireksyon an gentan rive deja."
                },
                "19": {
                    "verse_nr": "19",
                    "verse": "Poutan, fondasyon Bondye plante a p ap janm ranv\u00e8se, men sa ki ekri sou sa: \u201cSeny\u00e8 a konnen moun ki moun pa l yo\u201d. Men k\u00e8k l\u00f2t paw\u00f2l ank\u00f2: Nenp\u00f2t moun ki di yo kw\u00e8 nan Seny\u00e8 a, li dwe sispann f\u00e8 sa ki mal."
                },
                "20": {
                    "verse_nr": "20",
                    "verse": "Nan yon gwo kay, genyen bagay ki f\u00e8t an \u00f2, gen l\u00f2t ki an lajan. Men tou, genyen bagay ki f\u00e8t av\u00e8k bwa, l\u00f2t av\u00e8k t\u00e8 ajil. K\u00e8k nan bagay sa yo, yo la pou itilize nan moman espesyal, l\u00f2t yo pou itilizasyon \u00f2din\u00e8."
                },
                "21": {
                    "verse_nr": "21",
                    "verse": "Seny\u00e8 a vle itilize w pou moman espesyal yo. Pout\u00e8t sa, netwaye lavi w, retire tout sa k pa bon. L\u00e8 sa a, ou va san peche, epi M\u00e8t la va kapab itilize w. Ou va pr\u00e8t pou f\u00e8t tout sa ki byen."
                },
                "22": {
                    "verse_nr": "22",
                    "verse": "Kanpe lwen yon seri de move bagay jenn moun tankou w yo konn vle f\u00e8. Toujou chache f\u00e8 sa ki dwat, chache gen lafwa, lanmou ak lap\u00e8 av\u00e8k moun k ap priye Seny\u00e8 a ak k\u00e8 yo pw\u00f2p."
                },
                "23": {
                    "verse_nr": "23",
                    "verse": "Men, pa mele nan vye diskisyon ki pa gen sans. Ou konnen, vye diskisyon konsa toujou fini nan kont."
                },
                "24": {
                    "verse_nr": "24",
                    "verse": "Yon s\u00e8vit\u00e8 Seny\u00e8 a pa dwe nan diskisyon ki mennen kont ak moun. Ou dwe byen ak tout moun. Ou dwe anseye byen. Epi ou Dwe gen pasyans."
                },
                "25": {
                    "verse_nr": "25",
                    "verse": "Ou dwe korije moun ki kont ou yo av\u00e8k dous\u00e8. Ou pa janm konnen, Bondye kapab chanje yo pou f\u00e8 yo aksepte verite a."
                },
                "26": {
                    "verse_nr": "26",
                    "verse": "L\u00e8 sa a, y o va chape soti nan p\u00e8len lespri malen an ki f\u00e8 yo vin esklav li, pou f\u00e8 yo f\u00e8 sa l vle."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Anpil moun pral sispann renmen Bondye - Ou dwe konnen sa: nan d\u00e8nye jou yo, pral gen tan ki difisil."
                },
                "2": {
                    "verse_nr": "2",
                    "verse": "L\u00e8z\u00f2m ap vin egoyis, zanmi lajan. Yo pral vante t\u00e8t yo, y ap \u00f2geye epi yo pral ensilte Bondye. Yo p ap obeyi paran yo ank\u00f2, yo p ap kapab rem\u00e8sye moun ank\u00f2. Y ap vin drese yo kont tou bagay ki f\u00e8 Bondye plezi yo."
                },
                "3": {
                    "verse_nr": "3",
                    "verse": "Yo p ap gen k\u00e8 sansib pou p\u00e8s\u00f2n, y ap san pitye, y ap pale moun mal. Yo p ap kapab kontwole t\u00e8t yo ank\u00f2, y ap krimin\u00e8l, y ap drese yo kont tou sa ki byen."
                },
                "4": {
                    "verse_nr": "4",
                    "verse": "Zanmi pral trayi zanmi, y ap vyolan, \u00f2g\u00e8y ap bouche je yo pou yo pa w\u00e8. Y ap pi renmen plezi pase Bondye."
                },
                "5": {
                    "verse_nr": "5",
                    "verse": "Y ap f\u00e8 k\u00f2msi se Bondye y ap adore, men anreyalite, y ap refize puisans ki pou ede yo adore Bondye epi f\u00e8 l plezi vr\u00e8man. Moun konsa, retire k\u00f2 w sou yo!"
                },
                "6": {
                    "verse_nr": "6",
                    "verse": "Gen k\u00e8k nan yo ki pran abitid mache lakay moun. Yo pran yon seri medam ki f\u00e8b nan py\u00e8j yo. Medam sa yo te gentan chaje peche deja epi lafwa yo pa t solid. Medam sa yo se moun tout kalite lanvi ap mennen."
                },
                "7": {
                    "verse_nr": "7",
                    "verse": "Yo toujou ap aprann yon bann bagay, men yo pa janm rive konnen verite a vre."
                },
                "8": {
                    "verse_nr": "8",
                    "verse": "Se menm jan ak Jan\u00e8s epi Janbr\u00e8s nan tan lontan, ki te konbat kont Moyiz. Se menm jan an tou, moun sa yo ap batay kont verite a. Se yon bann moun ki gen lespri yo bouche, lafwa moun sa yo pa vo anyen."
                },
                "9": {
                    "verse_nr": "9",
                    "verse": "Men se pa moun k ap rive lwen nan sa yo vle f\u00e8 a. Tout moun ap rive w\u00e8 se moun ki pa byen nan t\u00e8t yo ye, menm jan yo te rive dekouvri kil\u00e8s Jan\u00e8s ak Janbr\u00e8s te ye."
                },
                "10": {
                    "verse_nr": "10",
                    "verse": "D\u00e8nye enstriksyon - Men ou menm, ou toujou ap swiv jan mwen anseye, konp\u00f2tman mwen. Ou konnen pwoj\u00e8 m yo. Ou konnen lafwa mwen, pasyans mwen, lanmou mwen, fidelite mwen."
                },
                "11": {
                    "verse_nr": "11",
                    "verse": "Ou konnen kijan yo te atake m di, ak tout soufrans mwen te konnen nan Anty\u00f2ch ki nan Pisidi a, nan Ik\u00f2n, nan List. Wi, mwen soufri anpil. Poutan, Seny\u00e8 a delivre m anba tout latwoublay sa yo."
                },
                "12": {
                    "verse_nr": "12",
                    "verse": "Day\u00e8 menm, tout moun ki vle mennen yon lavi ki fid\u00e8l epi ki mak\u00f2nen av\u00e8k Jezikris, y ap jwenn p\u00e8sekisyon."
                },
                "13": {
                    "verse_nr": "13",
                    "verse": "Men mechan yo k ap f\u00e8 bagay pou twonpe moun yo, yo pral pi lwen toujou nan mechanste yo. Y ap mache twonpe moun epi l\u00f2t moun menm ap twonpe yo tou."
                },
                "14": {
                    "verse_nr": "14",
                    "verse": "Ou menm, se pou w kontinye swiv ans\u00e8yman ou te resevwa a. Ou konnen se li ki bon, paske ou konnen ou kapab f\u00e8 moun ki te anseye w yo a konfyans."
                },
                "15": {
                    "verse_nr": "15",
                    "verse": "Depi w piti, ou konnen Bib la. Sa ki nan Bib la kapab rann ou saj. Epi saj\u00e8s sa a mennen nan lavi et\u00e8n\u00e8l pa mwayen lafwa nan Jezikris."
                },
                "16": {
                    "verse_nr": "16",
                    "verse": "Se Lespri Bondye ki f\u00e8 ekri tout sa ki nan Bib la. Li bon pou anseye, pou montre moun sa ki pa bon nan lavi yo. Epi li bon tou pou korije fot, pou anseye kijan pou moun viv yon jan ki dwat."
                },
                "17": {
                    "verse_nr": "17",
                    "verse": "L\u00e8 moun ap s\u00e8vi ak Bib la, y ap prepare epi y ap genyen tout sa yo bezwen pou yo f\u00e8 z\u00e8v ki bon."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Men sa m ap mande w ak tout f\u00f2s mwen, nan prezans Bondye ak nan prezans Jezikris ki gen pou vin jije vivan kou m\u00f2, epi pou tabli way\u00f2m li a."
                },
                "2": {
                    "verse_nr": "2",
                    "verse": "Se pou w preche Levanjil epi toujou ensiste, menm si moman an pa favorab. Di moun yo sa yo dwe f\u00e8, ekz\u00f2te yo, ankouraje yo av\u00e8k anpil pasyans, se pou w toujou chache anseye tout moun."
                },
                "3": {
                    "verse_nr": "3",
                    "verse": "Paske, gen yon jou k ap vini, moun yo p ap vle tande yon ans\u00e8yman ki dwat. Men yo pral swiv moun k ap anseye bagay ki f\u00e8 yo plezi. Yo pral f\u00e8 ap\u00e8l ak moun k ap di sa yo ta renmen tande."
                },
                "4": {
                    "verse_nr": "4",
                    "verse": "Yo pral f\u00e8men z\u00f2r\u00e8y yo pou yo pa koute verite a epi yo pral louvri z\u00f2r\u00e8y yo pou koute vye istwa k ap bay manti."
                },
                "5": {
                    "verse_nr": "5",
                    "verse": "Men ou menm, kontwole t\u00e8t ou byen nan tout bagay. Sip\u00f2te soufrans, travay nan anonse Levanjil. Travay pou w yon bon s\u00e8vit\u00e8."
                },
                "6": {
                    "verse_nr": "6",
                    "verse": "Paske pou mwen menm, lavi m pral k\u00f2m yon sakrifis pou Bondye. L\u00e8 a rive pou m kite t\u00e8 sa a."
                },
                "7": {
                    "verse_nr": "7",
                    "verse": "Mwen te mennen yon bon konba, mwen fini kouri nan kous la, mwen s\u00e8vi Seny\u00e8 a fid\u00e8lman."
                },
                "8": {
                    "verse_nr": "8",
                    "verse": "Kounye a, mwen ranp\u00f2te laviktwa. Kouw\u00f2n rekonpans kous la ki montre mwen se yon moun ki dwat devan Bondye a, l ap tann mwen. Wi, Seny\u00e8 a, ki rann jistis san patipri, l ap ban mwen l, l\u00e8 jou a va rive. Se pa mwen menm s\u00e8lman, men tout moun ki t ap tann jou Seny\u00e8 a va retounen, av\u00e8k lanmou nan k\u00e8 yo pou li, l ap bay yo l tou."
                },
                "9": {
                    "verse_nr": "9",
                    "verse": "K\u00e8k paw\u00f2l p\u00e8son\u00e8l - F\u00e8 sa w kapab pou w vin jwenn mwen byen vit."
                },
                "10": {
                    "verse_nr": "10",
                    "verse": "Paske Demas renmen lemonn tw\u00f2p, se pou sa li pati kite m. Li pati ale Tesalonik. Kresens li menm, li ale nan Galasi, epi Tit ale nan Dalmasi."
                },
                "11": {
                    "verse_nr": "11",
                    "verse": "Se s\u00e8lman Lik ki rete av\u00e8 m. L\u00e8 w ap vini, mennen Mak av\u00e8 w, paske l ap enp\u00f2tan pou mwen nan travay m ap f\u00e8 isit la."
                },
                "12": {
                    "verse_nr": "12",
                    "verse": "Mwen voye Tichik ale nan Ef\u00e8z."
                },
                "13": {
                    "verse_nr": "13",
                    "verse": "L\u00e8 m te nan Twoas, mwen te kite yon manto m lakay Kapis. L\u00e8 w ap vini, pote l pou mwen. Pote liv mwen yo pou mwen tou, liv ki sou pachemen yo, se yo m bezwen."
                },
                "14": {
                    "verse_nr": "14",
                    "verse": "Aleksann, f\u00f2jewon an, li f\u00e8 m anpil mechanste. Seny\u00e8 a ap jije l dapr\u00e8 z\u00e8v li."
                },
                "15": {
                    "verse_nr": "15",
                    "verse": "Ou menm tou, veye k\u00f2 w av\u00e8 l, paske se yon nonm k ap f\u00e8 opozisyon ak tout sa n ap anseye."
                },
                "16": {
                    "verse_nr": "16",
                    "verse": "L\u00e8 m t ap defann mwen pou premye fwa a, p\u00e8s\u00f2n pa t ede m. Tout moun vire do ban mwen. Mwen priye pou Bondye pa pran sa pou anyen."
                },
                "17": {
                    "verse_nr": "17",
                    "verse": "Men Seny\u00e8 a te kanpe av\u00e8 m. Seny\u00e8 te ban m f\u00f2s. Konsa, mwen bay Levanjil tout kote m pase. Mwen f\u00e8 tout payen yo tande Levanjil. Konsa, mwen te delivre soti nan bouch lyon an."
                },
                "18": {
                    "verse_nr": "18",
                    "verse": "Seny\u00e8 a va delivre m tou, l\u00e8 nenp\u00f2t moun va vle f\u00e8 m mechanste. Seny\u00e8 a ap f\u00e8 m rive nan way\u00f2m sy\u00e8l li a san pwobl\u00e8m. Tout laglwa se pou Seny\u00e8 a, pou tout tan gen tan. Am\u00e8n!"
                },
                "19": {
                    "verse_nr": "19",
                    "verse": "Salitasyon final - Mwen voye salye Priska ak Akilas, salye fanmi Onezif\u00f2 yo tou."
                },
                "20": {
                    "verse_nr": "20",
                    "verse": "Oras rete nan Korent. Mwen kite Twofim tou malad a Mil\u00e8."
                },
                "21": {
                    "verse_nr": "21",
                    "verse": "F\u00e8 vit pou w vini anvan liv\u00e8 a rive. Ebilis, Pidens, Linis, Klodya ansanm ak tout l\u00f2t fr\u00e8 ak s\u00e8 yo voye salye w."
                },
                "22": {
                    "verse_nr": "22",
                    "verse": "Timote, mwen priye pou Seny\u00e8 a akonpanye lespri w! Se pou gras li av\u00e8k nou tout! Am\u00e8n."
                }
            }
        }
    }
}