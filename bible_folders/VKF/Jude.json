{
    "version": "VKF",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mwen menm se Jid, s\u00e8vit\u00e8 Jezikris la, epi fr\u00e8 Jak la. M ap ekri pou tout moun Bondye rele yo. Li renmen yo epi l ap gade yo pa mwayen Jezikris."
                },
                "2": {
                    "verse_nr": "2",
                    "verse": "M ap priye pou Bondye ban nou mezerik\u00f2d, lap\u00e8 ak lanmou l pi plis toujou."
                },
                "3": {
                    "verse_nr": "3",
                    "verse": "Bondye ap pini moun k ap f\u00e8 sa ki mal yo - Byeneme m yo, se pa ti anvi mwen te anvi ekri nou osij\u00e8 delivrans nou tout ap pataje ansanm lan. Men m santi yon pouse pou m ekri nou sou yon l\u00f2t bagay: pou m ka ankouraje nou pou n defann lafwa Bondye bay moun ki apa pou l yo, yon fwa pou tout."
                },
                "4": {
                    "verse_nr": "4",
                    "verse": "Gen k\u00e8k moun ki foure k\u00f2 yo an kach\u00e8t pami nou. Se yon bann moun ki gentan kondane deja pout\u00e8t sa y ap kom\u00e8t. Depi lontan Ekriti Sent yo te gentan anonse chatiman yo. Se moun ki kont Bondye yo ye. Y ap t\u00f2de sans mesaj gras Bondye a, pou yo kapab jistifye imoralite y ap kom\u00e8t. Epi yo refize swiv Jezikris, ki se s\u00e8l M\u00e8t ak s\u00e8l Seny\u00e8 nou an."
                },
                "5": {
                    "verse_nr": "5",
                    "verse": "Mwen vle ede nou sonje k\u00e8k bagay nou konnen deja: Sonje Seny\u00e8 a te sove p\u00e8p li a, l\u00e8 l te kondui yo soti nan peyi Lejip. Men apre sa, li te detwi tout moun ki pa t kw\u00e8 yo."
                },
                "6": {
                    "verse_nr": "6",
                    "verse": "Epi sonje tou, istwa yon seri zanj ki te p\u00e8di otorite yo, yo te kite dem\u00e8 yo. Seny\u00e8 a anchennen yo pou tout tan nan f\u00e8nwa pou tann gran jijman final la."
                },
                "7": {
                    "verse_nr": "7",
                    "verse": "Sonje tou sa k te rive Sod\u00f2m ak Gom\u00f2 ansanm ak l\u00f2t vil ki te toutotou yo. Sete menm jan ak move zanj yo. Yo te f\u00e8 peche seksy\u00e8l, yo te menm rive f\u00e8 s\u00e8ks ak kreyati ki pa moun. Pout\u00e8t sa, yo te kondane pou lanf\u00e8 et\u00e8n\u00e8l la. Sa se te pou trase yon egzanp pou tout moun."
                },
                "8": {
                    "verse_nr": "8",
                    "verse": "Malgre sa, moun sa yo ki antre nan mitan nou yo, yo f\u00e8 menm jan ak abitan vil sa yo. Y ap imajine bagay ki pa vre. Y ap swiv move lanvi k\u00f2 yo. Yo meprize otorite Seny\u00e8 a epi y ap ensilte zanj ki nan glwa yo."
                },
                "9": {
                    "verse_nr": "9",
                    "verse": "Menm Mich\u00e8l, ch\u00e8f zanj yo, li pa f\u00e8 bagay konsa. Poutan, li te nan yon bon chire pit ak lespri malen an, pout\u00e8t k\u00f2 Moyiz. Nan chire pit sa a, li pa t oze ensilte l. Li di s\u00e8lman: \u201cSe pou Seny\u00e8 pini w!\u201d"
                },
                "10": {
                    "verse_nr": "10",
                    "verse": "Poutan, mesye sa yo ap kritike bagay yo pa konprann. Yo konprann k\u00e8k ti bagay. Men se pa ak entelijans yo, se sa yo santi, menm jan ak b\u00e8t yo ki pa gen entelijans pou konprann bagay yo. Epi se bagay sa yo ki detwi yo n\u00e8t."
                },
                "11": {
                    "verse_nr": "11",
                    "verse": "Mal\u00e8 pou yo! Paske yo pran menm chemen ak Kayen, menm wout ak Balam, y ap bay manti pou lajan. Y ap peri, paske yo rev\u00f2lte kont Bondye, menm jan Kore te f\u00e8."
                },
                "12": {
                    "verse_nr": "12",
                    "verse": "Moun sa yo se yon danje pou repa kominyon frat\u00e8n\u00e8l nou yo. Yo manje epi bw\u00e8 ak nou, san yo pa p\u00e8 anyen. Yo panse s\u00e8lman ak pw\u00f2p t\u00e8t yo. Yo menm jan nyaj van ap pouse san lapli. Yo menm jan ak pye bwa ki pa janm donnen. Yo san rasin, se vye bwa ki mouri menm de fwa yo ye."
                },
                "13": {
                    "verse_nr": "13",
                    "verse": "Y ap repann vye aksyon sal yo yon fason tout moun ap gade, menm jan lanm lanm\u00e8 k ap jete vye fatra sou plaj yo. Yo se menm jan ak zetwal ki pa konnen ki kote pou yo ale. Bondye rez\u00e8ve pou yo yon plas nan kote ki pi fenwa a."
                },
                "14": {
                    "verse_nr": "14",
                    "verse": "En\u00f2k, ki se sety\u00e8m desandan depi Adan, li te pwofetize sou yo. Li te di konsa: \u201cKoute sa, Seny\u00e8 a ap vini av\u00e8k lame zanj li yo ki sen."
                },
                "15": {
                    "verse_nr": "15",
                    "verse": "L ap jije yo tout. L ap kondane tout mechan yo pou tout move zak yo te kom\u00e8t kont li yo. L ap kondane sa k ap peche ak \u00f2g\u00e8y yo, pou jan yo te ensilte l la ak tout vye paw\u00f2l yo.\u201d"
                },
                "16": {
                    "verse_nr": "16",
                    "verse": "Moun sa yo pa janm satisf\u00e8. Yo toujou ap plenyen. Y ap mache selon move dezi yo genyen yo. Y ap f\u00e8 yon bann diskou plen ak \u00f2g\u00e8y. L\u00e8 yo felisite moun, se enter\u00e8 ki pouse yo."
                },
                "17": {
                    "verse_nr": "17",
                    "verse": "Yon av\u00e8tisman ansanm ak sa yo dwe f\u00e8 - Men ou menm, byeneme, se pou w sonje sa apot Jezikris, Seny\u00e8 nou an te di ki gen pou vini."
                },
                "18": {
                    "verse_nr": "18",
                    "verse": "Yo te di: \u201cNan d\u00e8nye tan yo, pral gen moun k ap pase Bondye nan betiz epi y ap viv jan yo vle nan swiv move tandans k\u00e8 yo.\u201d"
                },
                "19": {
                    "verse_nr": "19",
                    "verse": "Moun sa yo, se yo menm k ap simen divizyon nan mitan nou. Se moun k ap viv dapre lach\u00e8, yo pa gen Sentespri Bondye a."
                },
                "20": {
                    "verse_nr": "20",
                    "verse": "Ou menm, Byeneme, kontinye fonde lavi w nan lafwa. Se pou w priye av\u00e8k \u00e8d Sentespri a."
                },
                "21": {
                    "verse_nr": "21",
                    "verse": "Rete nan lanmou Bondye. Mete konfyans ou nan Seny\u00e8 Jezikris. Nan mizerik\u00f2d li, l ap ban w lavi et\u00e8n\u00e8l."
                },
                "22": {
                    "verse_nr": "22",
                    "verse": "Ede moun ki gen dout nan k\u00e8 yo."
                },
                "23": {
                    "verse_nr": "23",
                    "verse": "Ann rache yo soti anba dife lanf\u00e8. Pou k\u00e8k l\u00f2t moun, nou dwe gen pitye pou yo. Men se pou n pridan anpil pou salte lavi yo pa tonbe sou nou."
                },
                "24": {
                    "verse_nr": "24",
                    "verse": "Louwanj pou Bondye - Bondye ki gen tout pouvwa a, k ap prez\u00e8ve nou pou n pa tonbe, epi k ap f\u00e8 nou prezan devan li nan glwa li, san repw\u00f2ch epi nan lajwa,"
                },
                "25": {
                    "verse_nr": "25",
                    "verse": "Pou Bondye s\u00e8l Sov\u00e8 nou an, pa mwayen Jezikris, se pou tout glwa, tout grand\u00e8, tout pouvwa ak tout otorite rasanble nan men li menm s\u00e8l, depi kounye a epi pou tout tan! Am\u00e8n!"
                }
            }
        }
    }
}