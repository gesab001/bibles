{
    "version": "VKF",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Se mwen menm P\u00f2l ak fr\u00e8 Timote k ap salye w, Filemon, bon zanmi ak kolaborat\u00e8 nou."
                },
                "2": {
                    "verse_nr": "2",
                    "verse": "Nou voye salitasyon tou pou s\u00e8 Afya ak Achip k ap mennen menm konba av\u00e8k nou nan minist\u00e8 n ap f\u00e8 pou Kris la. Nou voye salitasyon pou legliz ki lakay ou a tou. Nou tout konnen m nan prizon paske m ap s\u00e8vi Jezikris."
                },
                "3": {
                    "verse_nr": "3",
                    "verse": "Se pou Bondye Papa a ak Jezikri Seny\u00e8 nou an beni nou epi ban nou k\u00e8 poze."
                },
                "4": {
                    "verse_nr": "4",
                    "verse": "Lafwa ak lanmou Filemon genyen - Mwen toujou di Bondye m\u00e8si pou ou, l\u00e8 m ap priye,"
                },
                "5": {
                    "verse_nr": "5",
                    "verse": "paske m tande kijan w montre lafwa ou genyen nan Jezi Seny\u00e8 a, ak lanmou ou montre pou tout p\u00e8p Bondye a."
                },
                "6": {
                    "verse_nr": "6",
                    "verse": "M ap priye pou menm lafwa nou gen nan Bondye a bay bon rezilta, epi pou l f\u00e8 nou konnen tout bon bagay nou ka f\u00e8 nan jan n ap s\u00e8vi Kris la."
                },
                "7": {
                    "verse_nr": "7",
                    "verse": "Fr\u00e8 mwen, lanmou ou te montre pou p\u00e8p Bondye a te ankouraje k\u00e8 yo. Sa te ban m anpil k\u00e8 kontan ak ankourajman tou."
                },
                "8": {
                    "verse_nr": "8",
                    "verse": "Aksepte Onezim tankou yon fr\u00e8 - Antan gran fr\u00e8 w nan Kris la, m te ka pase w l\u00f2d pou w f\u00e8 sa k dwat,"
                },
                "9": {
                    "verse_nr": "9",
                    "verse": "men m pito mande w f\u00e8 sa ak lanmou. Paske m konnen ki sousi ou genyen pou mwen, P\u00f2l, ki fin granmoun epi ki nan prizon pout\u00e8t m ap s\u00e8vi Kris la."
                },
                "10": {
                    "verse_nr": "10",
                    "verse": "Demann m ap f\u00e8 w la, se pou Onezim ki vin tankou yon pitit pou mwen pandan m nan prizon an."
                },
                "11": {
                    "verse_nr": "11",
                    "verse": "Yon l\u00e8 li pa t itil ou, men kounye a li itil nou toul\u00e8de."
                },
                "12": {
                    "verse_nr": "12",
                    "verse": "M ap voye l tounen ba ou. Men m pa kache di w, se zantray mwen m ap voye ba ou."
                },
                "13": {
                    "verse_nr": "13",
                    "verse": "M ta byen renmen kenbe l toujou pou l ta s\u00e8vi m nan plas ou, pandan m nan prizon pou koz Levanjil la."
                },
                "14": {
                    "verse_nr": "14",
                    "verse": "Men, m pa t vle f\u00e8 anyen san ou pa t dak\u00f2, paske m pa vle ou f\u00e8 okenn bon bagay nan f\u00f2se. M pito w aji ak pw\u00f2p volonte w."
                },
                "15": {
                    "verse_nr": "15",
                    "verse": "Sa k pou di w si se pa pou w te ka gen Onezim pou tout tan ki f\u00e8 l te separe av\u00e8 w pou yon ti tan?"
                },
                "16": {
                    "verse_nr": "16",
                    "verse": "Kounye a, pa resevwa l tankou yon senp esklav, men plis pase yon esklav, resevwa l tankou yon fr\u00e8 byenneme. Li vin ch\u00e8 pou mwen tankou yon fr\u00e8. M konnen li vin gen plis val\u00e8 pou ou toujou, paske li se manm fanmi w epi kounyea li vin yon manm nan fanmi Seny\u00e8 a."
                },
                "17": {
                    "verse_nr": "17",
                    "verse": "Al\u00f2, si ou konsidere m k\u00f2m zanmi w, resevwa Onezim menm jan w ta resevwa m."
                },
                "18": {
                    "verse_nr": "18",
                    "verse": "Epi si l te f\u00e8 w yon bagay ki mal osinon si l ta gen yon d\u00e8t anv\u00e8 w, mete l sou kont mwen."
                },
                "19": {
                    "verse_nr": "19",
                    "verse": "Mwen menm P\u00f2l k ap ekri w ak pw\u00f2p men pa m, m ap ranbouse w. M pa kw\u00e8 m ta bezwen di ou menm tou, ou gen d\u00e8t anv\u00e8 m, ou dwe m lavi w."
                },
                "20": {
                    "verse_nr": "20",
                    "verse": "Tanpri fr\u00e8 m, f\u00e8 sa pou mwen, paske w konnen se sa Seny\u00e8 a vle. Pout\u00e8t se nan fanmi Kris la nou ye, sa ta ankouraje k\u00e8 m anpil si w ta f\u00e8 sa pou Onezim."
                },
                "21": {
                    "verse_nr": "21",
                    "verse": "Mwen ekri w, paske m konnen ou ap f\u00e8 sa m mande w la, epi menm plis pase sa."
                },
                "22": {
                    "verse_nr": "22",
                    "verse": "M ap tou pwofite di w pare yon chanm pou mwen, paske, mwen s\u00e8ten Bondye ap reponn priy\u00e8 nou yo, y ap lage m pou m vin jwenn nou."
                },
                "23": {
                    "verse_nr": "23",
                    "verse": "Salitasyon - Epafras ki nan prizon ansanm av\u00e8 m, paske l ap s\u00e8vi Jezikri, voye salye w."
                },
                "24": {
                    "verse_nr": "24",
                    "verse": "Mak, Aristak, Demas, Lik, k ap travay ansanm av\u00e8 m nan l\u00e8v la, yo tout voye bonjou pou ou tou."
                },
                "25": {
                    "verse_nr": "25",
                    "verse": "Se pou Jezikri, Seny\u00e8 a, vide benediksyon l sou nou tout."
                }
            }
        }
    }
}