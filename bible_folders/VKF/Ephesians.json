{
    "version": "VKF",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Se mwen menm P\u00f2l, K ap salye nou. Mwen se yon apot Jezikris, paske se sa Bondye te vle. M ap ekri nou, p\u00e8p Bondye a, nan Ef\u00e8z, ki fid\u00e8l nan yon relasyon sere sere ak Jezikris."
                },
                "2": {
                    "verse_nr": "2",
                    "verse": "Se pou Bondye Papa a ak Seny\u00e8 Jezikris ban nou gras ak k\u00e8 poze."
                },
                "3": {
                    "verse_nr": "3",
                    "verse": "Benediksyon espirity\u00e8l nan Bondye - Louwanj pou Bondye ansanm ak Papa Jezikris, Seny\u00e8 nou an. Nan Jezikris, Bondye ban nou tout kalite benediksyon espirity\u00e8l anwo nan sy\u00e8l la."
                },
                "4": {
                    "verse_nr": "4",
                    "verse": "Nan Jezikris, Bondye chwazi nou anvan menm li te kreye lemonn. Li chwazi nou nan amou li, pou n vin yon p\u00e8p sen pou li, san fot devan je l."
                },
                "5": {
                    "verse_nr": "5",
                    "verse": "Se sa k f\u00e8, depi byen lontan, li deside l ap adopte nou k\u00f2m pitit li pa mwayen Jezikris. Li f\u00e8 sa pou bon plezi pa l."
                },
                "6": {
                    "verse_nr": "6",
                    "verse": "Konsa, tout moun va w\u00e8 grand\u00e8 gras li pou nou pa mwayen Jezi, Pitit byeneme l la. Tout moun va f\u00e8 louwanj pou gras li."
                },
                "7": {
                    "verse_nr": "7",
                    "verse": "Nan Kris, nou jwenn lib\u00e8te pout\u00e8t san li ki te koule. Nou jwenn padon peche nou yo, pout\u00e8t rich\u00e8s gras Bondye."
                },
                "8": {
                    "verse_nr": "8",
                    "verse": "Se gras sa a li ban nou an kantite a ki ban nou saj\u00e8s ak bon konprann."
                },
                "9": {
                    "verse_nr": "9",
                    "verse": "Se te yon plan sekr\u00e8 Bondye te genyen byen lontan pou l te reyalize pa mwayen Jezikris. Kounye a, li f\u00e8 nou konnen sa."
                },
                "10": {
                    "verse_nr": "10",
                    "verse": "Bondye t ap ranje tout bagay pou f\u00e8 plan an reyalize l\u00e8 moman an ta rive. Plan li, se pou l reyini tout bagay ki nan sy\u00e8l la ak sa ki sou lat\u00e8, pou li rasanble yo tout, menm jan ak yon k\u00f2, av\u00e8k Kris k\u00f2m t\u00e8t."
                },
                "11": {
                    "verse_nr": "11",
                    "verse": "Nan Kris, Bondye chwazi nou pou nou vin p\u00e8p li. Li te deja planifye pou nou vin p\u00e8p li, paske se sa menm li vle. Bondye deside kijan tout bagay ap pase epi li f\u00e8 tout bagay pase nan jan pou l reyalize plan l."
                },
                "12": {
                    "verse_nr": "12",
                    "verse": "Se pout\u00e8t sa, nou menm ki te gentan mete konfyans nou nan Kris la, an n f\u00e8 louwanj pou glwa Bondye."
                },
                "13": {
                    "verse_nr": "13",
                    "verse": "Se menm bagay la pou ou tou, l\u00e8 ou te tande mesaj verite a, Levanjil ki sove w la, ou te kw\u00e8 nan Kris. Kidonk pout\u00e8t Kris, Bondye te mete sou ou sa Sentespri li te pwom\u00e8t la."
                },
                "14": {
                    "verse_nr": "14",
                    "verse": "Sentespri a se avalwa ki garanti n ap jwenn tout sa Bondye gen pou nou k\u00f2m eritaj. Apre sa, Bondye gen pou ban nou lib\u00e8te n\u00e8t, nou menm ki pou li. Konsa, tout moun va f\u00e8 louwanj pou glwa Bondye."
                },
                "15": {
                    "verse_nr": "15",
                    "verse": "Priy\u00e8 P\u00f2l la - Se sa k f\u00e8, l\u00e8 m tande renome lafwa nou genyen nan Seny\u00e8 Jezi ak lanmou nou pou tout p\u00e8p Bondye a,"
                },
                "16": {
                    "verse_nr": "16",
                    "verse": "mwen pa janm sispann di Bondye m\u00e8si pou nou, l\u00e8 m ap sonje nou nan priye mwen."
                },
                "17": {
                    "verse_nr": "17",
                    "verse": "Mwen priye Bondye, Seny\u00e8 nou an, Jezikris, Papa nou ki gen tout glwa a, pou li ban nou Sentespri a, li menm va f\u00e8 n konnen tout verite ki genyen sou Bondye epi li va ede nou konprann tou. Konsa nou va konnen Bondye pi byen."
                },
                "18": {
                    "verse_nr": "18",
                    "verse": "M mande Bondye pou l louvri ent\u00e8lijans nou, pou konprann verite a. Konsa, n ap ka w\u00e8 ki kalite eritaj li kite pou nou tout, nou menm ki moun pa l yo, yon eritaj ki rich epi ki b\u00e8l."
                },
                "19": {
                    "verse_nr": "19",
                    "verse": "N ap ka w\u00e8 tou ki kalite pouvwa Bondye dispoze pou nou menm ki kw\u00e8. Se menm pouvwa sa a Bondye te manifeste av\u00e8k anpil f\u00f2s,"
                },
                "20": {
                    "verse_nr": "20",
                    "verse": "l\u00e8 l te resisite Kris la nan lanm\u00f2 epi li f\u00e8 l chita adwat li nan sy\u00e8l la."
                },
                "21": {
                    "verse_nr": "21",
                    "verse": "Bondye mete Jezikris sou t\u00e8t tout ch\u00e8f, tout otorite, tout moun ki gen pouvwa, tout wa yo ansanm ak tout gwo non yo site, ni nan mond sa, ni nan sa k gen pou vini an."
                },
                "22": {
                    "verse_nr": "22",
                    "verse": "Bondye Papa a mete tout bagay anba pouvwa Jezikris epi li mete Kris ch\u00e8f sou tout bagay nan Legliz la."
                },
                "23": {
                    "verse_nr": "23",
                    "verse": "Legliz la se k\u00f2 Kris la. Kris ranpli Legliz la, epi li ranpli tout bagay ladan l n\u00e8t."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "S\u00f2ti nan lanm\u00f2 pase nan lavi - Te gen yon l\u00e8, nou te mouri espirity\u00e8lman pout\u00e8t peche nou yo epi bagay nou f\u00e8 ki mal kont Bondye."
                },
                "2": {
                    "verse_nr": "2",
                    "verse": "Wi, se vre, lontan lavi nou te plen ak peche. Nou t ap viv jan lemonn viv. Nou t ap f\u00e8 volonte lespri k ap dirije pouvwa mechan yo ki nan l\u00e8 a. Se li menm k ap travay nan lavi moun k ap dezobeyi Bondye yo."
                },
                "3": {
                    "verse_nr": "3",
                    "verse": "Nou menm tou, te gen yon l\u00e8 nou t ap viv konsa tou; nou t ap f\u00e8 pw\u00f2p t\u00e8t nou plezi. Nou te f\u00e8 tout sa lespri nou ak k\u00f2 nou te dezire. Konsa, menm jan ak tout l\u00f2t moun nan mond lan, nou te merite pou n sibi k\u00f2l\u00e8 Bondye."
                },
                "4": {
                    "verse_nr": "4",
                    "verse": "Men, Bondye gen anpil mizerik\u00f2d epi li renmen nou anpil."
                },
                "5": {
                    "verse_nr": "5",
                    "verse": "Nou te mouri espirity\u00e8lman pout\u00e8t tout sa nou te f\u00e8 ki mal kont Bondye. Men, Bondye ban nou lavi ansanm ak Kris la. Se grenmesi gras Bondye ki f\u00e8 nou sove."
                },
                "6": {
                    "verse_nr": "6",
                    "verse": "Se vre wi, se paske nou f\u00e8 youn ak Kris la ki f\u00e8 Bondye Papa a resisite nou epi li f\u00e8 nou chita ansanm ak li nan sy\u00e8l la."
                },
                "7": {
                    "verse_nr": "7",
                    "verse": "Kalite bonte sa a, Bondye manifeste l anv\u00e8 nou menm ki pou Kris, se pou l ka montre akl\u00e8 kantite rich\u00e8s gras li genyen pou tout tan gen tan."
                },
                "8": {
                    "verse_nr": "8",
                    "verse": "Se gras Bondye f\u00e8 nou ki f\u00e8 nou sove, s\u00e8lman paske nou kw\u00e8. Se pa nou menm ki te sove t\u00e8t nou. Se yon kado Bondye te f\u00e8 nou."
                },
                "9": {
                    "verse_nr": "9",
                    "verse": "Se pa anyen nou te f\u00e8 pou sa. Konsa, p\u00e8sonn pa ka bat lestomak li pou f\u00e8 ch\u00e8lb\u00e8."
                },
                "10": {
                    "verse_nr": "10",
                    "verse": "Se Bondye ki f\u00e8 nou sa nou ye a. Li f\u00e8 nou vin moun nouvo nan Jezikris. Konsa, nou ka pase lavi nou ap f\u00e8 bon bagay li te planifye davans pou nou f\u00e8."
                },
                "11": {
                    "verse_nr": "11",
                    "verse": "Nou f\u00e8 youn nan Kris - Konprann byen, nou pa t f\u00e8t Jwif. Nou se yon ekip moun Jwif yo te rele \u201cmoun ki pa sikonsi\u201d epi yo rele t\u00e8t yo \u201cmoun ki sikonsi\u201d. Sikonsizyon sa a, se yon bagay yo te f\u00e8 nan k\u00f2 yo ak pw\u00f2p men yo."
                },
                "12": {
                    "verse_nr": "12",
                    "verse": "Sonje byen. Nan tan pase, nou t ap viv san Kris. Nou te tankou etranje ki pa t gen menm dwa ak sitwayen nan p\u00e8p Izray\u00e8l la epi tou nou pa t moun ki te gen anyen pou w\u00e8 ak alyans Bondye te f\u00e8 ak p\u00e8p Izray\u00e8l la, dapre pwom\u00e8s li te f\u00e8 yo. Nou pa t gen okenn espwa epi nou pa t konnen Bondye non plis."
                },
                "13": {
                    "verse_nr": "13",
                    "verse": "Wi, te gen yon l\u00e8, nou te lwen Bondye, men kounye a, nan Jezikris, Bondye rale nou vini pre li. Bondye f\u00e8 sa, grenmesi san Jezikris ki te koule a, l\u00e8 l te mouri pou nou sou kwa a."
                },
                "14": {
                    "verse_nr": "14",
                    "verse": "Se pa mwayen Kris nou f\u00e8 lap\u00e8 youn ak l\u00f2t, l\u00e8 l f\u00e8 moun ki pa Jwif yo ansanm ak Jwif yo f\u00e8 yon s\u00e8l p\u00e8p. Se av\u00e8k pw\u00f2p k\u00f2 l Kris la kraze bary\u00e8 rayisman sa a ki te separe Jwif yo ak moun ki pa Jwif yo."
                },
                "15": {
                    "verse_nr": "15",
                    "verse": "Jezi mete yon bout nan lalwa a ak tout kantite k\u00f2mandman ak regleman l yo. Li f\u00e8 sa pou l ka f\u00e8 de gwoup moun yo vin tounen yon s\u00e8l nan li menm. Epi se sa menm ki bay lap\u00e8 a."
                },
                "16": {
                    "verse_nr": "16",
                    "verse": "Av\u00e8k lanm\u00f2 l sou lakwa, Jezi mete bout nan rayisman ki te genyen ant Jwif yo ak moun ki pa Jwif yo. Li rekonsilye yo epi li f\u00e8 yo f\u00e8 yon s\u00e8l k\u00f2 nan Bondye."
                },
                "17": {
                    "verse_nr": "17",
                    "verse": "Jezikris te vini, li pote mesaj lap\u00e8 a bay moun ki pa Jwif yo ki te lwen Bondye. Li pote mesaj lap\u00e8 a tou bay Jwif yo ki te toupre Bondye."
                },
                "18": {
                    "verse_nr": "18",
                    "verse": "Wi, grenmesi Kris la, nou tout, kit nou Jwif kit nou pa Jwif, nou gen dwa pwoche b\u00f2 kote Bondye Papa a nan Sentespri a s\u00e8lman."
                },
                "19": {
                    "verse_nr": "19",
                    "verse": "Se sa k f\u00e8, nou menm ki pa Jwif, nou pa etranje ni moun vini ank\u00f2. Men, nou se sitwayen ansanm ak p\u00e8p ki apa pou Bondye a. Nou f\u00e8 pati fanmi Bondye a."
                },
                "20": {
                    "verse_nr": "20",
                    "verse": "Nou menm ki kw\u00e8, nou tankou yon kay Bondye posede. Kay sa a te bati sou fondasyon apot yo ak pwof\u00e8t yo te prepare. Jezikris li menm li se w\u00f2ch ki pi enp\u00f2tan nan kay la."
                },
                "21": {
                    "verse_nr": "21",
                    "verse": "Tout kay la kanpe ansanm nan Kris la, epi se Kris la ki f\u00e8 l grandi pou l tounen yon gwo kay ki apa nan Seny\u00e8 a."
                },
                "22": {
                    "verse_nr": "22",
                    "verse": "Nan Kris, Bondye Papa a ap itilize nou ansanm ak l\u00f2t moun pa l yo pou l bati; l ap f\u00e8 w tounen kay kote l ap viv pa mwayen Sentespri a."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Travay P\u00f2l pou moun ki pa Jwif yo - Konsa, mwen menm P\u00f2l, mwen se yon prizonye, paske m ap s\u00e8vi Jezikris pou nou menm ki pa Jwif."
                },
                "2": {
                    "verse_nr": "2",
                    "verse": "Nou konnen byen, Bondye ban m f\u00e8 travay sa a, nan gras li, pou m ede nou."
                },
                "3": {
                    "verse_nr": "3",
                    "verse": "Bondye te montre m plan sekr\u00e8 li pou m ka konnen l. Mwen gentan ekri k\u00e8k bagay deja sou sa."
                },
                "4": {
                    "verse_nr": "4",
                    "verse": "Epi si nou li sa m te ekri tou br\u00e8f anvan yo, n ap w\u00e8 mwen konprann verite sekr\u00e8 ki kons\u00e8nen Kris la vre."
                },
                "5": {
                    "verse_nr": "5",
                    "verse": "Moun ki te viv nan tout jenerasyon pase yo pa t konnen verite sa a. Men, kounye a, pa mwayen Sentespri a, Bondye f\u00e8 apot li yo ak pwof\u00e8t li yo konnen verite ki te sekr\u00e8 a."
                },
                "6": {
                    "verse_nr": "6",
                    "verse": "Men verite ki te sekr\u00e8 a: L\u00e8 moun ki pa Jwif yo aksepte Levanjil la, yo vin pataje menm benediksyon Bondye genyen pou moun ki Jwif tou. Yo f\u00e8 pati menm k\u00f2 a, epi yo patisipe tou nan pwom\u00e8s Bondye te f\u00e8 pa mwayen Jezikris la."
                },
                "7": {
                    "verse_nr": "7",
                    "verse": "Nan gras Bondye, li ban m op\u00f2tinite sa a. Li f\u00e8 m vin yon s\u00e8vit\u00e8 pou m pwoklame B\u00f2n Nouv\u00e8l la. Se pouvwa Bondye menm ki ban m gras sa a."
                },
                "8": {
                    "verse_nr": "8",
                    "verse": "Se mwen menm ki gen mwens enp\u00f2tans pami tout p\u00e8p Bondye a. Epoutan, se mwen menm li bay don sa a, don pou m f\u00e8 moun ki pa Jwif yo konnen B\u00f2n Nouv\u00e8l kons\u00e8nan tout rich\u00e8s ki genyen nan Kris la."
                },
                "9": {
                    "verse_nr": "9",
                    "verse": "Bondye mete m responsab pou m f\u00e8 li kl\u00e8 pou tout moun, kijan l ap reyalize plan li te kenbe sekr\u00e8 a. Nan tout tan pase yo, Bondye ki te kreye tout mond lan, li pa t kite p\u00e8sonn konnen sa l t apral f\u00e8."
                },
                "10": {
                    "verse_nr": "10",
                    "verse": "Plan Bondye nan tout bagay sa yo, se pou tout anj ki nan sy\u00e8l yo rive konnen kijan li montre saj\u00e8s li nan yon bann fason ki varye. Y ap konnen sa pa mwayen Legliz la."
                },
                "11": {
                    "verse_nr": "11",
                    "verse": "Sa f\u00e8t konsa, dapre plan Bondye te genyen depi ok\u00f2mansman an. Li f\u00e8 plan sa a reyalize nan Jezikris Seny\u00e8 nou an."
                },
                "12": {
                    "verse_nr": "12",
                    "verse": "Nan Kris la, nou kapab pwoche devan Bondye ak tout lib\u00e8te, san nou pa p\u00e8 angnen. Nou ka f\u00e8 sa pout\u00e8t lafwa nou nan Kris la."
                },
                "13": {
                    "verse_nr": "13",
                    "verse": "Konsa, m ap mande nou pou nou pa dekouraje pout\u00e8t sa k rive m nan. Paske, soufrans mwen yo se yon tr\u00e8 b\u00e8l avantaj pou nou."
                },
                "14": {
                    "verse_nr": "14",
                    "verse": "Lamou Kris la - Se pou rezon sa a, m ap priye Bondye Papa a."
                },
                "15": {
                    "verse_nr": "15",
                    "verse": "Se nan li tout fanmi Bondye a ki nan sy\u00e8l la ak sou t\u00e8 a jwenn non yo."
                },
                "16": {
                    "verse_nr": "16",
                    "verse": "M ap mande Bondye Papa a, dapre rich\u00e8s glwa li, pou l f\u00f2tifye nou nan mantal nou, pa mwayen Sentespri li."
                },
                "17": {
                    "verse_nr": "17",
                    "verse": "Mwen mande l tou, pou Jezikris abite nan k\u00e8 nou pout\u00e8t lafwa nou. Mwen priye tou pou nou pouse rasin, pou nou kanpe djanm nan renmen."
                },
                "18": {
                    "verse_nr": "18",
                    "verse": "M ap priye pou Bondye f\u00e8 ni nou menm, ni tout l\u00f2t moun yo ki nan p\u00e8p Bondye a rive konprann laj\u00e8, long\u00e8, wot\u00e8, ak pwofond\u00e8 lanmou Kris la."
                },
                "19": {
                    "verse_nr": "19",
                    "verse": "Se vre, p\u00e8sonn p ap ka rive konnen grand\u00e8 lanmou Kris la n\u00e8tale. Malgre sa, m priye pou nou rive konnen lanmou sa a pou nou ka vin ranpli ak tou rich\u00e8s ki nan Bondye."
                },
                "20": {
                    "verse_nr": "20",
                    "verse": "Bondye aji nan nou ak puisans. L\u00e8 nou mande Bondye yon bagay, li ka f\u00e8 pi plis pase tout sa nou mande oubyen imajine."
                },
                "21": {
                    "verse_nr": "21",
                    "verse": "Tout glwa se pou Bondye, nan legliz ak nan Jezikris, pou tout tan. Am\u00e8n."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Inite ki gen nan legliz Kris la - Mwen menm ki yon prizonye paske m ap s\u00e8vi Jezikris, m ap mande nou, nou menm Bondye rele, pou nou viv yon jan ki f\u00e8 lwanj pou Bondye."
                },
                "2": {
                    "verse_nr": "2",
                    "verse": "Se pou nou toujou moun ki senp nan jan nou viv, moun ki dou epi ki gen pasyans. Ak lanmou, sip\u00f2te l\u00e8 nou youn pa menm jan ak l\u00f2t."
                },
                "3": {
                    "verse_nr": "3",
                    "verse": "Se Sentespri Bondye a ki mete nou tout kwayan yo ansanm nan yon s\u00e8l k\u00f2. F\u00e8 tout ef\u00f2 nou pou nou kenbe inite sa a nan lap\u00e8 youn ak l\u00f2t."
                },
                "4": {
                    "verse_nr": "4",
                    "verse": "Menm jan Bondye rele nou pou nou gen yon menm esperans lan, li rele nou tou pou nou f\u00e8 yon s\u00e8l k\u00f2 epi pou nou genyen yon menm Sentespri."
                },
                "5": {
                    "verse_nr": "5",
                    "verse": "Gen yon s\u00e8l Seny\u00e8, yon s\u00e8l fwa, epi yon s\u00e8l bat\u00e8m."
                },
                "6": {
                    "verse_nr": "6",
                    "verse": "Gen yon s\u00e8l Bondye ki papa nou tout epi k ap renye sou nou tout. Li aji nan lavi nou tout, li nan nou tout."
                },
                "7": {
                    "verse_nr": "7",
                    "verse": "Kris la bay nou chak yon kado espesyal selon jan li te deside bay li."
                },
                "8": {
                    "verse_nr": "8",
                    "verse": "Se sa k f\u00e8 Bib la di: \u201cLi te monte anwo nan sy\u00e8l, li mennen anpil prizonye av\u00e8 l; epi li f\u00e8 p\u00e8p la anpil kado.\u201d"
                },
                "9": {
                    "verse_nr": "9",
                    "verse": "L\u00e8 l di: \u201cLi monte,\u201d kisa sa vle? Sa vle di li te desann nan kote ki pi fon anba t\u00e8 a."
                },
                "10": {
                    "verse_nr": "10",
                    "verse": "Kris te desann, epi li monte anl\u00e8 n\u00e8t nan sy\u00e8l la, pou l ka ranpli tout bagay ak prezans li."
                },
                "11": {
                    "verse_nr": "11",
                    "verse": "Se Kris la menm ki bay k\u00e8k moun don pou yo s\u00e8vi k\u00f2m apot, k\u00e8k l\u00f2t don pou yo pwof\u00e8t, k\u00e8k l\u00f2t don pou yo preche Levanjil, epi k\u00e8k l\u00f2t don pou yo past\u00e8 ak pwofes\u00e8 pou anseye p\u00e8p la."
                },
                "12": {
                    "verse_nr": "12",
                    "verse": "Kris bay don sa yo pou prepare p\u00e8p Bondye a pou yo ka s\u00e8vi nan minist\u00e8 a, pou k\u00f2 Kris la ka pi solid."
                },
                "13": {
                    "verse_nr": "13",
                    "verse": "Travay sa a dwe kontinye jouk nou ini ansanm nan sa nou kw\u00e8 ak nan konesans nou kons\u00e8nan pitit Bondye a. Objektif nou, se pou nou vin tankou k\u00f2 yon moun ki byen grandi, byen devlope, pou nou vin sanble ak Kris la nan tout sans."
                },
                "14": {
                    "verse_nr": "14",
                    "verse": "Konsa, nou p ap tankou ti moun ki pako devlope ank\u00f2. Nou p ap moun k ap chanje lide tout tan, tankou yon bato vag lanm\u00e8 ap pote. Nou pa pral kite nenp\u00f2t nouvo doktrin nou tande nan bouch moun enfliyanse nou. Moun sa yo se koken yo ye, yo s\u00e8vi ak tout kalite trik pou f\u00e8 moun swiv move chemen."
                },
                "15": {
                    "verse_nr": "15",
                    "verse": "Okontr\u00e8, nou menm n ap di verite a nan lanmou. N ap kontinye grandi pou nou ka vin gen menm karakt\u00e8 ak Kris la, nan tout sans. Kris se t\u00e8t la."
                },
                "16": {
                    "verse_nr": "16",
                    "verse": "Tout k\u00f2 a depann de t\u00e8t la. Tout manm k\u00f2 a ini, yo kole ansanm. Konsa, l\u00e8 chak pati nan k\u00f2 a f\u00e8 travay li, jan pou l f\u00e8 l la, sa f\u00e8 tout k\u00f2 a grandi, l ap devlope nan lanmou."
                },
                "17": {
                    "verse_nr": "17",
                    "verse": "Men kijan pou n viv - Se pout\u00e8t sa, nan non Seny\u00e8 a, men sa m ap di nou: F\u00e8 atansyon pou nou pa kontinye viv menm jan ak moun ki pa kw\u00e8 yo. Moun sa yo, panse ki nan t\u00e8t yo p ap mennen yo okenn kote."
                },
                "18": {
                    "verse_nr": "18",
                    "verse": "Lespri yo bouche, yo pa gen lavi Bondye bay la nan yo, paske yo inyoran epi k\u00e8 yo di."
                },
                "19": {
                    "verse_nr": "19",
                    "verse": "Yo vin p\u00e8di tout wont nan lespri yo, wont pou ta f\u00e8 yo pa ta lage k\u00f2 yo nan tout kalite vis. Okontr\u00e8, se tout kalite bagay sal yo vle f\u00e8 pi plis."
                },
                "20": {
                    "verse_nr": "20",
                    "verse": "Men nou menm, se pa m\u00f2d lavi sa a nou te aprann, l\u00e8 nou te vin jwenn Kris."
                },
                "21": {
                    "verse_nr": "21",
                    "verse": "Pout\u00e8t nou te tande pale de Jezi, epi yo te anseye nou verite a ki nan Kris la."
                },
                "22": {
                    "verse_nr": "22",
                    "verse": "Nou te aprann pou n abandone jan nou te konn viv lontan an, pou n debarase t\u00e8t nou anba ansyen lavi a ak vye dezi l yo k ap twonpe nou."
                },
                "23": {
                    "verse_nr": "23",
                    "verse": "Nou dwe pou n vin moun nouvo, ni nan k\u00e8 nou ni nan panse nou."
                },
                "24": {
                    "verse_nr": "24",
                    "verse": "Kounye a, se pou nou viv tankou yon moun nouvo ki fenk kreye pou l tankou Bondye, jis epi sen toutbon vre."
                },
                "25": {
                    "verse_nr": "25",
                    "verse": "Kidonk, sispann bay manti. \u201cNou dwe toujou di youn l\u00f2t verite a,\u201d paske nou tout se manm nan menm k\u00f2 a."
                },
                "26": {
                    "verse_nr": "26",
                    "verse": "\u201cSi nou ta an k\u00f2l\u00e8, pa kite k\u00f2l\u00e8 a f\u00e8 nou peche,\u201d epi pa rete an k\u00f2l\u00e8 tout jounen an jis pou n ta al d\u00f2mi konsa."
                },
                "27": {
                    "verse_nr": "27",
                    "verse": "Piga nou bay Satan chans ditou pou l pran avantaj sou nou."
                },
                "28": {
                    "verse_nr": "28",
                    "verse": "Moun ki gen abitid v\u00f2l\u00e8 dwe sispann v\u00f2l\u00e8. Okontr\u00e8, se pou l travay di ak men l, pou l ka gen resous pou l pataje ak l\u00f2t moun ki nan bezwen."
                },
                "29": {
                    "verse_nr": "29",
                    "verse": "L\u00e8 n ap pale, piga nou janm di anyen pou f\u00e8 moun mal, okontr\u00e8, se pou nou di bon bagay k ap ede moun grandi, paw\u00f2l ki vr\u00e8man beni nanm moun k ap tande nou yo."
                },
                "30": {
                    "verse_nr": "30",
                    "verse": "Epi tou, pa f\u00e8 Sentespri Bondye a tris. Bondye ban nou Sentespri li tankou yon pr\u00e8v se pou li nou ye vre epi tankou pr\u00e8v tou l ap kenbe nou an sekirite jouktan jou delivrans lan rive."
                },
                "31": {
                    "verse_nr": "31",
                    "verse": "Retire tout move bagay sa yo nan lavi w: pa rete fache nan k\u00e8 w ak moun ki f\u00e8 w sa ki mal. Retire k\u00f2l\u00e8 nan lavi w. Piga nou nan plede joure ni nan f\u00e8 eskandal. Piga nou nan f\u00e8 mechanste youn anv\u00e8 l\u00f2t non plis."
                },
                "32": {
                    "verse_nr": "32",
                    "verse": "Okontr\u00e8 se pou nou bon youn anv\u00e8 l\u00f2t, pou nou gen konpasyon youn pou l\u00f2t. Se pou nou padone youn l\u00f2t, menm jan Bondye padone nou nan Kris."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Se pout\u00e8t sa, nou menm, pitit Bondye, nou pran egzanp sou Bondye ki renmen nou anpil."
                },
                "2": {
                    "verse_nr": "2",
                    "verse": "An n mennen yon lavi ki ranpli ak lanmou. An n renmen l\u00f2t moun yo, menm jan Kris la renmen nou. Li te bay lavi l pou nou tankou yon ofrann, yon sakrifis yo ofri bay Bondye epi ki f\u00e8 Bondye plezi ak bon sant li."
                },
                "3": {
                    "verse_nr": "3",
                    "verse": "Se moun Bondye nou ye, konsa paw\u00f2l ki kons\u00e8ne imoralite seksy\u00e8l, bagay sal, ak move lanvi pa ta dwe jann soti nan bouch nou."
                },
                "4": {
                    "verse_nr": "4",
                    "verse": "Menm jan an tou, l\u00e8 n ap pale, piga nou nan repete gwo mo ak vye blag, bagay ki pa gen enp\u00f2tans. Bagay sa yo pa pou nou. Okontr\u00e8, se paw\u00f2l rem\u00e8siman anv\u00e8 Bondye ki pou nan bouch nou pito."
                },
                "5": {
                    "verse_nr": "5",
                    "verse": "Nou m\u00e8t s\u00e8ten, moun k ap viv tankou moun k ap s\u00e8vi zid\u00f2l, yo p ap kapab antre nan way\u00f2m Bondye ak Kris la: moun ki pote lanvi sou zaf\u00e8 l\u00f2t moun, se tankou moun k ap s\u00e8vi zid\u00f2l; moun ki sal t\u00e8t yo nan kom\u00e8t imoralite seksy\u00e8l andey\u00f2 mariyaj, se tankou moun k ap s\u00e8vi zid\u00f2l."
                },
                "6": {
                    "verse_nr": "6",
                    "verse": "Pa kite okenn moun twonpe nou ak yon kantite manti. Se pout\u00e8t peche sa yo menm Bondye fache epi li pini moun ki pa vle obeyi l yo."
                },
                "7": {
                    "verse_nr": "7",
                    "verse": "Konsa, pa asosye w ak kalite moun konsa."
                },
                "8": {
                    "verse_nr": "8",
                    "verse": "Anvan nou te kw\u00e8 nan Kris la, nou te nan f\u00e8nwa. Men kounye a, nou se yon sous limy\u00e8 nan Seny\u00e8 a. Konsa, nou f\u00e8t pou n mennen bak nou tankou moun ki nan limy\u00e8 a vre."
                },
                "9": {
                    "verse_nr": "9",
                    "verse": "Paske limy\u00e8 sa a f\u00e8 moun f\u00e8 sa ki byen, sa ki dwat epi viv nan verite a."
                },
                "10": {
                    "verse_nr": "10",
                    "verse": "Chache konnen ki bagay ki f\u00e8 Seny\u00e8 a plezi."
                },
                "11": {
                    "verse_nr": "11",
                    "verse": "Pa asosye w ak anyen moun ki nan f\u00e8nwa yo ap f\u00e8, bagay sa yo pa janm pote bon rezilta. Okontr\u00e8, denonse yo pou moun w\u00e8 kl\u00e8 jan yo pa bon."
                },
                "12": {
                    "verse_nr": "12",
                    "verse": "Se yon wont pou w menm ta pale de bagay moun sa yo ap f\u00e8 an kach\u00e8t."
                },
                "13": {
                    "verse_nr": "13",
                    "verse": "Men, limy\u00e8 a montre akl\u00e8 kijan bagay sa yo pa bon ditou."
                },
                "14": {
                    "verse_nr": "14",
                    "verse": "Se vre wi, limy\u00e8 a montre kijan tout bagay ye. Se pout\u00e8t sa yo di: \u201cReveye w, ou menm k ap d\u00f2mi! Leve nan mitan moun ki mouri yo, epi Kris ap klere w.\u201d"
                },
                "15": {
                    "verse_nr": "15",
                    "verse": "Pran anpil prekosyon ak jan n ap viv. Piga nou viv tankou moun fou, okontr\u00e8 viv tankou moun ki saj."
                },
                "16": {
                    "verse_nr": "16",
                    "verse": "Pa kite okenn bon okazyon pase pou nou pa f\u00e8 sa ki byen, paske tan sa yo n ap viv la a pa bon menm."
                },
                "17": {
                    "verse_nr": "17",
                    "verse": "Se pout\u00e8t sa, piga nou viv tankou moun egare. Okontr\u00e8, chache konnen sa Seny\u00e8 a vle n f\u00e8."
                },
                "18": {
                    "verse_nr": "18",
                    "verse": "Piga nou soule t\u00e8t nou ak diven, bagay konsa ap mennen nou nan deb\u00f2ch. Okontr\u00e8, kite Sentespri Bondye a ranpli lavi nou pito."
                },
                "19": {
                    "verse_nr": "19",
                    "verse": "Ankouraje youn l\u00f2t av\u00e8k s\u00f2m yo, ak chan, ak kantik espirity\u00e8l. Chante epi f\u00e8 mizik pou lwanj Seny\u00e8 a ak tout k\u00e8 nou."
                },
                "20": {
                    "verse_nr": "20",
                    "verse": "Nan non Seny\u00e8 Jezikris, toujou di Bondye, Papa a, m\u00e8si pou tout bagay."
                },
                "21": {
                    "verse_nr": "21",
                    "verse": "Jan pou yon fanmi mache - Se pou nou soum\u00e8t nou youn anv\u00e8 l\u00f2t, pout\u00e8t resp\u00e8 nou gen pou Kris la."
                },
                "22": {
                    "verse_nr": "22",
                    "verse": "Medam, soum\u00e8t ou devan mari w menm jan ou soum\u00e8t ou devan Kris la."
                },
                "23": {
                    "verse_nr": "23",
                    "verse": "Yon mari se ch\u00e8f madanm li, menm jan Kris la se ch\u00e8f legliz la. Kris la se sov\u00e8 legliz la epi legliz la menm se k\u00f2 Kris la."
                },
                "24": {
                    "verse_nr": "24",
                    "verse": "Konsa, menm jan legliz la soum\u00e8t devan Kris la, se menm jan an tou madanm yo dwe soum\u00e8t devan mari yo nan tout bagay."
                },
                "25": {
                    "verse_nr": "25",
                    "verse": "Mari yo, se pou n renmen madanm nou menm jan kris la renmen legliz, jis li menm bay lavi l pou legliz la."
                },
                "26": {
                    "verse_nr": "26",
                    "verse": "Kris bay lavi li pou l ka mete legliz la apa pou Bondye. Li pirifye Legliz la l\u00e8 l lave l ak dlo epi netwaye l f\u00e8 l pw\u00f2p ak paw\u00f2l li."
                },
                "27": {
                    "verse_nr": "27",
                    "verse": "Kris bay lavi l tou pou l ka f\u00e8 legliz la par\u00e8t devan l ak tout b\u00e8lte li, san tach, san okenn pli nan figi l, san menm yon ti defo."
                },
                "28": {
                    "verse_nr": "28",
                    "verse": "Menm jan an tou, mari yo dwe renmen madanm yo tankou jan yo renmen pw\u00f2p k\u00f2 yo. Yon mari ki renmen madanm li, se pw\u00f2p t\u00e8t pa l ank\u00f2 li renmen."
                },
                "29": {
                    "verse_nr": "29",
                    "verse": "Paske pa gen p\u00e8sonn ki rayi pw\u00f2p k\u00f2 li. Okontr\u00e8, li ba l manje, li pran swen l. Se sa menm Kris f\u00e8 pou legliz,"
                },
                "30": {
                    "verse_nr": "30",
                    "verse": "paske nou se manm k\u00f2 li."
                },
                "31": {
                    "verse_nr": "31",
                    "verse": "Bib la di: \u201cYon gason dwe kite papa l ak manman l, pou l atache l ak madanm li. Konsa, de moun sa yo ap vin f\u00e8 yon s\u00e8l.\u201d"
                },
                "32": {
                    "verse_nr": "32",
                    "verse": "Gen yon gwo mist\u00e8 nan paw\u00f2l sa a. M ap pale de Kris la ansanm ak legliz la."
                },
                "33": {
                    "verse_nr": "33",
                    "verse": "Kidonk, chak moun dwe renmen madanm li menm jan li renmen pw\u00f2p t\u00e8t li, epi se pou chak madanm respekte mari li."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Relasyon pitit ak paran - Timoun obeyi paran nou jan Bondye vle l la, paske se sa ki dwe f\u00e8t."
                },
                "2": {
                    "verse_nr": "2",
                    "verse": "\u201cOnore papa w ak manman ou.\u201d Sa se premye k\u00f2mandman an ki gen yon pwom\u00e8s ki mache av\u00e8 l."
                },
                "3": {
                    "verse_nr": "3",
                    "verse": "Pwom\u00e8s la se: \u201cL\u00e8 sa a, tout bagay ap mache byen pou ou, epi ou ap viv lontan sou lat\u00e8.\u201d"
                },
                "4": {
                    "verse_nr": "4",
                    "verse": "Nou menm papa yo, pa aji ak pitit nou yo nan fason k ap eksite k\u00f2l\u00e8 yo. Okontr\u00e8, se pou n elve yo byen. Se pou n enstwi yo epi korije yo dapre prensip paw\u00f2l Bondye."
                },
                "5": {
                    "verse_nr": "5",
                    "verse": "Relasyon m\u00e8t ak esklav - Nou menm esklav yo, obeyi m\u00e8t nou genyen sou lat\u00e8 yo ak anpil resp\u00e8. F\u00e8 sa ak tout k\u00e8 nou, menm jan nou obeyi Kris la."
                },
                "6": {
                    "verse_nr": "6",
                    "verse": "Pa obeyi m\u00e8t yo jis pou f\u00e8 yo plezi, l\u00e8 nou devan je yo. Men, se pou n obeyi yo ak yon k\u00e8 ki sens\u00e8, menm l\u00e8 yo p ap veye nou."
                },
                "7": {
                    "verse_nr": "7",
                    "verse": "L\u00e8 n ap f\u00e8 travay nou antan esklav, f\u00e8 l ak k\u00e8 kontan. Konsidere se pa pou moun n ap travay, men se pou Seny\u00e8 a."
                },
                "8": {
                    "verse_nr": "8",
                    "verse": "Paske, sonje sa byen: kit yon moun se esklav kit li pa esklav, li gen pou l resevwa rekonpans li nan men Seny\u00e8 a pou bon travay li te f\u00e8."
                },
                "9": {
                    "verse_nr": "9",
                    "verse": "Nou menm m\u00e8t yo, menm jan an tou, se pou nou trete esklav nou yo byen. Piga nou f\u00e8 yo menas ak paw\u00f2l nan bouch nou. Pa bliye, ni nou menm ni esklav yo, nou tout gen yon s\u00e8l m\u00e8t, Seny\u00e8 a ki nan sy\u00e8l la, epi li pa nan paspouki ak p\u00e8sonn."
                },
                "10": {
                    "verse_nr": "10",
                    "verse": "Abiye nou pou lag\u00e8 - Pou fini, chache f\u00f2s nou nan Seny\u00e8 a ak nan gwo pouvwa li."
                },
                "11": {
                    "verse_nr": "11",
                    "verse": "Mete sou nou tout zam Bondye yo pou nou ka kanpe f\u00e8m kont tout taktik Dyab la."
                },
                "12": {
                    "verse_nr": "12",
                    "verse": "Paske nou nan yon batay, epi se pa av\u00e8k moun par\u00e8y nou n ap goumen. Men, n ap goumen kont yon kolonn ch\u00e8f, pouvwa, ak otorite k ap gouv\u00e8ne lemonn ki limenm nan f\u00e8nwa. N ap goumen kont yon bann move lespri envizib ki nan sy\u00e8l yo."
                },
                "13": {
                    "verse_nr": "13",
                    "verse": "Se sa k f\u00e8 menm nou dwe pran tout zam Bondye ban nou yo, pou l\u00e8 jou batay la rive, nou ka kanpe f\u00e8m devan l\u00e8nmi an. Wi, f\u00e8 tout sa pout\u00e8t pou, apre batay la fini, nou ka kontinye kanpe nan pozisyon nou."
                },
                "14": {
                    "verse_nr": "14",
                    "verse": "Kidonk, prepare nou. S\u00e8vi ak verite a tankou yon sentiwon pou mare ren nou. Viv yon vi ki dwat se tankou yon plak pwot\u00e8j s\u00f2lda yo pou pwoteje lestomak nou."
                },
                "15": {
                    "verse_nr": "15",
                    "verse": "S\u00e8vi ak Levanjil ki bay lap\u00e8 a tankou yon soulye pou n mete nan pye nou."
                },
                "16": {
                    "verse_nr": "16",
                    "verse": "S\u00e8vi tou ak lafwa nou nan Bondye tankou yon defans pou nou bloke tout fl\u00e8ch tou limen l\u00e8nmi an ap voye sou nou."
                },
                "17": {
                    "verse_nr": "17",
                    "verse": "Konsa tou, resevwa delivrans Bondye bay la tankou yon kas pou n mete nan t\u00e8t nou. Epi tou pran nepe Sentespri a, paw\u00f2l Bondye a menm."
                },
                "18": {
                    "verse_nr": "18",
                    "verse": "Pandan n ap f\u00e8 tout bagay sa yo, pa janm sispann priye Bondye. Priye nan tout sitiyasyon jan Lespri Bondye dirije nou. F\u00e8 tout kalite priy\u00e8, epi mande tout sa nou bezwen. Pou nou rive f\u00e8 sa, f\u00f2k nou toujou pare. Pa janm sispann priye pou tout p\u00e8p Bondye a."
                },
                "19": {
                    "verse_nr": "19",
                    "verse": "Kontinye priye pou mwen tou, konsa, l\u00e8 m ap pale, pou Bondye ban m paw\u00f2l pou m anonse verite sekr\u00e8 Levanjil la san m pa p\u00e8 anyen."
                },
                "20": {
                    "verse_nr": "20",
                    "verse": "Se responsabilite m pou m anonse Levanjil la. Se travay sa a menm m ap f\u00e8 malgre m nan prizon an. Priye pou mwen pou m ka pale san krent, jan sa dwe f\u00e8t."
                },
                "21": {
                    "verse_nr": "21",
                    "verse": "D\u00e8nye salitasyon - M ap voye Tichik ban nou, fr\u00e8 byeneme nou Kris la, ki fid\u00e8l nan s\u00e8vis pou Seny\u00e8 a. L a di nou tout sa k kons\u00e8ne m pou nou ka konnen tou kijan m ap debouye m."
                },
                "22": {
                    "verse_nr": "22",
                    "verse": "M ap voye l ban nou espre pou nou ka konnen nouv\u00e8l mwen epi pou l ka ankouraje nou."
                },
                "23": {
                    "verse_nr": "23",
                    "verse": "M ap priye Bondye Papa a ansanm ak Seny\u00e8 Jezikris pou bay tout fr\u00e8 ak s\u00e8 nou yo lap\u00e8, lanmou ak lafwa."
                },
                "24": {
                    "verse_nr": "24",
                    "verse": "Gras Bondye av\u00e8k tout moun ki renmen Seny\u00e8 Jezikris ak yon lanmou ki p ap janm fini."
                }
            }
        }
    }
}