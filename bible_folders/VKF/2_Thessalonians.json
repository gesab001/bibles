{
    "version": "VKF",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Se mwen menm P\u00f2l, Silas, ak Timote k ap salye nou moun legliz Tesalonik yo, nou menm ki pou Bondye Papa a ak Jezikri Seny\u00e8 a."
                },
                "2": {
                    "verse_nr": "2",
                    "verse": "Se pou gras ak lap\u00e8 Bondye, Papa nou, ak Jezikris Segn\u00e8 a tonbe sou ou."
                },
                "3": {
                    "verse_nr": "3",
                    "verse": "Nou toujou di Bondye m\u00e8si pou ou. Se sa nou dwe f\u00e8, paske lafwa ak lanmou ou ap grandi pi plis chak jou. Wi, se rezon sa a menm ki f\u00e8 nou gen rem\u00e8siman nan k\u00e8 nou, paske lanmou nou genyen nan k\u00e8 nou youn pou l\u00f2t, nan Tesalonik, ap grandi tou."
                },
                "4": {
                    "verse_nr": "4",
                    "verse": "Nou di l\u00f2t legliz Bondye yo kijan nou fy\u00e8 pou jan ou ye a. Nou pale yo de pasyans ou, de andirans ou epi tou de lafwa ou nan mitan p\u00e8sekisyon, nan mitan latwoublay."
                },
                "5": {
                    "verse_nr": "5",
                    "verse": "P\u00f2l ap pale sou jijman Bondye - Tout bagay sa yo se pr\u00e8v Bondye gen rezon nan jan li deside. Bondye ba w yon privil\u00e8j pou w montre kouman moun way\u00f2m Bondye a viv. Soufrans ou jodi a se pou way\u00f2m nan menm li ye."
                },
                "6": {
                    "verse_nr": "6",
                    "verse": "Bondye ap f\u00e8 sa ki dwat. L ap jije moun k ap f\u00e8 w soufri yo."
                },
                "7": {
                    "verse_nr": "7",
                    "verse": "Epi se jistis, pou ou menm k ap soufri pou Bondye f\u00e8 ou gen k\u00e8 poze, se pa ou menm s\u00e8lman, men nou menm tou. Sa gen pou l rive l\u00e8 SENY\u00c8 Jezi va retounen s\u00f2ti nan sy\u00e8l la ak lame anj li yo."
                },
                "8": {
                    "verse_nr": "8",
                    "verse": "Jezi ap vini ak dife byen wouj pou l pini tout moun ki pa konnen Bondye yo, moun ki refize aksepte B\u00f2n Nouv\u00e8l kons\u00e8nan Jezi, Segn\u00e8 nou an."
                },
                "9": {
                    "verse_nr": "9",
                    "verse": "Yo vire do bay Seny\u00e8 a ak tout gwo pouvwa li genyen. Bondye ap f\u00e8 w jistis; yo va gen pou peye sa. Pinisyon yo se va lanm\u00f2 et\u00e8n\u00e8l."
                },
                "10": {
                    "verse_nr": "10",
                    "verse": "Sa gen pou li rive jou Jezi va retounen pou l resevwa lon\u00e8 nan mitan p\u00e8p ki apa pou li a. Tout moun ki kw\u00e8 gen pou admire l. Ou menm tou, ou ladan l, paske ou kw\u00e8 sa nou te anseye sou Jezi yo."
                },
                "11": {
                    "verse_nr": "11",
                    "verse": "Se pou rezon sa a menm nou toujou priye pou ou, pou Bondye nou an f\u00e8 lavi w vin yon egzanp chak jou pi plis nan jan li vle w viv. Nou priye, nan puisans li, pou li ede w f\u00e8 tout sa ou ta renmen f\u00e8 ki byen dapre lafwa ou genyen."
                },
                "12": {
                    "verse_nr": "12",
                    "verse": "Alafen, moun pral f\u00e8 lwanj pou non Seny\u00e8 Jezi pout\u00e8t ou menm, epi ou ap gen pou resevwa lon\u00e8 tou pout\u00e8t li menm pa mwayen lagras Bondye ak Seny\u00e8 Jezikris."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Anpil move bagay gen pou rive - Fr\u00e8 m ak s\u00e8m yo gen yon bagay enp\u00f2tan nou dwe di kons\u00e8nan Jezikris Seny\u00e8 nou an ki gen pou retounen. Nou ta renmen pale ak ou sou l\u00e8 nou pral rankontre ak li a."
                },
                "2": {
                    "verse_nr": "2",
                    "verse": "Piga kite t\u00e8t ou twouble si yon moun ta di Jezi retounen deja. Menm si you moun ta di li jwenn yon pwofesi oubyen yon l\u00e8t ki s\u00f2ti bo kote nou ki ta di Jou Jezi ap retounen an rive deja pa kw\u00e8 moun sa a."
                },
                "3": {
                    "verse_nr": "3",
                    "verse": "Pa kite py\u00e8s moun twonpe w nan okenn fason. Jou Jezi ap retounen an p ap rive, pazavan moun k\u00f2manse abandone Bondye. Pi plis toujou, Jou sa a p ap vini pazavan moun ki responsab pou f\u00e8 move bagay la vini, sila a menm ki destine pou destriksyon an."
                },
                "4": {
                    "verse_nr": "4",
                    "verse": "Malf\u00e8kt\u00e8 sa a ap leve kanpe pou mete t\u00e8t li pi wo pase tout sa moun adore oubyen panse yo dwe adore. Li gen pou l menm antre nan tanp Bondye a, l ap chita sou tw\u00f2n nan epi l ap pwoklame li se Bondye."
                },
                "5": {
                    "verse_nr": "5",
                    "verse": "Nou menm Tesalonik, nou pa sonje l\u00e8 mwen te av\u00e8k nou mwen t ap plede di nou tout bagay sa yo?"
                },
                "6": {
                    "verse_nr": "6",
                    "verse": "Konsa, ou konnen byen kisa ki kenbe malveyan an. Li gen pou l par\u00e8t yon l\u00e8."
                },
                "7": {
                    "verse_nr": "7",
                    "verse": "Nou toujou pa konnen kil\u00e8s oubyen kil\u00e8 sa gen pou rive. Men gen yon bagay oubyen yon moun ki anpeche malveyan an f\u00e8 sa l ta vle f\u00e8 a, jouktan moun sa a oubyen bagay sa a pa la ank\u00f2."
                },
                "8": {
                    "verse_nr": "8",
                    "verse": "L\u00e8 Malf\u00e8kt\u00e8 a va par\u00e8t akl\u00e8, Jezi ap touye l ak souf bouch li s\u00e8lman. Se jan Segn\u00e8 a ap vini nan laglwa li menm k ap touye malveyan sa a."
                },
                "9": {
                    "verse_nr": "9",
                    "verse": "Se ak f\u00f2s Satan malveyan an ap vini. Li gen pou li vini ak anpil f\u00f2s, li gen pou li f\u00e8 tout kalite mirak, demonstrasyon, gwo m\u00e8v\u00e8y."
                },
                "10": {
                    "verse_nr": "10",
                    "verse": "Li gen pou li s\u00e8vi ak tout kalite mechanste ki genyen pou li twonpe moun ki sou wout p\u00e8disyon yo. Yo p\u00e8di paske yo refize renmen verite a pou yo ka sove."
                },
                "11": {
                    "verse_nr": "11",
                    "verse": "Epi pou rezon sa a, Bondye ap voye yon lespri pou egare yo pi r\u00e8d, pou yo ka kw\u00e8 bagay ki pa vre."
                },
                "12": {
                    "verse_nr": "12",
                    "verse": "Tout moun ki pa kw\u00e8 verite a men ki pran plezi yo pito nan bagay ki mal ap jwenn kondanasyon yo."
                },
                "13": {
                    "verse_nr": "13",
                    "verse": "Bondye te chwazi sove nou - Men nou dwe toujou di Bondye m\u00e8si pou ou menm, fr\u00e8 m ak s\u00e8m yo, nou menm Seny\u00e8 renmen. Wi, Bondye chwazi nou pami premye moun ki pou sove yo. Bondye sove nou paske Sentespri a f\u00e8 nou kapab adore Bondye s\u00e8lman epi kw\u00e8 nan verite a."
                },
                "14": {
                    "verse_nr": "14",
                    "verse": "Se nan objektif sa a Bondye chwazi w. Bondye s\u00e8vi ak B\u00f2n Nouv\u00e8l nou te prezante w la pou li sove ou. Li te chwazi w pou ou ka patisipe nan laglwa Jezikris, Seny\u00e8 nou an."
                },
                "15": {
                    "verse_nr": "15",
                    "verse": "Se pout\u00e8t sa fr\u00e8 m ak s\u00e8m yo, kontinye kenbe f\u00e8m epi rete dwat nan ans\u00e8yman nou te ba ou, swa fasafas swa pa mwayen l\u00e8t nou te ekri w."
                },
                "16": {
                    "verse_nr": "16",
                    "verse": "Kounye a se pou Jezikris Seny\u00e8 nou an ansanm ak Bondye Papa nou, li menm ki te montre nou kijan li renmen nou epi tou ki ban nou, nan gras li, ankourajman et\u00e8n\u00e8l ansanm ak yon esperans solid,"
                },
                "17": {
                    "verse_nr": "17",
                    "verse": "se pou li ban nou kouraj, se pou l ban nou f\u00f2s pou n f\u00e8 oubyen pou n di sa ki byen."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Priye pou nou - Fr\u00e8 m ak s\u00e8 m yo, nou gen l\u00f2t bagay pou nou ta di ou ank\u00f2. Priye pou nou, pou mesaj Seny\u00e8 a ka pwogrese byen rapid epi tou pou moun resevwa li, ba li val\u00e8, menm jan ou menm ou te f\u00e8 l la."
                },
                "2": {
                    "verse_nr": "2",
                    "verse": "Priye tou pou nou ka delivre anba men mechan yo, paske se pa tout moun ki kw\u00e8 nan Bondye vre."
                },
                "3": {
                    "verse_nr": "3",
                    "verse": "Men Bondye fid\u00e8l. L ap f\u00f2tifye epi l ap pwoteje ou kont Malf\u00e8kt\u00e8 a."
                },
                "4": {
                    "verse_nr": "4",
                    "verse": "Seny\u00e8 a f\u00e8 nou gen konfyans ou ap f\u00e8 epi kontinye f\u00e8 sa nou te di w yo."
                },
                "5": {
                    "verse_nr": "5",
                    "verse": "Nou priye pou Seny\u00e8 a pran direksyon k\u00e8 w. L\u00e8 sa a, ou va renmen Bondye epi ou ap vin gen pasyans menm jan ak Kris."
                },
                "6": {
                    "verse_nr": "6",
                    "verse": "Tout moun dwe travay - Fr\u00e8 m ak s\u00e8 m yo, nan non Seny\u00e8 Jezikris, nou di ou kareman, pran distans ou ak tout moun ki kw\u00e8 nan Kris epi ki pa vle travay. Moun ki pa vle travay pa swiv ans\u00e8yman nou te ba yo a."
                },
                "7": {
                    "verse_nr": "7",
                    "verse": "Mwen di sa paske ou konnen byen kijan ou dwe imite nou. Ou konnen nou pa t parese l\u00e8 nou te la ansanm ak ou menm."
                },
                "8": {
                    "verse_nr": "8",
                    "verse": "Nou pa t janm aksepte manje manje moun san nou pa peye pou li? Nou travay di lajounen kou lannuit pou nou pa tounen yon fado pou py\u00e8s moun."
                },
                "9": {
                    "verse_nr": "9",
                    "verse": "Epi, se pa paske nou pa ta gen dwa mande ou pou ou ede nou. Men nou travay pou nou pran swen t\u00e8t nou menm pou nou ka yon egzanp pou ou."
                },
                "10": {
                    "verse_nr": "10",
                    "verse": "L\u00e8 nou te Tesalonik av\u00e8k ou, nou te di ou: \u201cSi yon moun pa vle travay, li pa dwe manje tou.\u201d"
                },
                "11": {
                    "verse_nr": "11",
                    "verse": "Nou di sa, paske nou tande genyen k\u00e8k moun nan mitan w lan k ap mennen yon lavi parese. Yo pa vle travay, men yo gen tan pou yo foure bouch yo nan zaf\u00e8 l\u00f2t moun, bagay ki pa gade yo."
                },
                "12": {
                    "verse_nr": "12",
                    "verse": "Nou mande epi ekz\u00f2te moun sa yo, av\u00e8k otorite Seny\u00e8 Jezikris, pou yo k\u00f2manse travay byen di epi pou yo manje sal\u00e8 travay yo."
                },
                "13": {
                    "verse_nr": "13",
                    "verse": "Men nou menm fr\u00e8 m ak s\u00e8 m yo, pa janm bouke f\u00e8 byen."
                },
                "14": {
                    "verse_nr": "14",
                    "verse": "Si gen yon moun pami nou ki pa vle f\u00e8 sa nou di yo nan l\u00e8t sa a, f\u00e8 dosye pou li epi koupe relasyon ak li pou l ka vin wont."
                },
                "15": {
                    "verse_nr": "15",
                    "verse": "Men piga trete moun nan tankou yon l\u00e8nmi. Okontr\u00e8, egz\u00f2te l tankou yon fr\u00e8."
                },
                "16": {
                    "verse_nr": "16",
                    "verse": "D\u00e8nye rale - Nou priye Seny\u00e8 ki konn bay lap\u00e8 a pou l ba w lap\u00e8 n\u00e8t ale nan tout bagay. Se pou Segn\u00e8 av\u00e8k nou tout."
                },
                "17": {
                    "verse_nr": "17",
                    "verse": "Se mwen menm P\u00f2l ki ekri salitasyon sa a ak pw\u00f2p men mwen. Se konsa mwen siyen tout l\u00e8t mwen yo. Se konsa mwen ekri."
                },
                "18": {
                    "verse_nr": "18",
                    "verse": "Se pou gras Seny\u00e8 Jezikris nou an av\u00e8k nou tout."
                }
            }
        }
    }
}