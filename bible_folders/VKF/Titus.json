{
    "version": "VKF",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "M ap salye w, mwen menm P\u00f2l, yon s\u00e8vit\u00e8 Bondye, yon apot Jezikris voye. Travay mwen se pou m ede moun Bondye chwazi yo pou yo f\u00e8 Bondye plis konfyans epi pou yo konprann ans\u00e8yman ki dwat sou Jezi. Ans\u00e8yman sa a pral ede yo viv yon fason ki f\u00e8 lwanj pou Bondye epi ki f\u00e8 Bondye plezi."
                },
                "2": {
                    "verse_nr": "2",
                    "verse": "L\u00e8 sa a, y ap kapab espere ale viv av\u00e8k Bondye pou tout tan. Anvan mond lan te k\u00f2manse, Bondye te pwom\u00e8t p\u00e8p li a lavi sa a. Epi Bondye pa manti."
                },
                "3": {
                    "verse_nr": "3",
                    "verse": "L\u00e8 bon moman an te rive, li te f\u00e8 moun konnen B\u00f2n Nouv\u00e8l sa a. Bondye Sov\u00e8 nou an te ban mwen mesaj sa a epi li pase m l\u00f2d pou m f\u00e8 tout moun konnen sa l di."
                },
                "4": {
                    "verse_nr": "4",
                    "verse": "Mwen ekri w l\u00e8t sa a, Tit. Ou se tankou yon pitit toutbon vre pou mwen, paske nou toulede dak\u00f2 sou sa nou kw\u00e8. M ap priye pou Bondye Papa a ansanm ak Jezikris Sov\u00e8 nou an, pou yo f\u00e8 w gras epi ba w lap\u00e8!"
                },
                "5": {
                    "verse_nr": "5",
                    "verse": "Travay Tit sou zile Kr\u00e8t la - Mwen kite w nan Kr\u00e8t pou ou fin ranje sa k dwe mete nan l\u00f2d. Mwen vle w mete yon gwoup moun ki gen matirite pou dirije legliz ki nan chak vil, dapre jan m te di w, mwen menm:"
                },
                "6": {
                    "verse_nr": "6",
                    "verse": "Gade si w jwenn moun ki pa gen repitasyon moun ki nan sa ki mal, ki gen yon s\u00e8l madanm, ki gen ti moun ki kw\u00e8 epi ki pa gen dosye deb\u00f2ch ni dosye rebelyon."
                },
                "7": {
                    "verse_nr": "7",
                    "verse": "Chak lid\u00e8 nan legliz la dwe san fay, paske se jeran Bondye li ye; f\u00f2k li pa awogan, f\u00f2k li pa f\u00e8 k\u00f2l\u00e8 fasil, f\u00f2k li pa renmen bw\u00e8 alk\u00f2l, ni vyolan, ni ap f\u00e8 lajan yon fason ki f\u00e8 wont."
                },
                "8": {
                    "verse_nr": "8",
                    "verse": "Men se pou l renmen resevwa moun lakay li, se pou l renmen sa ki byen, moun ki gen bon konprann, moun ki jis, moun konsakre pou Bondye, moun ki kenbe t\u00e8t yo byen."
                },
                "9": {
                    "verse_nr": "9",
                    "verse": "Li dwe yon moun ki fid\u00e8l ak Paw\u00f2l la, jan nou preche l la. L\u00e8 sa a, l ap kapab ankouraje l\u00f2t moun epi bay yon ans\u00e8yman ki dwat. Epitou, l ap kapab konvenk moun k ap bay move ans\u00e8yman yo, pou di se pa bon."
                },
                "10": {
                    "verse_nr": "10",
                    "verse": "Paske gen yon seri moun ki pa vle koute p\u00e8s\u00f2n, sitou pami kwayan Jwif yo. Y ap bay yon bann vye diskou ki pa chita sou anyen, y ap twonpe moun yo."
                },
                "11": {
                    "verse_nr": "11",
                    "verse": "F\u00f2k nou f\u00e8men bouch moun konsa. Y ap detwi yon bann fanmi ak move ans\u00e8yman y ap bay. Tout sa y ap chache f\u00e8 se twonpe moun ak move ans\u00e8yman pou f\u00e8 yo ba yo lajan."
                },
                "12": {
                    "verse_nr": "12",
                    "verse": "Gen youn nan yo menm, pw\u00f2p pwof\u00e8t yo, moun Kr\u00e8t, ki di konsa: \u201cMoun Kr\u00e8t, toujou f\u00f2 nan bay manti. Yo pa miy\u00f2 pase b\u00e8t mawon mechan. S\u00e8l sa yo konnen, se manje, men yo pa janm vle travay.\u201d"
                },
                "13": {
                    "verse_nr": "13",
                    "verse": "Sa l di a, se vre. Moun konsa, di yo seryezman yo bezwen chanje. Yon ekz\u00f2tasyon byen serye pral ede yo gen yon ki lafwa dwat."
                },
                "14": {
                    "verse_nr": "14",
                    "verse": "Yo va sispann swiv istwa Jwif yo. Yo va sispann swiv prensip l\u00e8z\u00f2m bay yo tou, yon bann moun ki vire do bay verite a."
                },
                "15": {
                    "verse_nr": "15",
                    "verse": "Tout bagay pw\u00f2p pou moun ki gen lespri yo pw\u00f2p. Men, anyen pa pw\u00f2p pou moun ki refize kw\u00e8. Okontr\u00e8, entelijans yo ansanm ak konsyans vin sal."
                },
                "16": {
                    "verse_nr": "16",
                    "verse": "Yo di yo konnen Bondye. Men, jan y ap viv nan f\u00e8 sa ki mal, sa montre se pa vre. Se jan de moun sa yo Bondye rayi. Yo refize obeyi Bondye. Yo pa itil pou f\u00e8 anyen ki byen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Swiv yon ans\u00e8yman ki bon - Men pou ou menm, Tit, ou dwe bay yon ans\u00e8yman ki ede moun vin gen yon bon sante espirity\u00e8l."
                },
                "2": {
                    "verse_nr": "2",
                    "verse": "Mande pou granmoun yo gen kontw\u00f2l sou pw\u00f2p lavi yo. Yo dwe aji yon jan ki f\u00e8 moun gen resp\u00e8 pou yo. Se pou yo reflechi byen sou jan y ap viv. Lafwa yo, lanmou yo ak pasyans yo dwe montre yo se moun ki nan Bondye."
                },
                "3": {
                    "verse_nr": "3",
                    "verse": "Anseye madanm ki granmoun yo tou, yo dwe viv jan moun k ap s\u00e8vi Bondye dwe viv. Yo pa dwe ap mache di move bagay sou l\u00f2t moun. Yo pa dwe esklav alk\u00f2l. Yo dwe anseye byen."
                },
                "4": {
                    "verse_nr": "4",
                    "verse": "Konsa, y ap montre j\u00e8n madanm marye yo kijan pou yo renmen mari yo ansanm ak pitit yo."
                },
                "5": {
                    "verse_nr": "5",
                    "verse": "Yo dwe byen panse sou jan y ap viv. Yo dwe kenbe t\u00e8t yo pw\u00f2p. Yo dwe dirije kay yo byen. Epi yo dwe pr\u00e8t pou rann mari yo s\u00e8vis. L\u00e8 sa a, p\u00e8s\u00f2n p ap jwenn mwayen pou kritike ans\u00e8yman Bondye ban nou f\u00e8 a."
                },
                "6": {
                    "verse_nr": "6",
                    "verse": "Menm jan an tou, di jenn gason yo, yo dwe byen panse sou jan y ap mennen lavi yo."
                },
                "7": {
                    "verse_nr": "7",
                    "verse": "Ou menm, ou dwe yon egzanp pou yo nan tout bagay, nan bon jan aksyon ou ap f\u00e8. Se pou ans\u00e8yman w pw\u00f2p epi se pou sa f\u00e8 moun respekte w."
                },
                "8": {
                    "verse_nr": "8",
                    "verse": "Sa vle di, se pou w anseye yon fason ki dwat epi byen kl\u00e8, pou moun pa jwenn chans kritike ans\u00e8yman w. Konsa, tout moun ki kont nou yo va wont, paske yo p ap jwenn anyen mal pou yo di sou nou."
                },
                "9": {
                    "verse_nr": "9",
                    "verse": "Anseye moun ki esklav kijan pou yo viv. Se pou yo toujou pr\u00e8t pou rann m\u00e8t yo s\u00e8vis tout tan. Se pou yo chache f\u00e8 m\u00e8t yo plezi, san yo p ap chache f\u00e8 diskisyon ak yo."
                },
                "10": {
                    "verse_nr": "10",
                    "verse": "Esklav yo pa dwe nan v\u00f2l\u00e8 bagay m\u00e8t yo, men se pou yo montre yo diy de konfyans. Konsa, nan tout sa y ap f\u00e8, y ap f\u00e8 moun respekte ans\u00e8yman ki kons\u00e8ne Bondye, Sov\u00e8 nou an."
                },
                "11": {
                    "verse_nr": "11",
                    "verse": "Se konsa nou ta dwe viv, paske Bondye f\u00e8 gras li par\u00e8t kl\u00e8, gras sa a se sous delivrans pou tout moun."
                },
                "12": {
                    "verse_nr": "12",
                    "verse": "Gras Bondye aprann nou pou nou pa viv nan opozisyon kont Bondye epi pou nou refize viv dapre dezi nou genyen pou n ta swiv move bagay ki nan mond lan. Se pou nou panse byen sou jan n ap viv nan mond lan jodi a, pou nou f\u00e8 sa ki dwat epi pou nou viv yon fason ki f\u00e8 lwanj pou Bondye."
                },
                "13": {
                    "verse_nr": "13",
                    "verse": "Se konsa pou n viv nan tann n ap tann jou sa a rive, jou kote laglwa gwo Bondye nou an, ansanm ak Jezikris Sov\u00e8 nou an, va par\u00e8t."
                },
                "14": {
                    "verse_nr": "14",
                    "verse": "Jezikris te bay lavi l pou nou, pou l kapab delivre nou soti anba tout sa ki mal, pou l f\u00e8 nou pw\u00f2p. Li vle f\u00e8 nou yon p\u00e8p ki rele l ch\u00e8 m\u00e8t ch\u00e8 m\u00e8tr\u00e8s epi ki zele pou f\u00e8 sa ki byen."
                },
                "15": {
                    "verse_nr": "15",
                    "verse": "Se konsa pou w pale, ankouraje epi reprann moun yo ak tout otorite w. Pa kite p\u00e8s\u00f2n meprize w!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Bon jan fason pou moun viv - F\u00e8 kretyen yo sonje yo dwe soum\u00e8t anba tout ch\u00e8f ak tout otorite. Se pou yo obeyisan epi toujou pare pou f\u00e8 tout sa ki byen."
                },
                "2": {
                    "verse_nr": "2",
                    "verse": "Kretyen pa dwe rakonte move bagay sou do moun. Yo dwe viv an p\u00e8 ak tout moun. Se pou yo janti epi respekte tout moun."
                },
                "3": {
                    "verse_nr": "3",
                    "verse": "Nou menm tou, nan tan pase yo, nou te aji kon moun fou. Nou te reb\u00e8l, egare, esklav yon bann bagay nou ta renmen genyen pou n jwi. Nou t ap viv nan f\u00e8 sa ki mal pout\u00e8t jalouzi ak lanvi. Tout moun te rayi nou epi nou te rayi tout moun tou."
                },
                "4": {
                    "verse_nr": "4",
                    "verse": "Men, l\u00e8 Bondye, Sov\u00e8 nou an, te f\u00e8 par\u00e8t akl\u00e8 pou nou bonte l ak lanmou l pou tout moun,"
                },
                "5": {
                    "verse_nr": "5",
                    "verse": "li te sove nou, paske li f\u00e8 nou gras. Se pa paske nou te f\u00e8 anyen pou sa. Li te lave peche n yo f\u00e8 n vin pw\u00f2p, li ban nou nouvo lavi pa mwayen Sentespri a. Se tankou nou te f\u00e8t yon l\u00f2t fwa."
                },
                "6": {
                    "verse_nr": "6",
                    "verse": "Bondye vide Sentespri a sou nou av\u00e8k abondans pa mwayen Jezikris, Sov\u00e8 nou an."
                },
                "7": {
                    "verse_nr": "7",
                    "verse": "Nan gras li, Bondye libere nou soti anba peche epi Bondye adopte nou. Tout sa rive, pou nou kapab vin pitit Bondye, moun k ap tann lavi et\u00e8n\u00e8l, dapre pwom\u00e8s li f\u00e8 yo."
                },
                "8": {
                    "verse_nr": "8",
                    "verse": "Paw\u00f2l sa yo se verite a. Mwen vle w kategorik sou yo, pout\u00e8t pou moun ki chita lafwa yo nan Bondye f\u00e8 tout ef\u00f2 yo pou yo f\u00e8 anpil pwogr\u00e8 nan f\u00e8 sa ki byen. Se kalite lavi konsa ki bon epi itil pou tout moun."
                },
                "9": {
                    "verse_nr": "9",
                    "verse": "Men, kanpe lwen tout moun k ap f\u00e8 vye diskisyon ki pa gen sans, moun k ap f\u00e8 lis zans\u00e8t pou pwouve sa y ap di. Kanpe lwen tout moun k ap simen latwoublay oubyen k ap f\u00e8 diskisyon sou zaf\u00e8 ki kons\u00e8nen Lalwa Moyiz la. Diskisyon sa yo pas itil anyen, yo p ap ede p\u00e8s\u00f2n."
                },
                "10": {
                    "verse_nr": "10",
                    "verse": "Apre yon premye ak yon dezy\u00e8m av\u00e8tisman, wete k\u00f2 w kote moun k ap simen divizyon."
                },
                "11": {
                    "verse_nr": "11",
                    "verse": "Yon moun konsa, se yon moun ki pran move chemen, se peche l ap kom\u00e8t yo menm k ap kondane l."
                },
                "12": {
                    "verse_nr": "12",
                    "verse": "D\u00e8nye enstriksyon ak salitasyon - M ap voye Atemas oubyen Tichik ba ou. L\u00e8 nenp\u00f2t nan yo rive, f\u00e8 tout sa w kapab pou w vin jwenn mwen nan Nikopolis. Mwen deside se la m ap pase liv\u00e8 a lane sa a."
                },
                "13": {
                    "verse_nr": "13",
                    "verse": "F\u00e8 sa w kapab pou ou byen ede Zenas, se yon avoka li ye, ansanm ak Apol\u00f2s. Pa kite yo manke anyen pou vwayaj yo."
                },
                "14": {
                    "verse_nr": "14",
                    "verse": "Moun pa nou yo dwe aprann gen anpil z\u00e8l nan f\u00e8 sa ki byen pou ede moun ki gen bezwen ki paka tann. Konsa, y ap mennen yon lavi ki gen yon bon enfliyans nan kominote a."
                },
                "15": {
                    "verse_nr": "15",
                    "verse": "Tout moun ki isit av\u00e8 m yo voye salye nou. Salye zanmi nou yo nan lafwa ki b\u00f2 kote pa w yo. Gras Bondye av\u00e8k nou tout!"
                }
            }
        }
    }
}