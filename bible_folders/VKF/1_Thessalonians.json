{
    "version": "VKF",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nou menm: P\u00f2l, Silas ak Timote, n ap ekri l\u00e8t sa a pou n voye bay legliz Tesalonik ki pou Bondye Papa a ak Jezikris, Seny\u00e8 a. Gras ak lap\u00e8 Bondye av\u00e8k nou!"
                },
                "2": {
                    "verse_nr": "2",
                    "verse": "Lavi ak lafwa kretyen Tesalonik yo - Nou pa janm sispann di Bondye m\u00e8si pou legliz Tesalonik lan. Nou toujou leve tout fr\u00e8 ak s\u00e8 yo nan lapriy\u00e8 devan Bondye Papa a."
                },
                "3": {
                    "verse_nr": "3",
                    "verse": "Nou pa janm bliye jan nou montre lafwa nou nan jan nou travay di, lanmou nou nan jan nou aji, espwa nou nan Seny\u00e8 Jezikris nan jan nou kenbe f\u00e8m."
                },
                "4": {
                    "verse_nr": "4",
                    "verse": "Fr\u00e8 m ak s\u00e8 m yo, nou konnen Bondye renmen nou paske se li menm ki chwazi nou."
                },
                "5": {
                    "verse_nr": "5",
                    "verse": "L\u00e8 n te pote B\u00f2n Nouv\u00e8l Jezikris a, nou pa t f\u00e8 sa nan pale s\u00e8lman. Men Bondye te montre puisans li, prezans Sentespri a te vr\u00e8man rey\u00e8l, epi ou menm, ou te kapab w\u00e8 kijan nou te kw\u00e8 totalman nan sa nou t ap di w. Epitou, jan nou menm nou te kondui t\u00e8t nou, sa te montre akl\u00e8 kijan nou se moun Kris nou ye. Nou te f\u00e8 sa konsa pou byen ou menm."
                },
                "6": {
                    "verse_nr": "6",
                    "verse": "Epi ou te swiv egzanp nou, menm jan ou swiv egzanp Seny\u00e8 a tou, l\u00e8 ou te aksepte mesaj la ak k\u00e8 kontan nan mitan gwo soufrans. Se Sentespri a menm ki te ba w k\u00e8 kontan sa a."
                },
                "7": {
                    "verse_nr": "7",
                    "verse": "Rezilta a se l\u00e8 ou menm tou, fr\u00e8 m ak s\u00e8 m yo, ou vin s\u00e8vi yon mod\u00e8l pou tout fr\u00e8 ak s\u00e8 nan Kris k ap viv nan Masedw\u00e0n ak nan Akayi."
                },
                "8": {
                    "verse_nr": "8",
                    "verse": "Se depi soti Tesalonik, mesaj paw\u00f2l Bondye a gaye nan tout Masedw\u00e0n ak nan Akayi. Konsa, toupatou kote nou pase y ap pale sou kalite lafwa nou nan Bondye. Konsa nou pa t bezwen di anyen ank\u00f2."
                },
                "9": {
                    "verse_nr": "9",
                    "verse": "Tout moun ap pale sou jan w te byen resevwa nou. Tout moun ap pale sou kijan w te sispann adore zid\u00f2l pou w te ka vin s\u00e8vi Bondye vivan an, Bondye tout bon an."
                },
                "10": {
                    "verse_nr": "10",
                    "verse": "Konsa nou te vin konnen Jezi, limenm ki delivre nou anba jijman ki gen pou vini an. Nou kw\u00e8 Bondye te f\u00e8 Jezi, Pitit li a, soti vivan pami m\u00f2 yo epi nou vin gen espwa l ap retounen soti nan sy\u00e8l la pou l vin sove nou."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Travay P\u00f2l nan Tesalonik - Fr\u00e8 m ak s\u00e8 m, nou tout nou ka temwanye sou rezilta pouvwa Bondye pami nou."
                },
                "2": {
                    "verse_nr": "2",
                    "verse": "Avan nou rive Tesalonik, nou te gentan pase pa nou anba men moun Filip yo. Men Bondye te ban nou kouray pou nou preche B\u00f2n Nouv\u00e8l la, menm l\u00e8 te gen obstak nan Tesalonik."
                },
                "3": {
                    "verse_nr": "3",
                    "verse": "Rezon an: mesaj n ap preche a pa gen er\u00e8 ladan l. Nou pa t ap chache pran k\u00e8k bagay nan men w, l\u00e8 n t ap mande pou w kw\u00e8 nan Levanjil la. Nou pa t ap eseye twonpe p\u00e8sonn."
                },
                "4": {
                    "verse_nr": "4",
                    "verse": "Okontr\u00e8, nou te jwenn konsantman Bondye anvan menm nou k\u00f2manse travay predikasyon an. Wi, Bondye konfye nou pou n preche B\u00f2n Nouv\u00e8l la. Konsa, se Bondye n ap chache f\u00e8 plezi l\u00e8 nou preche B\u00f2n Nouv\u00e8l la. Nou pa preche pou f\u00e8 moun plezi. Bondye w\u00e8 sa k ap pase nan k\u00e8 nou."
                },
                "5": {
                    "verse_nr": "5",
                    "verse": "Se vre wi, Bondye ka s\u00e8vi nou temwen. Nou pa t janm eseye s\u00e8vi b\u00e8l paw\u00f2l pou flate moun, oswa twonpe epi pou n f\u00e8 lajan sou moun."
                },
                "6": {
                    "verse_nr": "6",
                    "verse": "Nou pa t janm chache pou okenn moun f\u00e8 lwanj pou nou. Nou pa t chache nan bouch ou. Nou pa t chache l nan bouch l\u00f2t moun."
                },
                "7": {
                    "verse_nr": "7",
                    "verse": "Se yon bagay fasil pou n ta s\u00e8vi ak otorite nou k\u00f2m ap\u00f2t pou f\u00e8 ou yon seri egzijans. Men nou te pito s\u00e8vi ak dous\u00e8. Nou te aji tankou manman k ap bay pitit li tete."
                },
                "8": {
                    "verse_nr": "8",
                    "verse": "Mesaj B\u00f2n Nouv\u00e8l Bondye a nou preche w la, se rezilta afeksyon nou gen pou ou. Se menm afeksyon sa a ki te f\u00e8 nou al\u00e8z pou pataje lavi nou ak ou."
                },
                "9": {
                    "verse_nr": "9",
                    "verse": "Fr\u00e8 m ak s\u00e8 m yo, m pa kw\u00e8 nou bliye jan nou te travay di lajounen kon lannwit pou sip\u00f2te t\u00e8t nou. Nou pa t vle pou nou tounen yon fado pou okenn nan nou pandan nou t ap preche B\u00f2n Nouv\u00e8l Bondye a."
                },
                "10": {
                    "verse_nr": "10",
                    "verse": "Ou menm moun Tesalonik, ou ka temwanye l\u00e8 nou te lakay ou, nou te mennen lavi nou yon fason ki sen, ki dwat, epi san repw\u00f2ch. Bondye temwen sa n ap di la a."
                },
                "11": {
                    "verse_nr": "11",
                    "verse": "Sonje jan nou te s\u00e8vi ak tout moun tankou papa ak pw\u00f2p pitit li, youn apre l\u00f2t."
                },
                "12": {
                    "verse_nr": "12",
                    "verse": "Nou te toujou ankouraje ou, epi konsole ou. Nou toujou egz\u00f2te ou pou mennen lavi ou yon fason ki pa f\u00e8 Bondye wont. Sonje Bondye chwazi nou pou nou f\u00e8 pati way\u00f2m li an, epi pataje on\u00e8 li."
                },
                "13": {
                    "verse_nr": "13",
                    "verse": "Fr\u00e8 m ak s\u00e8 m yo, se tout tan n ap di Bondye m\u00e8si pou fason ou te resevwa mesaj B\u00f2n Nouv\u00e8l la. Ou pa t pran l k\u00f2m paw\u00f2l yon nonm. Men ou te resevwa l egzateman pou sa l ye a: yon mesaj ki s\u00f2ti nan Bondye k ap travay nan lavi moun ki kw\u00e8 nan li."
                },
                "14": {
                    "verse_nr": "14",
                    "verse": "Fr\u00e8 ak s\u00e8 m yo, nou egzateman menm jan ak legliz Bondye yo ki nan Jide, legliz Jezikris yo. Mwen vle di se pw\u00f2p moun pa nou menm ki te maltrete nou, menm ak kwayan Jwif sa yo Jwif par\u00e8y yo te maltrete."
                },
                "15": {
                    "verse_nr": "15",
                    "verse": "Se Jwif sa yo ki touye Jezi Seny\u00e8 a ak tout l\u00f2t pwof\u00e8t yo. Se yo menm tou ki f\u00f2se nou kite vil la. Yo bay Bondye degoutans, yo kanpe ankwa devan tout moun yo jwenn."
                },
                "16": {
                    "verse_nr": "16",
                    "verse": "Yo f\u00e8 tout sa yo konnen pou anpeche nou pataje B\u00f2n Nouv\u00e8l Jezikris la ak moun l\u00f2t nasyon yo. Yo pa vle payen yo sove. Konsa, yo rive nan d\u00e8nye bout mechanste yo. L\u00e8 sa, yo tonbe anba k\u00f2l\u00e8 Bondye."
                },
                "17": {
                    "verse_nr": "17",
                    "verse": "P\u00f2l te anvi vizite kretyen yo - Kanta pou nou fr\u00e8 m ak s\u00e8 m yo, l\u00e8 nou te fin separe, se k\u00f2 nou ki pa t la men k\u00e8 nou te toujou av\u00e8 w. Se pa ti anvi nou anvi w\u00e8 ou. Nou te f\u00e8 sa n kapab pou n te vizite w."
                },
                "18": {
                    "verse_nr": "18",
                    "verse": "Mwen menm P\u00f2l, mwen te eseye plizy\u00e8 fwa, men Satan te kanpe ankwa sou wout nou."
                },
                "19": {
                    "verse_nr": "19",
                    "verse": "Se ou menm ki reprezante espwa nou, lajwa nou ak kouw\u00f2n nou, l\u00e8 Jezi Seny\u00e8 nou an retounen."
                },
                "20": {
                    "verse_nr": "20",
                    "verse": "Wi! Ou se fy\u00e8te nou ak lajwa nou."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "L\u00e8 nou reyalize se toutbon vre nou p ap ka vin w\u00e8 w, epi nou pa t ka sip\u00f2te ank\u00f2, nou te deside pou nou rete At\u00e8n pou kont nou."
                },
                "2": {
                    "verse_nr": "2",
                    "verse": "Nou te voye Timote, fr\u00e8 nou, k ap travay ak Bondye nan travay predikasyon B\u00f2n Nouv\u00e8l Jezikris la, pou l te ka f\u00f2tifye w epi ankouraje w nan lafwa."
                },
                "3": {
                    "verse_nr": "3",
                    "verse": "Nou te voye l pou okenn nan nou pa kite pwobl\u00e8m yo pote n ale. Ou konnen deja f\u00f2k pwobl\u00e8m yo vini."
                },
                "4": {
                    "verse_nr": "4",
                    "verse": "Depi l\u00e8 nou te av\u00e8k ou, nou te anonse w davans pwobl\u00e8m yo te gen pou vini. Epi nou konnen sa rive egzakteman jan nou te gentan di l la."
                },
                "5": {
                    "verse_nr": "5",
                    "verse": "Konsa, k\u00f2m m pa t ka tann ank\u00f2, mwen te voye Timote pou pran nouv\u00e8l sou kijan lafwa ou ap mache. Mwen te gen krentif pou satan, tantat\u00e8 a, pa t gentan f\u00e8 nou tonbe, epi pase travay nou te f\u00e8 nan mitan nou anba pye."
                },
                "6": {
                    "verse_nr": "6",
                    "verse": "Men Timote f\u00e8 k retounen ak bon jan nouv\u00e8l sou kalite lafwa ou ak lanmou ou. Li f\u00e8 nou konnen kijan ou toujou sonje nou tou. Li di nou: se pa nou s\u00e8lman ki anvi w\u00e8 w, ou anvi w\u00e8 nou tou."
                },
                "7": {
                    "verse_nr": "7",
                    "verse": "Konsa, menm nan mitan t\u00e8t chaje nou yo, nouv\u00e8l nou te pran sou lafwa ou te ankouraje nou anpil."
                },
                "8": {
                    "verse_nr": "8",
                    "verse": "Wi, kounye a nou santi n ap viv paske ou ap kenbe f\u00e8m nan Seny\u00e8 a."
                },
                "9": {
                    "verse_nr": "9",
                    "verse": "Nou p ap janm fin rive di Bondye m\u00e8si ase pou jan nou santi nou kontan l\u00e8 nou pran nouv\u00e8l ou nan lafwa."
                },
                "10": {
                    "verse_nr": "10",
                    "verse": "Lajounen kon lannwit nou priye ak tout k\u00e8 nou, pou mande Bondye pou nou ka ale an p\u00e8s\u00f2n pou vin bay anplis k\u00e8lkeswa sa k neses\u00e8 pou f\u00e8 lafwa ou vin pi f\u00e8m toujou."
                },
                "11": {
                    "verse_nr": "11",
                    "verse": "Se pou Bondye Papa nou ak Seny\u00e8 nou Jezikris ranje tout bagay pou nou ka vin w\u00e8 ou."
                },
                "12": {
                    "verse_nr": "12",
                    "verse": "Se pou Seny\u00e8 p\u00e8m\u00e8t lanmou nou youn pou l\u00f2t grandi pi plis toujou. Se pou l vin menm jan ak lanmou nou gen pou ou ak pou tout moun n\u00e8t."
                },
                "13": {
                    "verse_nr": "13",
                    "verse": "Se pou Seny\u00e8 a f\u00f2tifye k\u00e8 nou pou l ka vin san repw\u00f2ch epi sen n\u00e8t devan Bondye Papa a, l\u00e8 Jezikris Seny\u00e8 nou ap retounen ak moun pa l yo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yon lavi ki f\u00e8 Bondye kontan - Fr\u00e8 m ak s\u00e8 m yo, nou gen k\u00e8k l\u00f2t bagay nou vle di ou. N ap mande ou epi ankouraje ou nan non Seny\u00e8 Jezi, jan nou te anseye w la, epi jan ou gen tan ap f\u00e8 l, pou ou kontinye viv pou f\u00e8 Bondye plezi pi plis chak jou."
                },
                "2": {
                    "verse_nr": "2",
                    "verse": "Ou konnen deja tout sa nou te mande w f\u00e8 nan otorite Seny\u00e8 Jezi."
                },
                "3": {
                    "verse_nr": "3",
                    "verse": "Sa Bondye vle: se pou ou viv yon lavi ki sen. Li vle pou ou evite imoralite seksy\u00e8l."
                },
                "4": {
                    "verse_nr": "4",
                    "verse": "Li vle pou nou chak metrize k\u00f2 nou nan yon fason ki sen epi ki onorab."
                },
                "5": {
                    "verse_nr": "5",
                    "verse": "Pa kite se pasyon lach\u00e8 ki kontwole lavi nou menm jan ak moun sa yo ki pa konnen Bondye."
                },
                "6": {
                    "verse_nr": "6",
                    "verse": "Piga nou f\u00e8 fr\u00e8 ak s\u00e8 nou yo mal oubyen twonpe yo nan zaf\u00e8 seksy\u00e8l. Se pa premye fwa n ap di ou sa, men n ap repete l ank\u00f2: Bondye ap pini tout moun ki kom\u00e8t peche sa yo."
                },
                "7": {
                    "verse_nr": "7",
                    "verse": "Bondye pa t rele nou pou n ka pratike bagay ki sal, men pou nou konsakre lavi nou pou nou viv apa pou li."
                },
                "8": {
                    "verse_nr": "8",
                    "verse": "Konsa nenp\u00f2t moun ki pase paw\u00f2l sa yo anba pye, se pa yon nonm l ap meprize men se Bondye, li menm ki ban nou Sentespri a."
                },
                "9": {
                    "verse_nr": "9",
                    "verse": "Nan sa ki kons\u00e8ne lanmou youn pou l\u00f2t nan fanmi Bondye a, ou pa menm bezwen pou nou ekri ou sou sa. Bondye gen tan montre n kijan pou ou renmen youn l\u00f2t deja."
                },
                "10": {
                    "verse_nr": "10",
                    "verse": "Nou konnen ou gen tan ap f\u00e8 sa deja pou tout fr\u00e8 ak s\u00e8 Masedw\u00e0n yo. S\u00e8l sa n ap mande, se pou n manifeste lanmou nou pi plis toujou."
                },
                "11": {
                    "verse_nr": "11",
                    "verse": "F\u00e8 tout sa ki depann de ou pou w viv ak k\u00e8 poze. Pa foure bouch ou nan zaf\u00e8 moun. Travay pou ka jwenn manje pou manje jan nou te gentan di w sa deja."
                },
                "12": {
                    "verse_nr": "12",
                    "verse": "L\u00e8 ou f\u00e8 sa, moun dey\u00f2 yo va respekte w pout\u00e8t fason ou viv. Ou p ap bezwen depann sou l\u00f2t moun pou ka viv."
                },
                "13": {
                    "verse_nr": "13",
                    "verse": "Jezi gen pou l retounen - Nou pa ta vle pou n nan lapenn kons\u00e8nan moun sa yo ki mouri deja, pou ou pa aflije menm jan ak sila yo ki pa gen okenn espwa."
                },
                "14": {
                    "verse_nr": "14",
                    "verse": "Nou kw\u00e8 Jezi te mouri, men nou kw\u00e8 tou li te resisite. Konsa nou kw\u00e8 Bondye ap resisite, pa mwayen Jezi, sila yo ki te gen konfyans nan li epi ki te mouri, l ap rasanble yo pou yo ansanm av\u00e8 l."
                },
                "15": {
                    "verse_nr": "15",
                    "verse": "Mesaj nou pote ba ou a, se Seny\u00e8 a ki voye l. Nou menm ki vivan toujou l\u00e8 Jezi retounen, nou p ap pran devan sa yo ki gentan mouri."
                },
                "16": {
                    "verse_nr": "16",
                    "verse": "Gen yon sinyal k ap bay, y ap tande vwa youn nan ch\u00e8f anj yo, twonp\u00e8t Bondye ap sonnen, epi Seny\u00e8 a li menm ap desann s\u00f2ti nan sy\u00e8l la epi sa yo ki te mouri nan Kris ap leve pami m\u00f2 yo."
                },
                "17": {
                    "verse_nr": "17",
                    "verse": "Apre sa, nou menm ki va vivan toujou l\u00e8 sa a, n ap rasanble ak moun ki te mouri yo, pou n monte al rankontre Seny\u00e8 a nan nyaj yo. Konsa, n ap toujou ansanm ak Seny\u00e8 a."
                },
                "18": {
                    "verse_nr": "18",
                    "verse": "S\u00e8vi ak paw\u00f2l sa yo pou nou ankouraje youn l\u00f2t."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Mete nou pr\u00e8 pou retou Seny\u00e8 a - Kounye a fr\u00e8 m ak s\u00e8 m yo, nou pa bezwen moun ekri nou sou koze tan ak dat ank\u00f2."
                },
                "2": {
                    "verse_nr": "2",
                    "verse": "Ou konnen deja, l\u00e8 Seny\u00e8 a ap retounen an l ap yon gwo sipriz, tankou l\u00e8 v\u00f2l\u00e8 vin kase kay ou nan nuit."
                },
                "3": {
                    "verse_nr": "3",
                    "verse": "L\u00e8 moun ap di: \u201cNou gen lap\u00e8 ak sekirite,\u201d se l\u00e8 sa a mal\u00e8 pral tonbe sou yo sanzatann, menm jan ak l\u00e8 tranche pran yon fanm ansent, yo p ap gen okenn mwayen pou yo evite soufrans la."
                },
                "4": {
                    "verse_nr": "4",
                    "verse": "Men kanta nou menm fr\u00e8 m ak s\u00e8 m yo, ou p ap viv nan f\u00e8nwa. Konsa jou sa a p ap ban nou sipriz tankou jan v\u00f2l\u00e8 f\u00e8."
                },
                "5": {
                    "verse_nr": "5",
                    "verse": "Se moun limy\u00e8 nou ye, konduit nou kl\u00e8 tankou lajounen. Nou pa pitit f\u00e8nwa ni nou pa mele ak lannuit."
                },
                "6": {
                    "verse_nr": "6",
                    "verse": "Konsa, nou pa dwe d\u00f2mi menm jan ak l\u00f2t yo. Okontr\u00e8 se pou nou rete vijilan, ak je nou byen kl\u00e8 epi t\u00e8t nou byen fr\u00e8t."
                },
                "7": {
                    "verse_nr": "7",
                    "verse": "Moun k ap d\u00f2mi f\u00e8 l pandan lannwit. Moun k ap bw\u00e8 tafya pou yo sou f\u00e8 l pandan lannwit."
                },
                "8": {
                    "verse_nr": "8",
                    "verse": "Men nou menm se moun limy\u00e8 nou ye, an nou kontwole t\u00e8t nou. An nou s\u00e8vi ak lanmou epi lafwa k\u00f2m zam pou nou pwoteje t\u00e8t nou. An nou s\u00e8vi esperans delivrans lan tankou yon kask s\u00f2lda yo mete sou t\u00e8t yo."
                },
                "9": {
                    "verse_nr": "9",
                    "verse": "Bondye pa t chwazi nou pou l ka pini nou. Li chwazi nou pou nou te ka jwenn delivrans pa mwayen Seny\u00e8 nou Jezikris."
                },
                "10": {
                    "verse_nr": "10",
                    "verse": "Se Jezi ki te mouri pou nou. Konsa, kit nou ta gentan mouri, kit nou vivan, nou pral viv ansanm av\u00e8k li, l\u00e8 li retounen."
                },
                "11": {
                    "verse_nr": "11",
                    "verse": "Konsa, jan nou gen tan ap f\u00e8 l deja, an n kontinye ankouraje youn l\u00f2t epi ede youn l\u00f2t grandi nan lafwa."
                },
                "12": {
                    "verse_nr": "12",
                    "verse": "D\u00e8nye paw\u00f2l ak salitasyon final - Fr\u00e8 m ak s\u00e8 m yo, nou mande w pou genyen bon jan konsiderasyon pou lid\u00e8 yo k ap travay nan mitan nou pou Seny\u00e8. Yo gen sousi pou nou epi y ap montre nou jan pou nou viv."
                },
                "13": {
                    "verse_nr": "13",
                    "verse": "Se pou nou montre anpil resp\u00e8 ak anpil lanmou pou yo pout\u00e8t travay y ap f\u00e8 nan mitan nou. Se pou nou viv nan lap\u00e8 youn ak l\u00f2t."
                },
                "14": {
                    "verse_nr": "14",
                    "verse": "Fr\u00e8 ak s\u00e8 m yo, n ap mande ou pou rale z\u00f2r\u00e8y moun k ap f\u00e8 parese yo. Ankouraje sa yo k ap viv ak lap\u00e8r\u00e8z nan k\u00e8 yo. Ede sa yo ki f\u00e8b. Pran pasyans ak moun ki b\u00f2 kote w."
                },
                "15": {
                    "verse_nr": "15",
                    "verse": "Pa kite p\u00e8sonn rann mal pou mal nan mitan nou. Toujou chache f\u00e8 sa ki byen youn pou l\u00f2t, epi pou tout moun."
                },
                "16": {
                    "verse_nr": "16",
                    "verse": "Toujou f\u00e8 k\u00e8 ou kontan."
                },
                "17": {
                    "verse_nr": "17",
                    "verse": "Pa janm sispann lapriy\u00e8."
                },
                "18": {
                    "verse_nr": "18",
                    "verse": "Di Bondye m\u00e8si pou nenp\u00f2t sa k rive. Se konsa Bondye vle pou viv nan Jezikris."
                },
                "19": {
                    "verse_nr": "19",
                    "verse": "Pa antrave travay Sentespri a."
                },
                "20": {
                    "verse_nr": "20",
                    "verse": "Pa meprize moun k ap di sa Bondye ba yo pou yo di."
                },
                "21": {
                    "verse_nr": "21",
                    "verse": "Men, egzamine tout bagay. Kenbe sa ki bon."
                },
                "22": {
                    "verse_nr": "22",
                    "verse": "Kouri lwen tout sa ki mal."
                },
                "23": {
                    "verse_nr": "23",
                    "verse": "Se pou Bondye f\u00e8 w vin sen n\u00e8t ale. Se pou tout sa ou ye: lespri, nanm epi k\u00f2, kapab kons\u00e8ve san repw\u00f2ch jouktan Jezi Seny\u00e8 nou an vini."
                },
                "24": {
                    "verse_nr": "24",
                    "verse": "Sila ki rele w la ap f\u00e8 l paske li fid\u00e8l."
                },
                "25": {
                    "verse_nr": "25",
                    "verse": "Fr\u00e8 m ak s\u00e8 m yo, toujou sonje priye pou nou tou."
                },
                "26": {
                    "verse_nr": "26",
                    "verse": "Salye tout fr\u00e8 ak s\u00e8 ki laba yo pou nou ak yon b\u00e8l akolad tankou moun pa Bondye yo."
                },
                "27": {
                    "verse_nr": "27",
                    "verse": "N ap mande w pou f\u00e8 pwom\u00e8s devan Seny\u00e8 a pou li l\u00e8t sa a devan tout fr\u00e8 ak s\u00e8 yo."
                },
                "28": {
                    "verse_nr": "28",
                    "verse": "Se pou gras Jezikris Seny\u00e8 nou an rete ansanm av\u00e8k ou."
                }
            }
        }
    }
}