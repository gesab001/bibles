{
    "version": "VKF",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mwen menm P\u00f2l, apot Jezikris, selon volonte Bondye, ansanm ak Timote, fr\u00e8 nou an Kris, n ap salye nou tout."
                },
                "2": {
                    "verse_nr": "2",
                    "verse": "M ap ekri nou, fr\u00e8 ak s\u00e8 an Kris mwen yo, nou menm k ap viv nan lavil Kol\u00f2s epi k ap s\u00e8vi Bondye av\u00e8k fidelite. Se pou Bondye Papa nou ban nou gras li ak k\u00e8 poze."
                },
                "3": {
                    "verse_nr": "3",
                    "verse": "Nou toujou di Bondye m\u00e8si pou nou nan priy\u00e8 nou. Se li menm ki Papa Jezikris, Seny\u00e8 nou an."
                },
                "4": {
                    "verse_nr": "4",
                    "verse": "Nou di l m\u00e8si paske nou tande pale de lafwa nou genyen nan Jezi ak lanmou nou genyen pou tout moun ki moun pa Bondye yo."
                },
                "5": {
                    "verse_nr": "5",
                    "verse": "Lafwa sa a chita sou espwa nou pral resevwa, sa Bondye te pwom\u00e8t nan B\u00f2n Nouv\u00e8l la, mesaj Paw\u00f2l verite a. Tout sa nou espere yo, Bondye ki nan sy\u00e8l la pwoteje yo pou nou deja."
                },
                "6": {
                    "verse_nr": "6",
                    "verse": "Levanjil la gaye epi l ap pote bon rezilta nan lemonn antye. Se menm jan ak b\u00f2 kote pa nou tou, depi premye fwa nou te tande epi konprann gras Bondye a vr\u00e8man vre."
                },
                "7": {
                    "verse_nr": "7",
                    "verse": "Se Epafras, bon zanmi nou, konpanyon nou, ki te ansenye nou Levanjil la. Li fid\u00e8l av\u00e8k nou nan s\u00e8vis li pou Kris."
                },
                "8": {
                    "verse_nr": "8",
                    "verse": "Epafras pale nou tou sou renmen Sentespri a ban nou pou l\u00f2t moun."
                },
                "9": {
                    "verse_nr": "9",
                    "verse": "Se pout\u00e8t sa, depi nou te fin tande bagay sa yo de ou menm, nou te kontinye priye pou nou. Men sa nou di nan priy\u00e8 nou: Se pou Bondye ban nou tout saj\u00e8s ak konpreyansyon espirity\u00e8l nou bezwen, pou nou ka konnen sa l vle nou f\u00e8."
                },
                "10": {
                    "verse_nr": "10",
                    "verse": "Sa pral ede nou viv yon fason ki f\u00e8 lwanj pou Bondye epi ki f\u00e8 l plezi n\u00e8t ale. Se pou lavi nou donnen tout kalite b\u00f2n z\u00e8v epi se pou nou grandi nan konesans Bondye."
                },
                "11": {
                    "verse_nr": "11",
                    "verse": "Se pou Bondye f\u00f2tifye nou tout jan ak puisans laglwa li pou nou ka gen pasyans epi pou nou pa bay legen l\u00e8 pwobl\u00e8m yo vini."
                },
                "12": {
                    "verse_nr": "12",
                    "verse": "Epi di Bondye Papa a m\u00e8si ak anpil jwa nan k\u00e8 nou, paske li f\u00e8 nou kalifye pou nou ka jwenn nan eritaj li rez\u00e8ve nan way\u00f2m limy\u00e8 a pou moun pa l yo."
                },
                "13": {
                    "verse_nr": "13",
                    "verse": "Bondye rache nou soti anba puisans f\u00e8nwa a, li mete nou nan way\u00f2m Pitit li renmen anpil la."
                },
                "14": {
                    "verse_nr": "14",
                    "verse": "Se pa mwayen Pitit la Bondye ban nou lib\u00e8te epi li padone peche nou."
                },
                "15": {
                    "verse_nr": "15",
                    "verse": "Pitit Bondye a se menm ak Bondye - P\u00e8sonn pa kapab w\u00e8 Bondye, men se pitit la s\u00e8lman yo ka w\u00e8, ki menm jan ak Bondye nan tout pwen. Se li k ap gouv\u00e8ne tout kreyasyon an, k\u00f2m premye pitit gason li."
                },
                "16": {
                    "verse_nr": "16",
                    "verse": "Se ak puisans Pitit la Bondye te kreye tout bagay ki egziste, kit sa ki nan sy\u00e8l moun pa ka w\u00e8, kit sa ki sou lat\u00e8 moun ka w\u00e8, wa yo, gwo ch\u00e8f yo, pouvwa yo, otorite yo, tout bagay n\u00e8t te f\u00e8t pa mwayen Pitit la, epi pou Pitit la."
                },
                "17": {
                    "verse_nr": "17",
                    "verse": "Pitit la te la anvan tout bagay te kreye. Epi se pa mwayen Pitit la tout bagay kontinye egziste."
                },
                "18": {
                    "verse_nr": "18",
                    "verse": "Li se t\u00e8t legliz la ki se k\u00f2 a. Li se k\u00f2mansman tout bagay. Li se premye pami moun ki gen pou leve soti vivan nan lanm\u00f2. Sa f\u00e8 se li ki gen premye plas epi se li ki pi enp\u00f2tan nan tout bagay."
                },
                "19": {
                    "verse_nr": "19",
                    "verse": "Se yon plezi Bondye pran pou l mete tout sa limenm li ye nan Pitit la."
                },
                "20": {
                    "verse_nr": "20",
                    "verse": "Epi Bondye ap rekonsilye tout bagay ak li menm ank\u00f2 pa mwayen Pitit la. Se san Pitit la ki koule sou kwa a ki f\u00e8 Bondye ka f\u00e8 lap\u00e8 ak tout bagay sou lat\u00e8, menm jan ak sa ki nan sy\u00e8l la."
                },
                "21": {
                    "verse_nr": "21",
                    "verse": "Lontan, nou te lwen Bondye, nou te l\u00e8nmi Bondye pout\u00e8t sa nou te konn panse ak sa nou f\u00e8 ki mal yo."
                },
                "22": {
                    "verse_nr": "22",
                    "verse": "Men kounye a, Bondye f\u00e8 nou tounen zanmi l ank\u00f2, grenmesi lanm\u00f2 Kris, l\u00e8 l te nan k\u00f2 sa a. Bondye f\u00e8 sa pou li ka prezante nou devan li tankou moun ki apa pou li, moun ki san repw\u00f2ch, moun ki pa gen okenn bagay ki ta ka rann yo koupab devan li."
                },
                "23": {
                    "verse_nr": "23",
                    "verse": "Se sa ki gen pou rive, si nou rete nan Levanjil nou te tande a. Nou dwe rete f\u00e8m epi byen asire nan lafwa nou. Pa kite anyen vin f\u00e8 n abandone espwa nou te jwenn nan, l\u00e8 nou te tande Levanjil la. Se Levanjil sa a ki fin gaye toupatou sou lat\u00e8 epi se travay sa a menm mwen menm P\u00f2l Bondye ban m pou m f\u00e8."
                },
                "24": {
                    "verse_nr": "24",
                    "verse": "Travay P\u00f2l pou legliz la - Mwen kontan pou m soufri pou nou. Gen anpil soufrans Kris dwe kontinye sip\u00f2te, m ap sip\u00f2te yo nan k\u00f2 pa m pou Legliz la, ki se k\u00f2 Kris la."
                },
                "25": {
                    "verse_nr": "25",
                    "verse": "Mwen vin yon s\u00e8vit\u00e8 pou Legliz la, paske Bondye ban mwen yon travay espesyal pou m f\u00e8. Travay li ban mwen an, se pou m anonse mesaj Bondye a tout kote."
                },
                "26": {
                    "verse_nr": "26",
                    "verse": "Mesaj sa a, se plan sekr\u00e8 Bondye ki te kache depi ok\u00f2mansman, pou p\u00e8sonn pa t konnen l, men kounye a, li deside devwale l bay p\u00e8p li a."
                },
                "27": {
                    "verse_nr": "27",
                    "verse": "Bondye te vle f\u00e8 p\u00e8p li a konnen kijan plan sekr\u00e8 li genyen an gran, epi kijan li disponib pou tout p\u00e8p sou lat\u00e8. Plan an se: pout\u00e8t nou gen Jezikris nan lavi nou, se espwa pou nou antre nan laglwa Bondye."
                },
                "28": {
                    "verse_nr": "28",
                    "verse": "Se sa ki f\u00e8 n ap kontinye preche tout moun Levanjil Kris la. Nou s\u00e8vi ak anpil saj\u00e8s pou nou av\u00e8ti epi ansenye tout moun. Nou f\u00e8 sa pou n kapab prezante chak moun bay Bondye tankou moun ki solid nan lavi y ap mennen pou Bondye nan Kris la."
                },
                "29": {
                    "verse_nr": "29",
                    "verse": "Pou m ka rive f\u00e8 sa, m travay di, epi m s\u00e8vi ak f\u00f2s Jezikris ban mwen an. E se f\u00f2s sa a k ap travay nan mwen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mwen ta vle nou konnen byen ki kalite batay m ap batay pou nou menm, pou moun Lawodise yo ansanm ak tout l\u00f2t moun ki pako menm konnen m yo."
                },
                "2": {
                    "verse_nr": "2",
                    "verse": "M ap f\u00e8 sa pou m ankouraje yo, pou yo ka f\u00e8 yon s\u00e8l nan lanmou epi pou yo gen anpil bon konprann tou. L\u00e8 sa a, y ap konnen pwoj\u00e8 sekr\u00e8 Bondye a. Sekr\u00e8 sa a, se Kris menm."
                },
                "3": {
                    "verse_nr": "3",
                    "verse": "Se nan Kris ki genyen tout rich\u00e8s lasaj\u00e8s ak konesans."
                },
                "4": {
                    "verse_nr": "4",
                    "verse": "M ap di nou sa pou okenn moun pa pran t\u00e8t nou ak b\u00e8l diskou."
                },
                "5": {
                    "verse_nr": "5",
                    "verse": "Paske, menm l\u00e8 mwen byen lwen, nou toujou nan panse m. M kontan pou m w\u00e8 bon jan disiplin ki genyen nan mitan nou epi kijan lafwa nou solid nan Kris la."
                },
                "6": {
                    "verse_nr": "6",
                    "verse": "Kontinye viv nan Kris - Konsa, pout\u00e8t nou te aksepte Jezikris k\u00f2m Seny\u00e8 nou, kontinye viv nan kominyon av\u00e8 l."
                },
                "7": {
                    "verse_nr": "7",
                    "verse": "Nou dwe depann de Kris la s\u00e8lman epi chache jwenn lavi ak f\u00f2s nou nan li. Se pou n kontinye devlope bon konprann nou nan li nan fason yo te ansenye nou vr\u00e8 lafwa a. Anplis, pa janm sispann di Bondye m\u00e8si."
                },
                "8": {
                    "verse_nr": "8",
                    "verse": "Pran prekosyon pou okenn moun pa pran t\u00e8t nou ak b\u00e8l paw\u00f2l, b\u00e8l diskou ki pa gen ni pye ni t\u00e8t. Bagay sa yo se ans\u00e8yman ki chita sou tradisyon moun, ki chita sou f\u00f2s sist\u00e8m panse k ap dirije mond lan. Ans\u00e8yman sa yo pa soti nan Kris."
                },
                "9": {
                    "verse_nr": "9",
                    "verse": "Mwen di sa, paske tout sa Bondye ye, li par\u00e8t akl\u00e8 nan k\u00f2 fizik Jezikris san manke anyen."
                },
                "10": {
                    "verse_nr": "10",
                    "verse": "Nou menm tou, nou pa manke anyen, pout\u00e8t lavi nou ki an kominyon ak Kris la. Se Kris ki ch\u00e8f sou tout ch\u00e8f ak tout otorite."
                },
                "11": {
                    "verse_nr": "11",
                    "verse": "L\u00e8 nou te vin jwenn Kris, nou te sikonsi yon fason ki pa menm ak fason yo sikonsi moun ak men. Sa vle di, nou te pran pa nan lanm\u00f2 Kris la. Yo te maltrete k\u00f2 li epi nou te vin menm jan av\u00e8 l, nou te sikonsi menm jan li te sikonsi a."
                },
                "12": {
                    "verse_nr": "12",
                    "verse": "L\u00e8 n te batize, nou te mouri epi antere ansanm av\u00e8 l, nou te resisite ansanm av\u00e8 l tou pout\u00e8t lafwa nou nan puisans Bondye."
                },
                "13": {
                    "verse_nr": "13",
                    "verse": "Nou menm, se moun mouri nou te ye pout\u00e8t fot nou yo ak pout\u00e8t nou pa t sikonsi. Men Bondye resisite nou ansanm ak Kris. Li padone tout fot nou yo."
                },
                "14": {
                    "verse_nr": "14",
                    "verse": "Li anile dokiman kote kondanasyon nou te siyen an: li te elimine l, l\u00e8 l te mouri sou kwa a."
                },
                "15": {
                    "verse_nr": "15",
                    "verse": "Se konsa Bondye dezame tout otorite ak pouvwa espirity\u00e8l yo. Li avili yo an piblik devan je tout moun tankou prizonye."
                },
                "16": {
                    "verse_nr": "16",
                    "verse": "Nouvo lavi n ap mennen an soti nan Kris s\u00e8lman - Depi l\u00e8 sa a, p\u00e8sonn pa gen dwa jije nou sou sa n ap manje oubyen sou sa n ap bw\u00e8, sou jou f\u00e8t yo, sou zaf\u00e8 nouv\u00e8l lin, oubyen sou kesyon saba:"
                },
                "17": {
                    "verse_nr": "17",
                    "verse": "tout bagay sa yo se te lonbray sa ki te gen pou vini. Men sa ki rey\u00e8l la se nan Kris li ye."
                },
                "18": {
                    "verse_nr": "18",
                    "verse": "Gen k\u00e8k moun ki renmen f\u00e8 aktivite yo pa renmen vre pou yo ka f\u00e8 moun w\u00e8 yo gen imilite. Yo di y ap patisipe nan adorasyon anj yo. Y ap di se nan vizyon yo w\u00e8 bagay sa yo. Pa okipe yo l\u00e8 y ap di nou gen t\u00f2 paske nou pa f\u00e8 kalite bagay konsa. Se paske yo pa gen bon konprann ki f\u00e8 yo santi yo fy\u00e8 konsa, paske tout bagay sa yo chita sou tradisyon lach\u00e8."
                },
                "19": {
                    "verse_nr": "19",
                    "verse": "Kris se t\u00e8t la, men yo pa konekte nan li. Poutan se t\u00e8t la ki bay k\u00f2 a sa l bezwen. Grenmesi t\u00e8t la, tout jwenti yo ak tout venn yo travay pou kenbe k\u00f2 a byen anf\u00f2m. Epi se Bondye ki f\u00e8 yo f\u00e8 k\u00f2 a grandi."
                },
                "20": {
                    "verse_nr": "20",
                    "verse": "Nou se moun ki mouri ak Kris. F\u00f2s ki nan mond lan pa vo anyen pou nou. Poutan n ap viv tankou moun ki nan lemonn toujou. Pou kisa se bann r\u00e8g sa yo k ap gide lavi nou?"
                },
                "21": {
                    "verse_nr": "21",
                    "verse": "R\u00e8g ki di: \u201cPa manje sa, pa goute sa, pa touche\u201d?"
                },
                "22": {
                    "verse_nr": "22",
                    "verse": "Tout bagay sa yo ap pase apre yo fin pase m\u00f2d! Se yon bann prensip moun f\u00e8 epi yo ansenye yo."
                },
                "23": {
                    "verse_nr": "23",
                    "verse": "Se vre, kalite prensip sa yo sanble ak prensip saj\u00e8s. Poutan, se yon bann prensip ki pa vo anyen. Yo itil nan satisf\u00e8 dezi febl\u00e8s lach\u00e8 yo s\u00e8lman."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nouvo lavi nou an - Pout\u00e8t nou se moun ki resisite av\u00e8k Kris, nou dwe chache bagay ki soti anwo, bagay ki soti adwat Bondye Papa a kote Kris chita a."
                },
                "2": {
                    "verse_nr": "2",
                    "verse": "Mete nan panse nou bagay ki soti anwo s\u00e8lman, pa mete bagay ki sou lat\u00e8 nan lespri nou."
                },
                "3": {
                    "verse_nr": "3",
                    "verse": "Mwen di sa paske nou menm, nou te mouri, Bondye kache lavi nou nan Kris epi l ap pwoteje lavi nou nan sy\u00e8l la nan li."
                },
                "4": {
                    "verse_nr": "4",
                    "verse": "Kris se lavi nou kounye a. L\u00e8 Kris retounen, n ap par\u00e8t ansanm av\u00e8k li, epi n ap patisipe nan glwa li."
                },
                "5": {
                    "verse_nr": "5",
                    "verse": "Se pout\u00e8t sa, f\u00e8 seri bagay lat\u00e8 sa yo dispar\u00e8t nan lavi nou: imoralite, bagay sal, anvi pou f\u00e8 sa ki mal, lanvi pou ramase lajan, ki se menm bagay ak adore zid\u00f2l."
                },
                "6": {
                    "verse_nr": "6",
                    "verse": "Se bagay sa yo ki rale k\u00f2l\u00e8 Bondye sou moun ki refize obeyi l yo."
                },
                "7": {
                    "verse_nr": "7",
                    "verse": "Nou menm tou, nou te konn f\u00e8 kalite bagay sa yo anvan, l\u00e8 nou t ap viv nan lemonn."
                },
                "8": {
                    "verse_nr": "8",
                    "verse": "Men kounye a, an n voye bagay sa yo jete nan lavi nou: f\u00e8 kol\u00e8, viyolans, di oubyen f\u00e8 bagay pou f\u00e8 moun mal, di moun gwo mo pou ensilte yo."
                },
                "9": {
                    "verse_nr": "9",
                    "verse": "Pa bay fr\u00e8 ak s\u00e8 nou manti. Nou te gentan retire vye rad sa yo voye jete deja, sa vle di kalite moun nou te ye lontan an ak vye bagay nou te konn f\u00e8 yo."
                },
                "10": {
                    "verse_nr": "10",
                    "verse": "Kounye a, se yon nouvo lavi ki nan nou, yon lavi ki vin pi n\u00e8f chak jou. Nou vin ap konprann moun ki te kreye nou an pi plis chak jou. Epi, de jou an jou, n ap sanble ak li pi plis."
                },
                "11": {
                    "verse_nr": "11",
                    "verse": "Pout\u00e8t n ap mennen yon lavi toun\u00e8f nan Kris, kit nou se moun l\u00f2t nasyon, kit nou se Jwif, kit nou sikonsi, kit nou pa sikonsi se pa sa ki enp\u00f2tan. Li pa enp\u00f2tan nonplis pou n ta pale lang etranj si nou se moun peyi Sit. Kit nou se esklav kit nou se moun lib, se pa sa ki enp\u00f2tan. Sa ki enp\u00f2tan an se Kris ki nan lavi nou tout."
                },
                "12": {
                    "verse_nr": "12",
                    "verse": "Nouvo lavi a nan rap\u00f2 nou youn ak l\u00f2t - Bondye chwazi nou pou l f\u00e8 nou tounen yon p\u00e8p ki apa pou li. Li renmen nou. Pout\u00e8t sa, men kijan lavi nou dwe ye: Nou dwe abiye nou ak konpasyon pou pwochen nou. Nou dwe gen jantiy\u00e8s ak moun, nou dwe gen imilite, nou dwe aji byen youn ak l\u00f2t ak pasyans."
                },
                "13": {
                    "verse_nr": "13",
                    "verse": "Nou pa dwe mete nou an k\u00f2l\u00e8 youn kont l\u00f2t, men se pou youn padone l\u00f2t. Si nou santi yon moun f\u00e8 nou yon bagay ki mal, se pou n padone l. An n padone l\u00f2t yo, paske Seny\u00e8 a te padone nou menm jan an tou."
                },
                "14": {
                    "verse_nr": "14",
                    "verse": "Apre tout sa, sa ki pi enp\u00f2tan nan nouvo lavi a, se pou nou youn renmen l\u00f2t. Se nan renmen tout bagay mare ansanm n\u00e8t."
                },
                "15": {
                    "verse_nr": "15",
                    "verse": "Se pou lap\u00e8 ki soti nan Kris la kontwole tout panse nou. Bondye te rele nou pou nou viv nan lap\u00e8 epi li mete nou ansanm nan yon s\u00e8l k\u00f2. Se pou nou toujou ap di Bondye m\u00e8si."
                },
                "16": {
                    "verse_nr": "16",
                    "verse": "Se pou ans\u00e8yman Jezi yo toujou aji nan ou. Se pou nou anseye youn l\u00f2t, bay youn l\u00f2t kons\u00e8y ak anpil saj\u00e8s. Pou n di Bondye m\u00e8si, se pou n chante s\u00f2m, kantik, ak chan Sentespri Bondye enspire nou."
                },
                "17": {
                    "verse_nr": "17",
                    "verse": "Tout sa nou kapab di oubyen f\u00e8, se pou n f\u00e8 tout sa pou Seny\u00e8 Jezi. Epi nan tout sa n ap f\u00e8, se pou n rem\u00e8sye Bondye Papa a pa mwayen non Jezi."
                },
                "18": {
                    "verse_nr": "18",
                    "verse": "Nouvo lavi a nan fwaye a - Medam yo, se pou n dak\u00f2 ak lid\u00e8chip mari nou. Se konsa pou sa f\u00e8t, paske nou se moun Seny\u00e8 a."
                },
                "19": {
                    "verse_nr": "19",
                    "verse": "Nou menm mari yo, se pou n renmen madanm nou, epi nou pa dwe mete n an k\u00f2l\u00e8 kont yo."
                },
                "20": {
                    "verse_nr": "20",
                    "verse": "Nou menm ti moun, se pou n obeyi paran nou nan tout bagay, paske sa f\u00e8 Seny\u00e8 a plezi."
                },
                "21": {
                    "verse_nr": "21",
                    "verse": "Nou menm papa yo, pa f\u00e8 timoun yo fache pou yo pa vin dekouraje."
                },
                "22": {
                    "verse_nr": "22",
                    "verse": "Nou menm s\u00e8vit\u00e8 ak s\u00e8vant yo, f\u00e8 sa m\u00e8t nou gen sou lat\u00e8 yo mande nou f\u00e8. Se pa s\u00e8lman l\u00e8 yo la pou n ap chache aji konsa pou n f\u00e8 yo plezi, men f\u00e8 sa ak yon k\u00e8 sens\u00e8, ak krentif pou Seny\u00e8 a."
                },
                "23": {
                    "verse_nr": "23",
                    "verse": "Tout sa n ap f\u00e8, se pou n f\u00e8 l ak tout k\u00e8 nou, tankou se pa pou moun nou t ap f\u00e8 l men se pou Seny\u00e8 a."
                },
                "24": {
                    "verse_nr": "24",
                    "verse": "Mete nan t\u00e8t nou Seny\u00e8 a ap rekonpanse nou epi l ap f\u00e8 nou jwenn sa li pwom\u00e8t moun pa l yo. Se Jezikris Seny\u00e8 nou an n ap s\u00e8vi."
                },
                "25": {
                    "verse_nr": "25",
                    "verse": "Pa bliye, nenp\u00f2t moun ki f\u00e8 sa ki mal, l ap jwenn pinisyon nan men Bondye pou sa l f\u00e8 a. Jijman Seny\u00e8 a pa f\u00e8t nan moun pa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Nou menm patwon, se pou n bay s\u00e8vit\u00e8 ak s\u00e8vant nou yo sa ki jis, sa yo merite. Mete nan t\u00e8t nou, nou menm tou, nou gen yon patwon nan sy\u00e8l la."
                },
                "2": {
                    "verse_nr": "2",
                    "verse": "K\u00e8k bagay nou dwe f\u00e8 - Pa janm bliye priye pou tout bagay epi se pou n toujou di Bondye m\u00e8si."
                },
                "3": {
                    "verse_nr": "3",
                    "verse": "Priye pou mwen tou, pou Bondye louvri p\u00f2t pou Paw\u00f2l li, pou m ka rive preche mesaj Kris la. Nou konnen se rezon sa a menm ki f\u00e8 m nan prizon."
                },
                "4": {
                    "verse_nr": "4",
                    "verse": "Priye pou m pale jan m dwe pale, pou m bay mesaj la byen kl\u00e8."
                },
                "5": {
                    "verse_nr": "5",
                    "verse": "L\u00e8 nou ansanm ak moun ki pa gen lafwa yo, se pou nou aji ak saj\u00e8s, se pou n pase tan nou nan f\u00e8 sa ki byen."
                },
                "6": {
                    "verse_nr": "6",
                    "verse": "L\u00e8 n ap pale av\u00e8k yo, se pou paw\u00f2l nou yo toujou gen gras pou moun, pou n ka atire yo. Nou konnen kijan li enp\u00f2tan pou nou toujou pare pou n bay tout moun yon repons ki apwopriye."
                },
                "7": {
                    "verse_nr": "7",
                    "verse": "Pol ak konpanyon l yo - Pou sa ki kons\u00e8ne m, Tichik ap pale nou de mwen. Li se yon bon fr\u00e8 byeneme an Kris, yon s\u00e8vit\u00e8 ki merite konfyans, se yon bon konpayon mwen genyen nan s\u00e8vis Seny\u00e8 a."
                },
                "8": {
                    "verse_nr": "8",
                    "verse": "Mwen voye l ban nou toutespre, pou m ka konnen sitiyasyon nou, epi tou, pou l ankouraje k\u00e8 nou."
                },
                "9": {
                    "verse_nr": "9",
                    "verse": "Mwen voye l ansanm ak Onezim, yon fr\u00e8 ki fid\u00e8l anpil. Li se moun lakay nou. Y ap rakonte nou tout sa k ap pase b\u00f2 isit la."
                },
                "10": {
                    "verse_nr": "10",
                    "verse": "Aristak ki nan prizon ansanm av\u00e8 m isit la voye salye nou. Mak, kouzen Banabas la, li voye salye nou tou. Se li menm mwen te di pou n resevwa byen si l vin lakay nou."
                },
                "11": {
                    "verse_nr": "11",
                    "verse": "Jezi yo rele Jistis la, li salye nou tou. Se moun sa yo s\u00e8lman, pami kwayan Jwif yo, k ap travay ansanm av\u00e8 m pou way\u00f2m Bondye a. Yo ankouraje m anpil."
                },
                "12": {
                    "verse_nr": "12",
                    "verse": "Epafras, moun lakay nou, voye salye nou. Se yon s\u00e8vit\u00e8 Jezikris ki toujou ap konbat pou nou nan priy\u00e8 li. Li priye pou n grandi nan lavi n ap mennen pou Kris la epi pou nou ka rive konnen tout sa Bondye vle pou nou, pou n ka toujou kenbe f\u00e8m."
                },
                "13": {
                    "verse_nr": "13",
                    "verse": "Mwen rann temwanyaj sa a de li paske li travay di pou nou menm, moun Lawodise ansanm ak moun Yerapolis yo."
                },
                "14": {
                    "verse_nr": "14",
                    "verse": "Demas ansanm ak dokt\u00e8 Lik, bon zanmi nou, voye salye nou."
                },
                "15": {
                    "verse_nr": "15",
                    "verse": "Salye fr\u00e8 ak s\u00e8 ki nan Lawodise yo pou nou, ansanm av\u00e8k Nenfas ak legliz ki lakay li a."
                },
                "16": {
                    "verse_nr": "16",
                    "verse": "L\u00e8 nou fin li l\u00e8t sa lakay nou, se pou nou f\u00e8 moun legliz Lawodise yo li l tou. Nou menm, nou va li tout l\u00e8t yo va ban nou tou."
                },
                "17": {
                    "verse_nr": "17",
                    "verse": "Di Achip konsa: Pran prekosyon ak travay Seny\u00e8 a ba li a, pou l ka f\u00e8 l byen."
                },
                "18": {
                    "verse_nr": "18",
                    "verse": "Mwen voye salye nou, mwen menm P\u00f2l, ak pw\u00f2p men pa m. Sonje nan ki sitiyasyon m ap viv k\u00f2m prizonye. Gras Bondye av\u00e8k nou!"
                }
            }
        }
    }
}