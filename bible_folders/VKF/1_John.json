{
    "version": "VKF",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Nou vle pale w de Paw\u00f2l ki bay lavi a, sila a ki te la ok\u00f2mansman an. Se li menm nou te tande epi nou te w\u00e8 ak pw\u00f2p je nou. Nou te w\u00e8 kijan l te aji, epi men nou te touche l."
                },
                "2": {
                    "verse_nr": "2",
                    "verse": "Wi, sila ki se lavi a, li te par\u00e8t akl\u00e8 devan nou. Nou te w\u00e8 l, epi konsa nou ka pale l\u00f2t yo de li. Kounye a, n ap anonse w li. Li se lavi et\u00e8n\u00e8l ki te nan Bondye Papa a epi ki te par\u00e8t akl\u00e8 devan nou."
                },
                "3": {
                    "verse_nr": "3",
                    "verse": "Wi, se sa nou te w\u00e8 ak sa nou te tande, n ap di w la a, paske nou vle w genyen kominyon ak nou. Kominyon nou genyen an, se av\u00e8k Bondye Papa a ansanm ak Pitit li, Jezikris."
                },
                "4": {
                    "verse_nr": "4",
                    "verse": "N ap ekri w bagay sa yo pou w kapab gen k\u00e8 kontan n\u00e8t ale ak nou."
                },
                "5": {
                    "verse_nr": "5",
                    "verse": "Bondye padone peche nou - Men sa mesaj Jezikris voye a te di: Bondye se limy\u00e8. Nan Li, pa gen py\u00e8s f\u00e8nwa."
                },
                "6": {
                    "verse_nr": "6",
                    "verse": "Konsa, si nou di nou gen kominyon ak Li epi n ap mennen t\u00e8t nou tankou moun ki nan f\u00e8nwa, n ap bay manti epi nou p ap mete verite a an pratik."
                },
                "7": {
                    "verse_nr": "7",
                    "verse": "Si n ap mache nan limy\u00e8, paske Bondye nan limy\u00e8, n ap gen bon jan relasyon youn ak l\u00f2t epi san sakrifis Jezikris, pitit Bondye a, ap netwaye tout peche nou yo epi l ap f\u00e8 nou pw\u00f2p."
                },
                "8": {
                    "verse_nr": "8",
                    "verse": "Si nou di nou inosan pou sa ki gen pou w\u00e8 ak peche, n ap twonpe t\u00e8t nou epi nou rejte verite a."
                },
                "9": {
                    "verse_nr": "9",
                    "verse": "Si nou konfese peche nou yo bay Bondye, li fid\u00e8l epi li dwat, l ap padone nou epi l ap netwaye nou de tout sa nou te f\u00e8 ki pa bon."
                },
                "10": {
                    "verse_nr": "10",
                    "verse": "Si nou di nou pa janm f\u00e8 peche, nou f\u00e8 l tounen yon moun k ap bay manti epi tou nou rejte ans\u00e8yman li a."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jezi se avoka nou - Ti moun mwen yo, m ap ekri nou bagay sa yo pou nou pa peche. Men si yon moun ta peche, nou genyen Jezikris pou ede nou. Li toujou f\u00e8 sa ki dwat, konsa l ap defann nou devan Bondye Papa a."
                },
                "2": {
                    "verse_nr": "2",
                    "verse": "Se pa mwayen sakrifis Jezi a peche nou padone. Epitou, se pa s\u00e8lman peche pa nou yo, men tou, peche tout moun."
                },
                "3": {
                    "verse_nr": "3",
                    "verse": "Si nou obeyi sa Bondye mande nou f\u00e8, l\u00e8 sa a, nou s\u00e8ten nou konnen li."
                },
                "4": {
                    "verse_nr": "4",
                    "verse": "Si nou di nou konnen Bondye, nou pa obeyi k\u00f2mandman li yo, n ap bay manti. Verite a pa nan nou."
                },
                "5": {
                    "verse_nr": "5",
                    "verse": "Men l\u00e8 nou obeyi ans\u00e8yman Bondye yo, lanmou li ap travay nan nou tout bon vre. Se konsa nou konnen n ap viv nan li."
                },
                "6": {
                    "verse_nr": "6",
                    "verse": "Si nou di n ap viv nan Bondye, nou dwe viv jan Jezi te viv."
                },
                "7": {
                    "verse_nr": "7",
                    "verse": "Jezi mande nou pou n renmen l\u00f2t yo - Byeneme m yo, se pa yon k\u00f2mandman tou n\u00e8f m ap ban nou nan l\u00e8t sa a, men se yon ansyen k\u00f2mandman nou te resevwa depi nan k\u00f2mansman. Ansyen k\u00f2mandman sa a, se paw\u00f2l nou te deja tande a."
                },
                "8": {
                    "verse_nr": "8",
                    "verse": "Poutan se yon k\u00f2mandman tou n\u00e8f m ap ban nou nan l\u00e8t sa a. Se yon vr\u00e8 k\u00f2mandman; ou ka w\u00e8 li manifeste nan Jezi epi nan nou menm tou. F\u00e8nwa a ap pase epi vr\u00e8 limy\u00e8 a ap briye deja."
                },
                "9": {
                    "verse_nr": "9",
                    "verse": "Yon moun ki di: \u201cMwen nan limy\u00e8,\u201d poutan li rayi fr\u00e8 li, osinon s\u00e8 li ki nan fanmi Bondye a, l ap viv nan f\u00e8nwa jouk kounye a."
                },
                "10": {
                    "verse_nr": "10",
                    "verse": "Yon moun ki renmen fr\u00e8 l, osinon s\u00e8 l, l ap viv nan limy\u00e8, epi tou, li pa gen anyen nan li pou f\u00e8 l f\u00e8 sa k pa bon."
                },
                "11": {
                    "verse_nr": "11",
                    "verse": "Men yon moun ki rayi fr\u00e8 li, osinon s\u00e8 li, l ap viv nan f\u00e8nwa. Li pa konnen kote li prale, paske f\u00e8nwa a rann li av\u00e8g."
                },
                "12": {
                    "verse_nr": "12",
                    "verse": "M ap ekri nou l\u00e8t sa a, pitit mwen yo, paske peche nou yo padone pout\u00e8t non Kris la."
                },
                "13": {
                    "verse_nr": "13",
                    "verse": "M ap ekri nou l\u00e8t sa a, papa yo, paske nou konnen moun ki egziste depi nan k\u00f2mansman an. M ap ekri nou, nou menm ki j\u00e8n, paske nou gen viktwa sou move dezi nou yo."
                },
                "14": {
                    "verse_nr": "14",
                    "verse": "Mwen ekri nou l\u00e8t sa a, timoun mwen yo, paske nou konnen Papa a. Mwen ekri nou papa yo, paske nou konnen sila a ki egziste depi nan k\u00f2mansman an. Mwen ekri nou l\u00e8t sa a, moun ki j\u00e8n yo, paske nou gen f\u00f2s. Paw\u00f2l Bondye a rete nan nou, epi tou nou gen viktwa sou move dezi nou yo."
                },
                "15": {
                    "verse_nr": "15",
                    "verse": "Pa renmen mond lan ni bagay ki nan mond lan. Si yon moun renmen mond lan, lanmou Papa a pa nan li."
                },
                "16": {
                    "verse_nr": "16",
                    "verse": "Paske tout sa ki nan mond lan: dezi lach\u00e8, lanvi pou nou genyen sa je nou w\u00e8, l\u00f2g\u00e8y ki ranpli nou pout\u00e8t byen nou genyen, tout sa pa soti nan Papa a, men yo soti nan mond lan."
                },
                "17": {
                    "verse_nr": "17",
                    "verse": "Epitou, mond lan gen pou l pase, ak tout move dezi li yo; men moun ki f\u00e8 sa Bondye vle, ap rete pou tout tan."
                },
                "18": {
                    "verse_nr": "18",
                    "verse": "Pa swiv l\u00e8nmi Kris yo - Pitit byeneme m yo, nou nan d\u00e8nye tan an! Nou tande l\u00e8nmi kris la ap vini. Kounye a menm gen anpil l\u00e8nmi kris ki deja la. Se sa ki f\u00e8 nou konnen nou nan d\u00e8nye tan an."
                },
                "19": {
                    "verse_nr": "19",
                    "verse": "Yo te nan mitan nou, men yo pa t f\u00e8 pati moun pa nou yo. Si yo te moun pa nou, yo t ap rete ak nou. Men yo soti pou sa ka par\u00e8t akl\u00e8, py\u00e8s nan yo pa t f\u00e8 pati moun pa nou yo."
                },
                "20": {
                    "verse_nr": "20",
                    "verse": "Pou nou menm, nou te resevwa kado Sentespri a te ban nou an, konsa nou tout gen konesans verite a."
                },
                "21": {
                    "verse_nr": "21",
                    "verse": "Si m ekri nou l\u00e8t sa a, se pa paske nou pa konnen verite a, se paske nou konnen li; nou konnen tou py\u00e8s manti pa ka soti nan verite a."
                },
                "22": {
                    "verse_nr": "22",
                    "verse": "Konsa, kil\u00e8s k ap bay manti a? Se sila a ki di Jezi se pa Kris la. Sila a ki nye Papa a ak Pitit la. Se li ki l\u00e8nmi kris la."
                },
                "23": {
                    "verse_nr": "23",
                    "verse": "Nenp\u00f2t moun ki pa kw\u00e8 nan pitit la, li pa genyen Papa a non plis; sila a ki kw\u00e8 nan Pitit la, li genyen Papa a tou."
                },
                "24": {
                    "verse_nr": "24",
                    "verse": "Se pou nou toujou kenbe ans\u00e8yman nou te tande depi nan k\u00f2mansman an. Si nou f\u00e8 sa, n ap toujou rete nan Pitit la epi nan Papa a tou."
                },
                "25": {
                    "verse_nr": "25",
                    "verse": "Epi, men pwom\u00e8s Pitit la te f\u00e8 a: lavi et\u00e8n\u00e8l."
                },
                "26": {
                    "verse_nr": "26",
                    "verse": "M ap ekri nou l\u00e8t sa a kons\u00e8nan moun k ap twonpe nou yo."
                },
                "27": {
                    "verse_nr": "27",
                    "verse": "Pitit la te f\u00e8 n yon kado espesyal. Nou genyen l nan nou. Sa f\u00e8 nou pa bezwen moun anseye nou anyen. Kado li ban nou an ap anseye nou tout bagay. Se yon veritab kado, li pa pou twonpe. Pout\u00e8t sa, kontinye viv nan Kris la, jan kado l la anseye pou f\u00e8 sa."
                },
                "28": {
                    "verse_nr": "28",
                    "verse": "Wi, pitit byeneme mwen yo, kontinye viv nan li. Si nou f\u00e8 sa, nou p ap gen okenn per\u00e8z pou jou Pitit la va retounen. Nou p ap gen bezwen pou al kache, epi tou nou p ap wont l\u00e8 l va vini."
                },
                "29": {
                    "verse_nr": "29",
                    "verse": "Si nou konnen Pitit la dwat, konnen tou, moun ki toujou f\u00e8 sa ki byen, se pitit Bondye."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nou se pitit Bondye - Gade kijan Papa a renmen nou: Li rele nou pitit Bondye. Epi, se sa nou ye vre. Men, moun ki nan mond lan pa konnen nou, paske yo pa konnen Bondye."
                },
                "2": {
                    "verse_nr": "2",
                    "verse": "Zanmi m yo, depi kounye a, nou se pitit Bondye. Epi sa nou va ye a pa ko par\u00e8t akl\u00e8. Nou konnen l\u00e8 Kris tounen, nou va sanble ak li, paske nou va w\u00e8 l jan li ye a."
                },
                "3": {
                    "verse_nr": "3",
                    "verse": "Epi nenp\u00f2t moun ki genyen esperans sa a nan kris la, li kenbe t\u00e8t li pw\u00f2p menm jan ak Jezikris."
                },
                "4": {
                    "verse_nr": "4",
                    "verse": "Nenp\u00f2t moun k ap f\u00e8 peche, li dezobeyi lalwa Bondye tou, paske peche se dezobeyisans lalwa Bondye."
                },
                "5": {
                    "verse_nr": "5",
                    "verse": "Epitou, nou konnen sa, Jezikris te vini pou li wete peche epi li pa gen peche nan li."
                },
                "6": {
                    "verse_nr": "6",
                    "verse": "Nenp\u00f2t moun ki rete nan li pa kontinye nan peche; nenp\u00f2t moun ki kontinye nan peche pa t janm konprann Kris vr\u00e8man, epi li pa t menm konnen l."
                },
                "7": {
                    "verse_nr": "7",
                    "verse": "Pitit mwen yo, pa kite py\u00e8s moun twonpe nou, sila a k ap f\u00e8 sa ki dwat, li menm tou, li dwat menm jan Pitit la dwat."
                },
                "8": {
                    "verse_nr": "8",
                    "verse": "Sila a k ap f\u00e8 peche soti nan Satan, paske depi soti nan k\u00f2mansman, Satan ap f\u00e8 peche. Men rezon ki f\u00e8 Pitit Bondye a te vini: Pou detwi z\u00e8v Satan yo."
                },
                "9": {
                    "verse_nr": "9",
                    "verse": "Nenp\u00f2t moun ki soti nan Bondye p ap kontinye f\u00e8 peche, paske nouvo lavi Bondye ba li a rete nan li, li pa kapab ap f\u00e8 peche, paske se nan Bondye li soti."
                },
                "10": {
                    "verse_nr": "10",
                    "verse": "Men sa ki distenge pitit Bondye yo ak pitit satan yo: Nenp\u00f2t moun ki pa pratike sa ki dwat epi ki pa renmen fr\u00e8 l ak s\u00e8 l, li pa soti nan Bondye."
                },
                "11": {
                    "verse_nr": "11",
                    "verse": "Nou dwe genyen lanmou youn pou l\u00f2t - Men mesaj nou tande depi nan k\u00f2mansman an: Nou dwe renmen youn l\u00f2t."
                },
                "12": {
                    "verse_nr": "12",
                    "verse": "Se pa pou nou f\u00e8 menm jan ak Kayen ki te soti nan Satan. Se sa k f\u00e8 li te touye fr\u00e8 li. Epi pou kisa li te touye l? Paske bagay li t ap f\u00e8 yo pa t bon, men sa fr\u00e8 li t ap f\u00e8 yo te bon."
                },
                "13": {
                    "verse_nr": "13",
                    "verse": "Fr\u00e8 m ak s\u00e8 m, nou pa dwe sezi l\u00e8 moun ki nan mond lan rayi nou."
                },
                "14": {
                    "verse_nr": "14",
                    "verse": "Nou konnen nou kite lanm\u00f2 pou nou antre nan lavi, paske nou renmen fr\u00e8 ak s\u00e8 nou yo. Men moun ki pa genyen lanmou, li rete nan lanm\u00f2."
                },
                "15": {
                    "verse_nr": "15",
                    "verse": "Nenp\u00f2t moun ki pa renmen fr\u00e8 l ak s\u00e8 l, se yon asasen li ye. Epi, nou konnen sa, okenn asasen pa gen lavi et\u00e8n\u00e8l."
                },
                "16": {
                    "verse_nr": "16",
                    "verse": "Men kijan nou konnen sa lanmou ye: Jezi bay pw\u00f2p lavi l pou nou, menm jan an tou, nou dwe bay lavi nou pou fr\u00e8 ak s\u00e8 nou yo."
                },
                "17": {
                    "verse_nr": "17",
                    "verse": "Nenp\u00f2t moun ki genyen rich\u00e8s mond lan epi ki w\u00e8 fr\u00e8 l oubyen s\u00e8 li nan bezwen san k\u00e8 l pa touche, kijan yon moun konsa kapab di lanmou Bondye rete nan li?"
                },
                "18": {
                    "verse_nr": "18",
                    "verse": "Pitit mwen yo, se pa pou nou renmen ak paw\u00f2l s\u00e8lman, men se pou nou montre nou renmen toutbon vre."
                },
                "19": {
                    "verse_nr": "19",
                    "verse": "Konsa, n ap s\u00e8ten nou se moun ki nan verite a epi devan Bondye, n ap gen konsyans nou kl\u00e8."
                },
                "20": {
                    "verse_nr": "20",
                    "verse": "Menm l\u00e8 k\u00e8 nou ta kondane nou, n ap toujou an p\u00e8 av\u00e8k Bondye, paske Bondye pi gran pase k\u00e8 nou. Li konnen tout bagay."
                },
                "21": {
                    "verse_nr": "21",
                    "verse": "Byeneme m yo, si k\u00e8 nou pa kondane nou, nou kapab gen asirans devan Bondye."
                },
                "22": {
                    "verse_nr": "22",
                    "verse": "K\u00e8lkeswa sa nou ta mande Bondye, l ap ban nou l paske nou obeyi k\u00f2mandman li yo epi n ap f\u00e8 sa ki f\u00e8 l plezi."
                },
                "23": {
                    "verse_nr": "23",
                    "verse": "Men sa Bondye bay l\u00f2d pou n f\u00e8: Se pou n kw\u00e8 nan Pitit li a, Jezikris, epi se pou n renmen youn l\u00f2t, jan Kris la ban nou l\u00f2d pou n f\u00e8 sa."
                },
                "24": {
                    "verse_nr": "24",
                    "verse": "Moun ki obeyi k\u00f2mandman Bondye yo, se moun k ap viv nan Bondye. Epi Bondye ap viv nan yo. K\u00f2man nou kapab konnen Bondye ap viv nan nou? Nou konnen sa, paske Bondye ban nou Sentespri li."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Jan bay av\u00e8tisman kont fo pwof\u00e8t yo - Zanmi m yo, genyen anpil fo pwof\u00e8t nan mond lan kounye a. Pout\u00e8t sa, pa f\u00e8 tout kalite espri konfyans, men egzamine yo pou nou w\u00e8 si yo soti nan Bondye."
                },
                "2": {
                    "verse_nr": "2",
                    "verse": "Men kouman nou ka rekon\u00e8t Lespri Bondye: Tout Lespri k ap konfese Jezi te devni yon moun, Lespri sa a soti nan Bondye asireman."
                },
                "3": {
                    "verse_nr": "3",
                    "verse": "Men, tout lespri ki pa konfese Jezi konsa, li pa soti nan Bondye, se lespri l\u00e8nmi Kris la. Nou tande yo di yon l\u00e8nmi Kris la gen pou vini, li gentan la nan mond lan, kounye a."
                },
                "4": {
                    "verse_nr": "4",
                    "verse": "Pitit mwen yo, nou se moun Bondye, nou gen tan ranp\u00f2te laviktwa sou fo pwof\u00e8t yo. Paske moun nan ki nan nou an, li pi puisan pase sa ki nan mond lan."
                },
                "5": {
                    "verse_nr": "5",
                    "verse": "Yo menm se nan mond lan yo soti, se pout\u00e8t sa y ap pale tankou mond lan epi mond lan koute yo."
                },
                "6": {
                    "verse_nr": "6",
                    "verse": "Nou menm nou soti nan Bondye. Moun ki moun pa Bondye yo ap koute nou, men moun ki pa moun Bondye yo p ap koute nou. Epi se konsa nou ka distenge Lespri ki anseye verite a ak lespri ki anseye k ap bay manti a."
                },
                "7": {
                    "verse_nr": "7",
                    "verse": "Lanmou soti nan Bondye - Zanmi m yo, se pou nou gen lanmou youn pou l\u00f2t, paske lanmou soti nan Bondye. Nenp\u00f2t moun ki gen lanmou nan k\u00e8 l, se nan Bondye li soti. Li konnen Bondye."
                },
                "8": {
                    "verse_nr": "8",
                    "verse": "Moun ki pa genyen lanmou nan k\u00e8 l pa konnen Bondye, paske Bondye se lanmou."
                },
                "9": {
                    "verse_nr": "9",
                    "verse": "Men kijan Bondye te montre nou lanmou li: Bondye te voye yon s\u00e8l Pitit li a nan mond lan pou nou ka genyen lavi pa mwayen li menm."
                },
                "10": {
                    "verse_nr": "10",
                    "verse": "Kounye a, kisa lanmou ye? Se pa nou ki te renmen Bondye an premye, men se li ki te t\u00e8lman renmen nou. Li si t\u00e8lman renmen nou, li voye Pitit li pou li netwaye peche nou yo."
                },
                "11": {
                    "verse_nr": "11",
                    "verse": "Zanmi m yo, si Bondye renmen nou konsa, enben nou menm tou, nou ta dwe renmen youn l\u00f2t."
                },
                "12": {
                    "verse_nr": "12",
                    "verse": "P\u00e8sonn pa janm w\u00e8 Bondye, men si nou renmen yonn l\u00f2t, Bondye ap viv nan nou epi lanmou vin konpl\u00e8t n\u00e8t nan nou."
                },
                "13": {
                    "verse_nr": "13",
                    "verse": "Men kijan nou ka konnen n ap viv nan Bondye epi Bondye ap viv nan nou: Li te pataje Lespri li ak nou."
                },
                "14": {
                    "verse_nr": "14",
                    "verse": "Nou menm nou te w\u00e8 li epi n ap rakonte kijan Bondye Papa a te voye Pitit la pou l sove mond lan."
                },
                "15": {
                    "verse_nr": "15",
                    "verse": "Moun ki konfese Jezi se Pitit Bondye, Bondye ap viv nan li epi li menm tou l ap viv nan Bondye."
                },
                "16": {
                    "verse_nr": "16",
                    "verse": "Nou menm, nou konnen lanmou Bondye gen pou nou, epi nou kw\u00e8 nan lanmou sa a. Bondye se lanmou. Si yon moun ap viv nan lanmou, l ap viv nan Bondye epi Bondye ap viv nan li."
                },
                "17": {
                    "verse_nr": "17",
                    "verse": "Konsa, si lanmou Bondye a total nan nou, nou p ap tonbe nan laper\u00e8z l\u00e8 jou a rive pou Bondye jije mond lan."
                },
                "18": {
                    "verse_nr": "18",
                    "verse": "Pa genyen laper\u00e8z nan lanmou; lanmou toutbon vre a mete laper\u00e8z dey\u00f2, paske l\u00e8 nou p\u00e8, se chatiman Bondye nou p\u00e8. Moun ki gen laper\u00e8z la pa genyen lanmou Bondye a toutbon vre."
                },
                "19": {
                    "verse_nr": "19",
                    "verse": "Pou nou menm, nou renmen, paske Bondye te renmen nou an premye."
                },
                "20": {
                    "verse_nr": "20",
                    "verse": "Si yon moun di: Mwen renmen Bondye epi li rayi fr\u00e8 li, se yon moun k ap bay manti, paske moun ki pa renmen fr\u00e8 l li w\u00e8, li pa kapab renmen Bondye li pa w\u00e8."
                },
                "21": {
                    "verse_nr": "21",
                    "verse": "Men k\u00f2mandman li ban nou: Moun ki renmen Bondye dwe renmen fr\u00e8 ak s\u00e8 li yo tou."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Pitit Bondye ranp\u00f2te laviktwa sou mond lan - Nenp\u00f2t moun ki kw\u00e8 Jezi se Kris la, li se pitit Bondye, epi nenp\u00f2t ki moun ki renmen Papa a, li renmen pitit Papa yo tou."
                },
                "2": {
                    "verse_nr": "2",
                    "verse": "K\u00f2man nou kapab konnen nou renmen pitit Bondye yo? Se l\u00e8 nou renmen Bondye epi l\u00e8 nou obeyi k\u00f2mandman li yo."
                },
                "3": {
                    "verse_nr": "3",
                    "verse": "Paske, men kisa sa vle di renmen Bondye: se obeyi k\u00f2mandman li yo, epi k\u00f2mandman li yo pa tw\u00f2 difisil."
                },
                "4": {
                    "verse_nr": "4",
                    "verse": "Nou konnen tout moun ki pitit Bondye genyen laviktwa sou mond lan, epi sa ki bay laviktwa sou mond lan se lafwa nou."
                },
                "5": {
                    "verse_nr": "5",
                    "verse": "Kil\u00e8s ki gen laviktwa sou mond lan, \u00e8ske se pa moun ki kw\u00e8 Jezi se Pitit Bondye a?"
                },
                "6": {
                    "verse_nr": "6",
                    "verse": "Bondye te pale nou de Pitit li a - Jezikris, se li menm ki te vini pa mwayen dlo epi pa mwayen san. Li pa t vini pa mwayen dlo s\u00e8lman, men li te vini pa mwayen dlo epi pa mwayen san. Lespri di nou sa a se verite a, paske Lespri se verite a."
                },
                "7": {
                    "verse_nr": "7",
                    "verse": "Konsa, nou genyen twa temwayaj sou Jezi Jezikris:"
                },
                "8": {
                    "verse_nr": "8",
                    "verse": "Lespri, dlo ak san, epi toul\u00e8twa temwayaj yo ale nan menm sans."
                },
                "9": {
                    "verse_nr": "9",
                    "verse": "Si nou resevwa temwayaj l\u00e8z\u00f2m, enben temwayaj Bondye a pi gran. Men temwayaj Bondye a: Li rann temwayaj pou pw\u00f2p Pitit li a."
                },
                "10": {
                    "verse_nr": "10",
                    "verse": "Moun ki kw\u00e8 nan Pitit Bondye a genyen temwayaj la nan li menm menm. Moun ki pa kw\u00e8 Bondye f\u00e8 l tounen yon moun k ap bay manti paske li pa kw\u00e8 nan temwayaj Bondye rann pou Pitit li a."
                },
                "11": {
                    "verse_nr": "11",
                    "verse": "Men temwayaj la: Bondye te ban nou lavi et\u00e8n\u00e8l, epi lavi sa se nan Pitit la li ye."
                },
                "12": {
                    "verse_nr": "12",
                    "verse": "Moun ki kw\u00e8 nan Pitit la genyen lavi, moun ki pa kw\u00e8 nan Pitit la pa genyen lavi."
                },
                "13": {
                    "verse_nr": "13",
                    "verse": "Kounye a nou deja gen lavi et\u00e8n\u00e8l - Mwen ekri nou tout bagay sa yo, nou menm ki kw\u00e8 nan Pitit Bondye a, pou nou kapab konnen nou genyen lavi et\u00e8n\u00e8l."
                },
                "14": {
                    "verse_nr": "14",
                    "verse": "Nou kapab pwoche b\u00f2 kote Bondye av\u00e8k konfyans, si nou mande yon bagay ki nan volonte l, l ap koute nou."
                },
                "15": {
                    "verse_nr": "15",
                    "verse": "Epi si nou konnen l ap koute nou, nou konnen nou genyen sa nou mande l la."
                },
                "16": {
                    "verse_nr": "16",
                    "verse": "Si yon moun w\u00e8 fr\u00e8 li oubyen s\u00e8 li ap kom\u00e8t yon peche, (yon peche ki pa mennen nan lanm\u00f2 et\u00e8n\u00e8l), li ta dwe priye pou Bondye bay moun sa a lavi, moun sa a k ap kom\u00e8t yon peche ki pa mennen nan lanm\u00f2 et\u00e8n\u00e8l. Men genyen yon peche ki mennen nan lanm\u00f2 et\u00e8n\u00e8l, se pa pou li m ap mande nou priye."
                },
                "17": {
                    "verse_nr": "17",
                    "verse": "Tout enjistis se peche, men genyen yon peche ki pa mennen nan lanm\u00f2 et\u00e8n\u00e8l."
                },
                "18": {
                    "verse_nr": "18",
                    "verse": "Nou konnen nenp\u00f2t moun ki pitit Bondye pa chita ap f\u00e8 peche. Paske Pitit Bondye a ap veye sou li. Satan pa gen dwa touche l."
                },
                "19": {
                    "verse_nr": "19",
                    "verse": "Nou konnen nou se pitit Bondye epi tou mond lan rete anba pouvwa Satan."
                },
                "20": {
                    "verse_nr": "20",
                    "verse": "Nou konnen Pitit Bondye a te vini epi li te ban nou ent\u00e8lijans pou nou konnen Verite a. Epi nou nan verite a, nan Pitit li a, Jezikris. Se li ki Bondye toutbon vre a, se li ki lavi et\u00e8n\u00e8l la."
                },
                "21": {
                    "verse_nr": "21",
                    "verse": "Konsa, pitit mwen yo, se pou nou rete lwen zid\u00f2l yo."
                }
            }
        }
    }
}