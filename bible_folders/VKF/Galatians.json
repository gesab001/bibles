{
    "version": "VKF",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Se mwen menm Apot P\u00f2l k ap salye nou. Se pa ni yon gwoup moun, ni yon moun an patikilye ki banm otorite m k\u00f2m apot, men se Jezikris ak Bondye Papa a ki te resisite Kris la."
                },
                "2": {
                    "verse_nr": "2",
                    "verse": "Mwen menm ak tout fr\u00e8 ak s\u00e8 ki nan fanmi Bondye a av\u00e8 m yo, n ap ekri l\u00e8t sa a voye pou nou menm moun legliz Galasi yo."
                },
                "3": {
                    "verse_nr": "3",
                    "verse": "Mwen mande Bondye, papa nou, ak Jezikris, Seny\u00e8 a, pou yo f\u00e8 nou anpil fav\u00e8 epi ban nou k\u00e8 poze."
                },
                "4": {
                    "verse_nr": "4",
                    "verse": "Jezi te bay lavi li pou peye d\u00e8t peche nou yo, pou l delivre nou anba move bagay ki nan mond sa a. Se sa menm Bondye Papa nou te vle."
                },
                "5": {
                    "verse_nr": "5",
                    "verse": "Tout glwa se pou Bondye pou tout tan! Am\u00e8n."
                },
                "6": {
                    "verse_nr": "6",
                    "verse": "Gen yon s\u00e8l Levanjil - Mwen sezi w\u00e8 kijan nou gentan vire do bay Bondye. Se Bondye ki te f\u00e8 nou fav\u00e8, li sove nou gras ak Jezikris. Kounye a nou vle aksepte yon l\u00f2t levanjil."
                },
                "7": {
                    "verse_nr": "7",
                    "verse": "L\u00e8 m di sa a, sa pa vle di gen yon l\u00f2t levanjil vre non. Men, gen k\u00e8k moun k ap vire l\u00f2l\u00f2j nou, l\u00e8 y ap eseye chanje mesaj Levanjil Kris la."
                },
                "8": {
                    "verse_nr": "8",
                    "verse": "Men sa m ap di nou: menmsi se ta youn nan nou menm apot yo, menmsi se ta yon anj ki soti nan sy\u00e8l la, ki ta vin preche nou yon Levanjil ki depaman ak sa nou te resevwa a, se pou malediksyon Bondye tonbe sou li."
                },
                "9": {
                    "verse_nr": "9",
                    "verse": "Nou te di nou sa deja, kounye a m ap repete l ank\u00f2: si nenp\u00f2t moun preche nou yon levanjil ki depaman ak sa nou te resevwa a, se pou malediksyon Bondye tonbe sou li."
                },
                "10": {
                    "verse_nr": "10",
                    "verse": "L\u00e8 m pale konsa, \u00e8ske nou w\u00e8 m sonnen tankou moun k ap chache f\u00e8 moun plezi? Non, se Bondye m ap chache f\u00e8 plezi! Si m t ap chache f\u00e8 moun plezi, mwen pa t ap yon s\u00e8vit\u00e8 Jezikris."
                },
                "11": {
                    "verse_nr": "11",
                    "verse": "Levanjil P\u00f2l preche a soti nan Bondye - Fr\u00e8 ak s\u00e8 m yo, mwen vle f\u00e8 nou konnen Levanjil m ap preche a pa soti nan l\u00f2m."
                },
                "12": {
                    "verse_nr": "12",
                    "verse": "Paske se pa moun ki te ban mwen l, ni se pa moun ki te anseye m li. Se Jezikris ki te f\u00e8 m konnen Levanjil sa a."
                },
                "13": {
                    "verse_nr": "13",
                    "verse": "Se vre, nou tande kijan m te konn aji, l\u00e8 m t ap viv dapre tradisyon Juif yo. Nou konnen m te konn p\u00e8sekite legliz Bondye a san gad d\u00e8y\u00e8, epi m t ap chache detwi l."
                },
                "14": {
                    "verse_nr": "14",
                    "verse": "Nan sa k kons\u00e8ne tradisyon Juif yo, mwen te pi fanatik pase tout l\u00f2t Juif ki te gen menm laj av\u00e8 m. Mwen te pi devwe pase yo tout nan asire tout moun swiv tradisyon zans\u00e8t nou yo."
                },
                "15": {
                    "verse_nr": "15",
                    "verse": "Men, li te nan plan Bondye pou l te mete m apa pou li depi nan vant manman m, epi li te rele m nan gras li."
                },
                "16": {
                    "verse_nr": "16",
                    "verse": "Epitou, l\u00e8 Bondye te deside f\u00e8 m w\u00e8 akl\u00e8 ki l\u00e8s Pitit li a ye, pout\u00e8t pou m te ka pale de li pami moun ki pa Juif yo, mwen pa t kouri al mande okenn moun kons\u00e8y."
                },
                "17": {
                    "verse_nr": "17",
                    "verse": "Ni mwen pa t al nan legliz Jerizal\u00e8m nan pou m te w\u00e8 moun ki te apot anvan m yo. Olye m te f\u00e8 sa, mwen t al yon kote ki rele Arabi, epi pita mwen te retounen nan lavil Damas."
                },
                "18": {
                    "verse_nr": "18",
                    "verse": "Twazan apre Bondye te fin rele m nan, m t al nan legliz Jerizal\u00e8m nan pou m te ka f\u00e8 konesans ak Py\u00e8. Mwen te pase kenz jou av\u00e8 l."
                },
                "19": {
                    "verse_nr": "19",
                    "verse": "Men, mwen pa t w\u00e8 okenn l\u00f2t apot, eksepte Jak, fr\u00e8 Segn\u00e8 a."
                },
                "20": {
                    "verse_nr": "20",
                    "verse": "Devan Bondye, tout sa m ap di nou la a nan l\u00e8t sa a se verite a."
                },
                "21": {
                    "verse_nr": "21",
                    "verse": "Apre sa, mwen t ale nan rejyon Siri ak Silisi."
                },
                "22": {
                    "verse_nr": "22",
                    "verse": "Men, pandan tout tan sa a, fr\u00e8 ak s\u00e8 nan legliz Jezikris ki nan Jide yo pa t janm konnen m."
                },
                "23": {
                    "verse_nr": "23",
                    "verse": "S\u00e8lman tande yo te konn tande pale de mwen. Yo te konn tande moun ap di: \u201cMen nonm ki te konn ap p\u00e8sekite nou an ap anonse menm bagay li te konn ap chache kraze a.\u201d"
                },
                "24": {
                    "verse_nr": "24",
                    "verse": "Ak\u00f2z mwen menm, kwayan sa yo te tonbe f\u00e8 lwanj pou Bondye."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "L\u00f2t apot yo aksepte P\u00f2l ak Mesaj li a - Kounye a, apre kat\u00f2zan, mwen tounen Jerizal\u00e8m ank\u00f2, ansanm ak Banabas. Mwen te mennen Tit av\u00e8 m tou l\u00e8 sa a."
                },
                "2": {
                    "verse_nr": "2",
                    "verse": "Mwen te monte Jerizal\u00e8m paske Bondye te f\u00e8 m konnen mwen te bezwen f\u00e8 sa. L\u00e8 m rive, mwen eksplike moun legliz yo mesaj levanjil m ap preche a pami moun ki pa Juif yo. Mwen te f\u00e8 yon rankont an prive tou ak sila yo ki te konsidere k\u00f2m lid\u00e8 yo, pou m te asire m ef\u00f2 m t ap f\u00e8 yo pa t pou granmesi."
                },
                "3": {
                    "verse_nr": "3",
                    "verse": "Malgre Tit ki te av\u00e8 m nan se te yon Gr\u00e8k, yo pa t egzije l pou l sikonsi."
                },
                "4": {
                    "verse_nr": "4",
                    "verse": "Yo pa t f\u00e8 sa, malgre gen moun ki te f\u00e8 t\u00e8t yo pase pou fr\u00e8, ki te glise k\u00f2 yo nan mitan nou pou espyone lib\u00e8te nou genyen nan Kris la. Yo te vle f\u00e8 nou tounen esklav lalwa ank\u00f2."
                },
                "5": {
                    "verse_nr": "5",
                    "verse": "Moun sa yo, nou pa t lage bay fo fr\u00e8 sa yo ditou. Nou te vle pou verite mesaj kons\u00e8nan Kris la rete f\u00e8m pou nou."
                },
                "6": {
                    "verse_nr": "6",
                    "verse": "Mesye yo te rekon\u00e8t k\u00f2m gwo lid\u00e8 yo, yo pa t chanje mesaj mwen an. (Vr\u00e8manvre, k\u00e8lkeswa sa yo ye a, sa pa t f\u00e8 okenn diferans, paske Bondye pa gade sou figi moun). Wi, gwo lid\u00e8 yo pa t ajoute anyen nan mesaj mwen t ap preche a."
                },
                "7": {
                    "verse_nr": "7",
                    "verse": "Okontr\u00e8, yo w\u00e8 Bondye te chwazi m pou m preche Levanjil la bay moun ki pa Juif yo, menm jan li te chwazi Py\u00e8 pou preche Levanjil la bay moun ki Juif yo."
                },
                "8": {
                    "verse_nr": "8",
                    "verse": "Paske, menm Bondye ki chwazi Py\u00e8 pou l vin yon apot pou ale nan mitan Juif yo, se li menm tou ki chwazi m pou m vin yon apot pou nan mitan moun ki pa Juif yo."
                },
                "9": {
                    "verse_nr": "9",
                    "verse": "Al\u00f2, tout moun rekon\u00e8t Jak, Py\u00e8 ak Jan k\u00f2m gwo lid\u00e8 nan legliz Jerizal\u00e8m nan. L\u00e8 mesye sa yo w\u00e8 fav\u00e8 Bondye te f\u00e8 m, yo bay Banabas av\u00e8k mwen lanmen asosyasyon pou montre se ansanm n ap travay. Yo montre nou yo dak\u00f2 pou n kontinye travay ak moun ki pa Juif yo, al\u00f2ske, yo menm, y ap travay ak Juif yo."
                },
                "10": {
                    "verse_nr": "10",
                    "verse": "Yon s\u00e8l bagay yo te mande nou se pou nou te toujou sonje p\u00f2v yo. Yon bagay mwen te toujou cho deja pou m f\u00e8."
                },
                "11": {
                    "verse_nr": "11",
                    "verse": "P\u00f2l montre Py\u00e8 te ant\u00f2 - L\u00e8 Py\u00e8 te vin nan Anty\u00f2ch, mwen te montre l mwen pa t dak\u00f2 av\u00e8 l, paske li te f\u00e8 yon bagay ki pa bon."
                },
                "12": {
                    "verse_nr": "12",
                    "verse": "Men sa k te pase: Anvan k\u00e8k moun ki soti kote Jak nan legliz Jerizal\u00e8m nan te rive nan Anty\u00f2ch, Py\u00e8 te toujou konn manje ak moun ki pa Juif yo nan legliz Anty\u00f2ch la. Men, l\u00e8 Juif ki soti b\u00f2 kote Jak yo rive, li demake t\u00e8t li, li f\u00e8 k\u00f2msi li pa t konn manje ak moun ki pa Juif yo, li sispann manje ak yo. Li te f\u00e8 sa pout\u00e8t li te p\u00e8 Juif yo ta nan gwoup ki te di moun ki pa Juif yo dwe sikonsi tou."
                },
                "13": {
                    "verse_nr": "13",
                    "verse": "L\u00f2t Juif ki nan legliz Anty\u00f2ch yo te mete yo ansanm ak Py\u00e8 nan menm aksyon ipokrit sa a tou. Menm Banabas te swiv yo nan ipokrizi a tou."
                },
                "14": {
                    "verse_nr": "14",
                    "verse": "L\u00e8 m te w\u00e8 yo pa t ap mache dwat dapre verite mesaj Levanjil la, mwen te di Py\u00e8 devan tout moun: si ou menm ki Juif, ou ap konp\u00f2te w tankou yon moun ki pa Juif, pase pou w ta konp\u00f2te w tankou yon Juif, kijan ou f\u00e8 ap eseye f\u00f2se moun ki pa Juif yo pou yo viv tankou Juif?"
                },
                "15": {
                    "verse_nr": "15",
                    "verse": "Nou menm, nou se Juif de nesans. Nou pa konsidere t\u00e8t nou k\u00f2m pech\u00e8 tankou yo rele moun ki pa Juif yo."
                },
                "16": {
                    "verse_nr": "16",
                    "verse": "Nou konnen Bondye pa deklare yon moun dwat devan l paske moun sa a f\u00e8 sa lalwa mande. Men, se pout\u00e8t fidelite Kris la ki f\u00e8 Bondye kapab aksepte nou. Se pout\u00e8t sa, nou menm Juif yo tou, nou te mete konfyans nou nan Jezikris pou Bondye te kapab deklare nou dwat devan l. Se pa t lalwa nou te obs\u00e8ve, paske pa gen okenn moun Bondye ap deklare dwat devan l paske li f\u00e8 sa lalwa mande."
                },
                "17": {
                    "verse_nr": "17",
                    "verse": "Men, si n ap chache pou Bondye deklare nou dwat devan l sou baz relasyon nou ak Kris, sa vle di nou se pech\u00e8 tou, menm jan ak moun ki pa Juif yo. \u00c8ske sa ta vle di Kris la ap ankouraje peche pou sa? Non, se pa vre!"
                },
                "18": {
                    "verse_nr": "18",
                    "verse": "Paske si pou m ta ap eseye f\u00e8 moun ki pa Juif yo obs\u00e8ve lalwa pou yo sove, epi m gentan fin kraze panse sa a deja, se l\u00e8 sa a mwen montre mwen se yon moun k ap vyole lalwa."
                },
                "19": {
                    "verse_nr": "19",
                    "verse": "Paske, pa mwayen lalwa, mwen mouri kanta lalwa, pout\u00e8t pou m ka viv pou Bondye. Mwen te mouri sou kwa a ansanm ak Kris."
                },
                "20": {
                    "verse_nr": "20",
                    "verse": "Konsa, nou w\u00e8 m ap viv, men se pa mwen k ap viv, se Kris k ap viv nan mwen. M ap viv nan k\u00f2 a, se paske pitit Bondye a renmen m, li bay lavi l pou mwen epi mwen mete konfyans mwen nan li."
                },
                "21": {
                    "verse_nr": "21",
                    "verse": "Mwen chwazi pou m pa meprize fav\u00e8 Bondye f\u00e8 m nan. Paske, si se ta l\u00e8 yon moun f\u00e8 sa lalwa mande li dwat devan Bondye, enben, nou ta m\u00e8t di Kris pa t bezwen mouri."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kretyen Galat yo te resevwa Sentespri a - Nou menm moun peyi Galasi, ala nou san konprann! Jan m te byen anseye nou B\u00f2n Nouv\u00e8l la. Mwen te prezante nou Jezikris k\u00f2m yon moun ki mouri sou kwa a. \u00c8ske yon moun te itilize puisans Satan pou jwe nan lespri nou pou f\u00e8 nou bliye?"
                },
                "2": {
                    "verse_nr": "2",
                    "verse": "Men sa m ta byen renmen nou di m: \u00c8ske nou te resevwa Sentespri a l\u00e8 nou te f\u00e8 sa lalwa mande? Non, nou te resevwa Sentespri a l\u00e8 nou te tande mesaj la epi nou te kw\u00e8 l."
                },
                "3": {
                    "verse_nr": "3",
                    "verse": "Nou k\u00f2manse viv nouvo lavi a dapre Sentespri a. K\u00f2man nou f\u00e8 panse nou ka vin paf\u00e8 n\u00e8t av\u00e8k yon bagay san f\u00f2s konsa tankou sikonsizyon?"
                },
                "4": {
                    "verse_nr": "4",
                    "verse": "\u00c8ske nou te f\u00e8 tout eksperyans sa yo pou granmesi? Mwen panse se pa t pou granmesi."
                },
                "5": {
                    "verse_nr": "5",
                    "verse": "Bondye ki te ba nou Sentespri a epi ki te f\u00e8 tout mirak sa yo nan mitan nou, \u00e8ske li te f\u00e8 sa paske nou te f\u00e8 sa lalwa mande, oubyen paske nou te kw\u00e8 nan mesaj nou te tande a?"
                },
                "6": {
                    "verse_nr": "6",
                    "verse": "Kons\u00e8nan Abraram, men sa Bib la di: Abraram te mete konfyans li nan Bondye, pout\u00e8t sa, Bondye te aksepte li tankou yon moun ki mache dwat devan li."
                },
                "7": {
                    "verse_nr": "7",
                    "verse": "Al\u00f2, nou bezwen konnen, moun ki mete konfyans yo nan Bondye, se yo menm ki vr\u00e8 pitit Abraram."
                },
                "8": {
                    "verse_nr": "8",
                    "verse": "Depi lontan, Bib la te gentan di Bondye t apral deklare moun ki pa Juif yo dwat devan l pout\u00e8t lafwa yo. Se pout\u00e8t sa, Bondye te gentan anonse Abraram b\u00f2n nouv\u00e8l sa a. Li di l: \u201cTout nasyon ki sou lat\u00e8 ap jwenn benediksyon pa mwen ou menm.\u201d"
                },
                "9": {
                    "verse_nr": "9",
                    "verse": "Konsa, moun ki gen lafwa, yo jwenn benediksyon nan men Bondye, ansanm ak Abraram ki te gen lafwa tou."
                },
                "10": {
                    "verse_nr": "10",
                    "verse": "Men, tout moun ki patisipe nan f\u00e8 sa lalwa mande, yo anba malediksyon. Paske Bib la di: \u201cMalediksyon Bondye ap tonbe sou tout moun ki pa toujou pratike tout sa ki ekri nan liv lalwa a.\u201d"
                },
                "11": {
                    "verse_nr": "11",
                    "verse": "Bon! Nou tout konnen Bondye p ap deklare p\u00e8sonn dwat devan l paske moun nan obeyi lalwa. Men sa Bib la di: \u201cMoun ki dwat devan Bondye, l ap viv dapre lafwa li.\u201d"
                },
                "12": {
                    "verse_nr": "12",
                    "verse": "Lavi ki baze sou lalwa a pa menm ditou ak sa k baze sou lafwa a. Bib la di pito: \u201cS\u00e8l fason yon moun ka gen lavi pa mwayen lalwa, se nan obeyi tout sa lalwa mande.\u201d"
                },
                "13": {
                    "verse_nr": "13",
                    "verse": "Lalwa deklare nou anba malediksyon pout\u00e8t nou pa toujou obeyi l. Men Kris retire malediksyon sa a. Li chanje plas ak nou epi li mete pw\u00f2p t\u00e8t pa l anba malediksyon sa a. Bib la di: \u201cNenp\u00f2t moun yo pann sou yon bwa, moun sa a anba malediksyon\u201d."
                },
                "14": {
                    "verse_nr": "14",
                    "verse": "Pout\u00e8t Kris libere nou, moun ki pa Juif yo ka patisipe nan benediksyon Bondye te pwom\u00e8t Abraram nan. L\u00e8 nou mete konfyans nou nan Jezikris, n ap resevwa Sentespri a, paske Bondye fid\u00e8l nan kenbe pwom\u00e8s li."
                },
                "15": {
                    "verse_nr": "15",
                    "verse": "Pwom\u00e8s la vini anvan lalwa - Fr\u00e8 m ak s\u00e8 m yo, m ap ban nou yon egzanp nan bagay k ap pase chak jou nan lavi. Depi yon moun fin f\u00e8 yon testaman, epi testaman sa a ratifye, p\u00e8sonn pa ka ni anile l, ni ajoute bagay ladan l."
                },
                "16": {
                    "verse_nr": "16",
                    "verse": "Se menm jan an tou, Bondye te f\u00e8 pwom\u00e8s li yo pou Abraram ak pou desandan li a. Gade byen, li pa di \u201cpou desandan l yo\u201d. Si se te sa, li ta vle di plis pase yon s\u00e8l moun. K\u00f2m l ap pale de yon s\u00e8l moun, li di: \u201cak pou desandan li a\u201d, sa vle di Kris."
                },
                "17": {
                    "verse_nr": "17",
                    "verse": "Men sa m vle di: Bondye te f\u00e8 yon testaman, epi li te ratifye l. Katsantrantan apre sa, Bondye vin bay lalwa Moyiz la. Konsa, lalwa ki vin apre a, pa kapab anile testaman an pou pwom\u00e8s la ta vin pa kenbe ank\u00f2."
                },
                "18": {
                    "verse_nr": "18",
                    "verse": "Vr\u00e8man, si eritaj Bondye di l ap ban nou an se nan obs\u00e8ve lalwa n ap jwenn li, li pa yon pwom\u00e8s ank\u00f2. Okontr\u00e8, Bondye te f\u00e8 Abraram fav\u00e8 l dapre yon pwom\u00e8s."
                },
                "19": {
                    "verse_nr": "19",
                    "verse": "Al\u00f2, pou kisa Bondye te bay lalwa a? Bondye te ajoute l sou pwom\u00e8s la pou nou te ka konnen l\u00e8 nou peche. Lalwa te neses\u00e8 pou jouktan desandan Abraram nan te vini. Bondye te s\u00e8vi ak anj pou l bay Moyiz lalwa a, epi Moyiz te s\u00e8vi k\u00f2m medyat\u00e8 pou bay p\u00e8p Bondye a lalwa a."
                },
                "20": {
                    "verse_nr": "20",
                    "verse": "Men l\u00e8 Bondye te bay pwom\u00e8s la, pa gen medyat\u00e8, paske pa bezwen medyat\u00e8 l\u00e8 se yon s\u00e8l desandan ki genyen, Bondye se yon s\u00e8l, epi gen yon s\u00e8l desandan an."
                },
                "21": {
                    "verse_nr": "21",
                    "verse": "Bi Lalwa Moyiz la - Al\u00f2, \u00e8ske sa vle di lalwa pa dak\u00f2 ak pwom\u00e8s Bondye te f\u00e8 yo? Pa ditou! Paske, si lalwa Bondye te bay la te kapab bay moun lavi, se lalwa sa a ki t ap f\u00e8 moun dwat devan Bondye."
                },
                "22": {
                    "verse_nr": "22",
                    "verse": "Okontr\u00e8, Bib la mete tout sa ki egziste nan lemonn nan yon prizon anba kontw\u00f2l peche. Konsa, s\u00e8l fason pou moun resevwa pwom\u00e8s la, se nan mete konfyans yo nan Jezikris, li menm ki fid\u00e8l."
                },
                "23": {
                    "verse_nr": "23",
                    "verse": "Anvan lafwa te vini, nou te plase anba siveyans lalwa, se k\u00f2msi nou te prizonye jouktan Bondye te f\u00e8 nou w\u00e8 lafwa ki te gen pou vini an."
                },
                "24": {
                    "verse_nr": "24",
                    "verse": "Konsa, lalwa te tankou yon gad\u00f2 pou nou jouktan Kris vini pou Bondye te ka deklare nou dwat devan l dapre lafwa nou."
                },
                "25": {
                    "verse_nr": "25",
                    "verse": "Kounye a, lafwa vini, nou pa anba siveyans lalwa a ank\u00f2."
                },
                "26": {
                    "verse_nr": "26",
                    "verse": "Sa k f\u00e8 m di sa a, se paske nou tout nou se pitit Bondye pa mwayen lafwa nou mete nan Jezikris."
                },
                "27": {
                    "verse_nr": "27",
                    "verse": "Nou tout ki te batize nan Kris nou te abiye ak Kris."
                },
                "28": {
                    "verse_nr": "28",
                    "verse": "Pa gen diferans ank\u00f2 ant moun ki Juif ak moun ki pa Juif. Pa gen diferans ank\u00f2 ant moun ki esklav ak moun ki lib. Pa gen diferans ank\u00f2 ant gason ak fanm. Mwen di sa, paske nou tout nou se yon s\u00e8l fanmi an nan Jezikris."
                },
                "29": {
                    "verse_nr": "29",
                    "verse": "Pout\u00e8t nou se moun pa Kris, nou se desandans Abraram. Nou se eritye dapre pwom\u00e8s la."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Men sa m vle di: L\u00e8 eritye yo se timoun yo ye, yo menm jan ak yon esklav. Sa pa f\u00e8 okenn diferans, menm l\u00e8, yon jou, se yo menm k ap m\u00e8t tout byen papa a."
                },
                "2": {
                    "verse_nr": "2",
                    "verse": "Pandan yo timoun nan, yo dwe soum\u00e8t yo ak moun k ap okipe yo a. Men l\u00e8 yo rive nan laj papa a te deside a, yo vin lib."
                },
                "3": {
                    "verse_nr": "3",
                    "verse": "Se menm bagay pou nou tou. Yon l\u00e8 nou te menm jan ak timoun, nou te esklav yon bann f\u00f2s k ap domine sou lavi moun."
                },
                "4": {
                    "verse_nr": "4",
                    "verse": "Men, l\u00e8 l\u00e8 a te rive, Bondye te voye Pitit li a, yon fanm te ba l nesans epi li te viv anba Lalwa."
                },
                "5": {
                    "verse_nr": "5",
                    "verse": "Bondye te f\u00e8 sa konsa pou l te kapab achte lib\u00e8te moun k ap viv anba Lalwa yo. Pwoj\u00e8 Bondye se pou l f\u00e8 nou vin pitit li."
                },
                "6": {
                    "verse_nr": "6",
                    "verse": "Pout\u00e8t kounye a nou se pitit Bondye, Bondye voye Lespri Pitit li nan k\u00e8 nou. Lespri sa a rele Bondye, \u201cAbba, Papa.\u201d"
                },
                "7": {
                    "verse_nr": "7",
                    "verse": "Kounye a, nou pa esklav ank\u00f2 jan n te ye anvan an. Nou se pitit Bondye, epi n ap jwenn tout sa Bondye te pwom\u00e8t pitit li yo."
                },
                "8": {
                    "verse_nr": "8",
                    "verse": "Lamou P\u00f2l genyen pou kwayan nan peyi Galasi yo - Nan tan pase, nou menm moun Galasi, nou pa t konn Bondye. Nou te esklav l\u00f2t dye yo, bagay ki pa t dye vr\u00e8man."
                },
                "9": {
                    "verse_nr": "9",
                    "verse": "Men kounye a, nou konnen vr\u00e8 Bondye a. Ann di pito, se Bondye ki konnen nou. Al\u00f2, poukisa nou retounen al obeyi vye f\u00f2s san pouvwa san val\u00e8, bagay nou te swiv anvan yo? \u00c8ske nou vle retounen esklav bagay sa yo ank\u00f2?"
                },
                "10": {
                    "verse_nr": "10",
                    "verse": "Nou tonbe nan obs\u00e8ve jou, mwa, sezon av\u00e8k ane."
                },
                "11": {
                    "verse_nr": "11",
                    "verse": "Sa chaje t\u00e8t mwen anpil. Mwen krenn pou travay mwen nan mitan nou pa tounen yon travay ki f\u00e8t pou granmesi."
                },
                "12": {
                    "verse_nr": "12",
                    "verse": "Fr\u00e8 m ak s\u00e8 m yo, silvoupl\u00e8, pout\u00e8t mwen f\u00e8 m sanble ak nou, f\u00e8 n sanble ak mwen tou. Nou te si bon anv\u00e8 mwen anvan."
                },
                "13": {
                    "verse_nr": "13",
                    "verse": "Nou konnen, se paske m te malad ki f\u00e8 m te pote B\u00f2n Nouv\u00e8l la lakay nou premye fwa a."
                },
                "14": {
                    "verse_nr": "14",
                    "verse": "Maladi m nan te yon fado pou nou. Men, nou pa t janm derespekte m pou te f\u00e8 m pati. Okontr\u00e8, nou te akeyi m k\u00f2msi m te yon anj Bondye voye; nou te aksepte m k\u00f2msi m te Jezikris menm!"
                },
                "15": {
                    "verse_nr": "15",
                    "verse": "L\u00e8 sa a, nou te si kontan. Sa k pase, kote lajwa sa a? Mwen kapab di san okenn dout: Nou t ap f\u00e8 tout sa k posib pou n ede m. E si se te posib, nou t ap pr\u00e8t pou rache pw\u00f2p je nou ban mwen."
                },
                "16": {
                    "verse_nr": "16",
                    "verse": "\u00c8ske m vin tounen yon \u00e8nmi pou nou, paske m di nou verite a?"
                },
                "17": {
                    "verse_nr": "17",
                    "verse": "Gen moun k ap f\u00e8 anpil ef\u00f2 pou detounen nou, men sa pa bon pou nou. Se vle yo vle pran t\u00e8t nou pou detache nou de mwen epi pou n vin fanatik yo pito."
                },
                "18": {
                    "verse_nr": "18",
                    "verse": "Li bon pou n f\u00e8 anpil ef\u00f2, men f\u00f2k se pou yon bon bagay. Epi se pa l\u00e8 m la s\u00e8lman, men, menm l\u00e8 m pa la tou."
                },
                "19": {
                    "verse_nr": "19",
                    "verse": "Ti moun mwen yo, se soufri m ap soufri yon fwa ank\u00f2 pou nou, menm jan ak yon manman k ap akouche. M ap toujou santi doul\u00e8 sa a jouktan yon moun ta gade nou epi yo ta w\u00e8 Jezikris."
                },
                "20": {
                    "verse_nr": "20",
                    "verse": "Mwen ta renmen ansanm ak nou kounye a, pou m ta chache jwenn yon l\u00f2t fason pou m pale ak nou. Mwen pa konnen kijan m ta pale ak nou ank\u00f2."
                },
                "21": {
                    "verse_nr": "21",
                    "verse": "Egzanp Aga ak Sara - Di m non, nou menm ki vle obs\u00e8ve Lalwa a, \u00e8ske nou pa konnen sa Lalwa a di?"
                },
                "22": {
                    "verse_nr": "22",
                    "verse": "Bib la di Abraram te gen de pitit gason. Manman youn nan yo se te yon esklav epi manman l\u00f2t la te gen lib\u00e8te l."
                },
                "23": {
                    "verse_nr": "23",
                    "verse": "Pitit gason Abraram te f\u00e8 ak esklav la te f\u00e8t jan tout moun f\u00e8t. Men pitit li f\u00e8 ak fanm ki te gen lib\u00e8te l la te f\u00e8t dapre pwom\u00e8s Bondye te f\u00e8 Abraram nan."
                },
                "24": {
                    "verse_nr": "24",
                    "verse": "Istwa sa a kapab gen yon l\u00f2t sans pou nou. De fanm sa yo se de alyans ant Bondye ak p\u00e8p li a. Youn nan alyans yo, se Lalwa Bondye te bay sou m\u00f2n Sinayi a. Moun ki anba alyans sa a, yo nan esklavaj. Manman ki rele Aga a, se alyans sa a."
                },
                "25": {
                    "verse_nr": "25",
                    "verse": "Konsa, Aga se menm jan ak m\u00f2n Sinayi. Alaverite, m\u00f2n Sinayi se yon m\u00f2n nan peyi Arabi. Men Aga reprezante vil Jerizal\u00e8m nan moman m ap ekri nou la a. Vil sa se yon esklav, epi tout moun ladan l se esklav Lalwa a."
                },
                "26": {
                    "verse_nr": "26",
                    "verse": "Men, Jerizal\u00e8m ki soti nan sy\u00e8l la, li menm jan ak fanm ki gen lib\u00e8te l la. Se li ki manman nou."
                },
                "27": {
                    "verse_nr": "27",
                    "verse": "Bib la di konsa: \u201cF\u00e8 k\u00e8 w kontan, madanm, ou menm ki pa ka f\u00e8 pitit. Se pou w kontan, ou menm ki pa janm f\u00e8 pitit. Leve vwa w ak lajwa! Ou pa janm konnen doul\u00e8 akouchman. Fanm san mari a ap gen plis pitit pase madanm k ap viv ak mari l la.\u201d"
                },
                "28": {
                    "verse_nr": "28",
                    "verse": "Pou nou menm, fr\u00e8 m ak s\u00e8 m yo, nou se pitit ki te f\u00e8t selon pwom\u00e8s Bondye a, menm jan ak Izaak."
                },
                "29": {
                    "verse_nr": "29",
                    "verse": "Men, l\u00f2t pitit Abraram nan, ki te f\u00e8t kon tout moun nan, li te p\u00e8sekite sa k te f\u00e8t pa pouvwa Sentespri a. Se menm bagay jodi a."
                },
                "30": {
                    "verse_nr": "30",
                    "verse": "Men kisa Bib la di: \u201cMete fanm esklav la dey\u00f2 ak tout pitit li a! Pitit fanm ki gen lib\u00e8te l la ap resevwa tout sa papa l genyen, men pitit esklav la p ap jwenn anyen.\u201d"
                },
                "31": {
                    "verse_nr": "31",
                    "verse": "Konsa, fr\u00e8 m ak s\u00e8 m yo, nou pa pitit fanm esklav la. Nou se pitit fanm ki gen lib\u00e8te l la."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kounye a, pout\u00e8t Kris f\u00e8 nou lib, an n kenbe f\u00e8m nan lib\u00e8te sa a. Ann pa tounen anba jouk esklavaj ank\u00f2."
                },
                "2": {
                    "verse_nr": "2",
                    "verse": "Av\u00e8tisman kons\u00e8nan sikonsizyon - Koute byen! Mwen menm P\u00f2l, men sa m ap di nou: Si nou kite yo sikonsi nou, Kris p ap vle di anyen pou nou ank\u00f2."
                },
                "3": {
                    "verse_nr": "3",
                    "verse": "M ap di ank\u00f2: Nenp\u00f2t moun ki kite yo sikonsi l, li oblije f\u00e8 tout sa lalwa Moyiz la mande l f\u00e8 tou."
                },
                "4": {
                    "verse_nr": "4",
                    "verse": "Nou menm k ap chache vin dwat devan Bondye nan f\u00e8 sa lalwa Moyiz la mande, nou tou separe ak Kris. Nou chwazi mete t\u00e8t nou nan yon pozisyon pou nou pa benefisye gras Bondye a."
                },
                "5": {
                    "verse_nr": "5",
                    "verse": "Mwen di sa, paske se pa mwayen lafwa nou gen espwa Bondye ap f\u00e8 nou vin dwat devan l. Sentespri a ban nou garanti pandan n ap tann sa rive."
                },
                "6": {
                    "verse_nr": "6",
                    "verse": "Paske l\u00e8 yon moun nan Jezikris, menm si l sikonsi, menm si l pa sikonsi, sa pa vle di anyen. Sa ki enp\u00f2tan se lafwa, kalite lafwa ki manifeste nan lamou."
                },
                "7": {
                    "verse_nr": "7",
                    "verse": "Nou te k\u00f2manse kous la tr\u00e8 byen, kisa k pran t\u00e8t nou pou f\u00e8 nou sispann swiv verite a?"
                },
                "8": {
                    "verse_nr": "8",
                    "verse": "Asireman yon move enfliyans konsa pa ka soti nan Bondye ki te chwazi nou an."
                },
                "9": {
                    "verse_nr": "9",
                    "verse": "F\u00e8 atansyon, \u201cYon ti kras ledven kapab f\u00e8 tout yon pat leve.\u201d"
                },
                "10": {
                    "verse_nr": "10",
                    "verse": "Pou mwen menm, mwen konte sou nou nan Seny\u00e8 a, nou p ap panse okenn l\u00f2t fason. Men, kanta pou moun k ap twouble nou an, nenp\u00f2t ki moun li ye a, l ap peye sa."
                },
                "11": {
                    "verse_nr": "11",
                    "verse": "Fr\u00e8 m ak s\u00e8 m yo, si m t ap di moun yo bezwen sikonsi, m pa ta kontinye sibi p\u00e8sekisyon. Si m t ap f\u00e8 sa tou, mesaj lanm\u00f2 Kris sou kwa a pa t ap deranje moun ank\u00f2?"
                },
                "12": {
                    "verse_nr": "12",
                    "verse": "Moun sa yo k ap twouble nou an, m ta swete pou tout ti pati yo ta tou koupe n\u00e8t, pandan y ap sikonsi a?"
                },
                "13": {
                    "verse_nr": "13",
                    "verse": "Fr\u00e8 m ak s\u00e8 m yo, Bondye rele nou pou nou ka viv tankou moun ki lib. S\u00e8lman, se pa pou nou kite lib\u00e8te sa a s\u00e8vi pret\u00e8ks pou nou viv nan dez\u00f2d. Okontr\u00e8, nan pratike lamou, se pou nou viv tankou youn se esklav l\u00f2t."
                },
                "14": {
                    "verse_nr": "14",
                    "verse": "Paske tout lalwa a akonpli nan s\u00e8l paw\u00f2l sa a: \u201cSe pou ou renmen pwochen w menm jan ou renmen pw\u00f2p t\u00e8t ou.\u201d"
                },
                "15": {
                    "verse_nr": "15",
                    "verse": "Men, si youn ap m\u00f2de l\u00f2t, si youn ap devore l\u00f2t, veye pou youn pa touye l\u00f2t tou."
                },
                "16": {
                    "verse_nr": "16",
                    "verse": "Sentespri a ak nati peche ki nan l\u00f2m nan - M ap di nou pito: Kite Sentespri a kontwole lavi nou. Si nou f\u00e8 sa, nou p ap f\u00e8 move bagay dezi k\u00f2 a f\u00e8 moun f\u00e8."
                },
                "17": {
                    "verse_nr": "17",
                    "verse": "Vr\u00e8manvre, an jeneral, moun toujou vle bagay ki kont Sentespri a, tandiske Sentespri a vle ki kontr\u00e8. Yo menm nan yon lit youn kont l\u00f2t. Sa vle di nou pa lib pou nou toujou viv jan nou ta renmen viv la."
                },
                "18": {
                    "verse_nr": "18",
                    "verse": "Men, si nou kite Sentespri a dirije lavi nou, nou p ap viv anba lalwa."
                },
                "19": {
                    "verse_nr": "19",
                    "verse": "Sa moun toujou vle f\u00e8 an jeneral, se yon bagay ki kl\u00e8: Se imoralite seksy\u00e8l, se bagay ki sal, se lib\u00e8tinaj,"
                },
                "20": {
                    "verse_nr": "20",
                    "verse": "s\u00e8vi zid\u00f2l, f\u00e8 maji, rayi moun, pouse kont, jalouzi, f\u00e8 k\u00f2l\u00e8, anbisyon, pwovoke divizyon, patipri."
                },
                "21": {
                    "verse_nr": "21",
                    "verse": "Se lanvi, bw\u00e8 tafya, banb\u00f2ch ak yon bann l\u00f2t bagay ank\u00f2. Mwen te deja di nou sa, m ap repete l ank\u00f2: Moun k ap kom\u00e8t bagay sa yo se moun ki p ap antre menm nan way\u00f2m Bondye Papa a."
                },
                "22": {
                    "verse_nr": "22",
                    "verse": "Okontr\u00e8, men ki fwi Sentespri a pwodui nan lavi moun: lamou, lajwa, lap\u00e8, pasyans, bon k\u00e8, byenveyans, lafwa,"
                },
                "23": {
                    "verse_nr": "23",
                    "verse": "dous\u00e8, li f\u00e8 nou konn kontwole t\u00e8t nou. Lalwa pa kont okenn nan bagay sa yo."
                },
                "24": {
                    "verse_nr": "24",
                    "verse": "Moun ki moun pa Jezikris, yo krisifye tout vye dezi k\u00f2 a. Yo abandone tout vye dezi ansanm ak tout bagay moun toujou vle f\u00e8 yo."
                },
                "25": {
                    "verse_nr": "25",
                    "verse": "Pout\u00e8t se Sentespri a ki ban nou lavi, annou kite Sentespri a mennen lavi nou."
                },
                "26": {
                    "verse_nr": "26",
                    "verse": "Annou pa kite l\u00f2g\u00e8y f\u00e8 n ap vante t\u00e8t nou, pou nou ta ap f\u00e8 moun santi youn pi enp\u00f2tan pase l\u00f2t. Annou pa anvye s\u00f2 youn l\u00f2t nonplis."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ede youn l\u00f2t - Fr\u00e8 m ak s\u00e8 m yo, si nou kenbe yon moun ap f\u00e8 yon move bagay, nou menm k ap mennen lavi nou dapre Sentespri a, se pou nou ede yon moun konsa retounen viv dwat devan Bondye. Men, se pou nou f\u00e8 sa av\u00e8k dous\u00e8. Epi tou, pran prekosyon pou nou pa tonbe nan tantasyon tou."
                },
                "2": {
                    "verse_nr": "2",
                    "verse": "Se pou youn ede l\u00f2t pote chay li. Se konsa n ap rive f\u00e8 sa lalwa Kris la mande a."
                },
                "3": {
                    "verse_nr": "3",
                    "verse": "Paske, si yon moun panse l se yon zaf\u00e8 epi li pa anyen, se twonpe l ap twonpe t\u00e8t li."
                },
                "4": {
                    "verse_nr": "4",
                    "verse": "Se pou chak moun egzamine travay pa l, olye de konpare t\u00e8t li ak l\u00f2t moun. Konsa, l a w\u00e8 si l gen rezon pou f\u00e8 lwanj pou t\u00e8t li."
                },
                "5": {
                    "verse_nr": "5",
                    "verse": "Paske chak moun f\u00e8t pou pran pw\u00f2p responsabilite li."
                },
                "6": {
                    "verse_nr": "6",
                    "verse": "Pa janm sispann f\u00e8 sa ki byen - Yon moun k ap resevwa enstriksyon paw\u00f2l Bondye a, li dwe pataje tout bon bagay li genyen ak moun k ap ba li enstriksyon an."
                },
                "7": {
                    "verse_nr": "7",
                    "verse": "Pa twonpe t\u00e8t nou, moun pa ka pase Bondye nan betiz. Paske nenp\u00f2t sa yon moun plante, se sa tou l ap rek\u00f2lte."
                },
                "8": {
                    "verse_nr": "8",
                    "verse": "Moun ki simen semans ki pou satisf\u00e8 dezi li, sa l ap rek\u00f2lte, se destriksyon. Men, moun ki sem\u00e8n semans pou satisf\u00e8 Sentespri a, l ap rek\u00f2lte lavi et\u00e8n\u00e8l."
                },
                "9": {
                    "verse_nr": "9",
                    "verse": "Nou pa f\u00e8t pou n janm bouke f\u00e8 sa ki byen, paske, si nou pa dekouraje, n ap jwenn rekonpans nou l\u00e8 l\u00e8 a rive."
                },
                "10": {
                    "verse_nr": "10",
                    "verse": "Konsa, pandan nou jwenn okazyon an, se pou nou f\u00e8 byen ak tout moun, sitou pou moun sa yo ki kw\u00e8 menm jan av\u00e8k nou nan fanmi Bondye a."
                },
                "11": {
                    "verse_nr": "11",
                    "verse": "D\u00e8nye rezime sa P\u00f2l ekri nan l\u00e8t sa a - Kounye a m ap ekri nou ak pw\u00f2p men m. Gade gwos\u00e8 l\u00e8t yo."
                },
                "12": {
                    "verse_nr": "12",
                    "verse": "Moun sa yo k ap f\u00f2se nou pou n f\u00e8 sikonsi nou an, se pou moun ka w\u00e8 yo bon ki f\u00e8 y ap f\u00e8 sa. Yo p\u00e8 pou yo pa p\u00e8sekite yo pout\u00e8t y ap swiv kwa Kris la s\u00e8lman."
                },
                "13": {
                    "verse_nr": "13",
                    "verse": "Al\u00f2ske menm moun ki sikonsi yo pa rive f\u00e8 tout sa lalwa a mande. Epi yo vle nou sikonsi pou yo ka f\u00e8 grandiz\u00e8 pout\u00e8t yon ti moso po nou koupe nan k\u00f2 nou."
                },
                "14": {
                    "verse_nr": "14",
                    "verse": "Si se pou mwen, m p ap janm f\u00e8 grandiz\u00e8. Yon s\u00e8l bagay ki pou ta f\u00e8 m f\u00e8 grandiz\u00e8 se lanm\u00f2 Kris la sou kwa a. Pout\u00e8t lanm\u00f2 sa a, mwen krisifye pou lemonn, epi lemonn krisifye pou mwen tou."
                },
                "15": {
                    "verse_nr": "15",
                    "verse": "Pou byen di nou, kit yon moun sikonsi, kit li pa sikonsi, se pa sa k gen val\u00e8. Sa k konte a, se l\u00e8 yon moun antre nan nouvo lavi Bondye ap ban nou an."
                },
                "16": {
                    "verse_nr": "16",
                    "verse": "Se pou lap\u00e8 Bondye desann sou tout moun ki antre nan nouvo lavi a. Epi se pou Bondye gen konpasyon pou p\u00e8p li a, Izray\u00e8l."
                },
                "17": {
                    "verse_nr": "17",
                    "verse": "Pou fini, mwen mande pou p\u00e8sonn pa banm plis t\u00e8t chaje ank\u00f2. Paske mwen pote mak nan k\u00f2 m, mak ki montre mwen soufri pou Jezikris."
                },
                "18": {
                    "verse_nr": "18",
                    "verse": "Fr\u00e8 m ak s\u00e8 m yo, Se pou gras Seny\u00e8 nou an, Jezikris, rete av\u00e8k nou. Am\u00e8n."
                }
            }
        }
    }
}