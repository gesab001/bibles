{
    "version": "VKF",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Se mwen menm Py\u00e8, apot Jezikri, k ap ekri nou. M voye salye nou tout, p\u00e8p Bondye chwazi a, k ap viv k\u00f2m vizit\u00e8 ki gaye toupatou nan z\u00f2n Pon, Galasi, Kapad\u00f2s, Lazi ak Bitini."
                },
                "2": {
                    "verse_nr": "2",
                    "verse": "Bondye te planifye lontan davans pou l te chwazi nou epi pou l te f\u00e8 nou tounen yon p\u00e8p apa pou li pa mwayen travay Sentespri a. Bondye vle n obeyi l epi li vle pou san Jezikri ki te koule a f\u00e8 nou pw\u00f2p n\u00e8t. M ap priye pou Bondye beni nou epi ban nou gras ak lap\u00e8 li an abondans."
                },
                "3": {
                    "verse_nr": "3",
                    "verse": "Yon espwa ki p ap janm fini - Louwanj pou Bondye, papa Jezikri, Seny\u00e8 nou an. Nan bonte li, li ban nou yon l\u00f2t lavi tou n\u00e8f ki pote yon vr\u00e8 espwa pou nou, granmesi Jezi ki te resisite a."
                },
                "4": {
                    "verse_nr": "4",
                    "verse": "N ap tann pandan tan sa a, pou n resevwa benediksyon Bondye genyen pou pitit li yo. Se nan sy\u00e8l la Bondye sere benediksyon sa yo pou nou. Pa gen anyen ki ka gate yo, ni detwi yo, ni f\u00e8 yo p\u00e8di b\u00e8lte yo."
                },
                "5": {
                    "verse_nr": "5",
                    "verse": "Pouvwa Bondye ap pwoteje nou pout\u00e8t lafwa nou epi l ap kenbe nou ansekirite jouk li ban nou delivrans lan nan d\u00e8nye jou yo."
                },
                "6": {
                    "verse_nr": "6",
                    "verse": "Mwen konnen panse sa yo f\u00e8 nou kontan anpil, menmsi kounye a nou pral pase anba anpil epr\u00e8v pou yon ti tan."
                },
                "7": {
                    "verse_nr": "7",
                    "verse": "L\u00f2 ki se yon bagay k ap pase, l\u00e8 l pase nan dife se netwaye dife a netwaye l. Se menm jan an tou lafwa nou, ki pi enp\u00f2tan pase l\u00f2, li dwe sibi epr\u00e8v pou val\u00e8 li kapab par\u00e8t akl\u00e8. Se konsa nou va resevwa lwanj, glwa, lon\u00e8, l\u00e8 Jezi va tounen."
                },
                "8": {
                    "verse_nr": "8",
                    "verse": "Nou pa ko w\u00e8 Kris, men sa pa anpeche nou renmen l. Nou pa ka w\u00e8 l kounye a, men nou kw\u00e8 nan li. K\u00e8 nou ranpli ak yon kontantman nou pa ka eksplike."
                },
                "9": {
                    "verse_nr": "9",
                    "verse": "Lafwa nou gen pou l bay rezilta, epi rezilta lafwa nou se delivrans nou."
                },
                "10": {
                    "verse_nr": "10",
                    "verse": "Pwof\u00e8t yo te fouye anpil epi yo te eseye aprann anpil bagay sou delivrans sa a. Yo te pale anpil sou gras Bondye te pare pou nou an."
                },
                "11": {
                    "verse_nr": "11",
                    "verse": "Yo te travay di pou yo te ka konnen nan ki ep\u00f2k ak nan ki sikonstans bagay Lespri Kris la t ap di yo a te gen pou rive. Paske Lespri ki te nan yo a te anonse soufrans Kris la te gen pou l sibi davans ak kalite glwa li t apral genyen apre sa."
                },
                "12": {
                    "verse_nr": "12",
                    "verse": "Bondye f\u00e8 pwof\u00e8t yo konnen s\u00e8vis yo t ap f\u00e8 a se pa t pou yo menm. Men se nou menm yo t ap s\u00e8vi l\u00e8 yo te pale sou bagay nou tande kounye a granmesi moun k ap preche levanjil yo. Moun sa yo pale ak puisans Sentespri a ki soti nan sy\u00e8l. Menm zanj yo ta renmen konnen plis sou bagay sa yo nou tande a."
                },
                "13": {
                    "verse_nr": "13",
                    "verse": "Annou viv yon lavi ki dwat devan Bondye - Se pout\u00e8t sa, mete t\u00e8t nou an plas pou n s\u00e8vi Bondye. Kontwole t\u00e8t nou, mete tout espwa nou nan kado nou pral resevwa l\u00e8 Jezi va retounen."
                },
                "14": {
                    "verse_nr": "14",
                    "verse": "Obeyi Bondye. Piga nou swiv move dezi nou te gen lontan yo, l\u00e8 nou pa t gen bon konprann nan."
                },
                "15": {
                    "verse_nr": "15",
                    "verse": "Menm jan moun ki rele nou an sen, nou menm tou se pou nou sen nan tout sa n ap f\u00e8."
                },
                "16": {
                    "verse_nr": "16",
                    "verse": "Paske men sa Bib la di: \u201cSe pou nou sen paske mwen menm mwen sen.\u201d"
                },
                "17": {
                    "verse_nr": "17",
                    "verse": "N ap priye Bondye epi nou rele l papa, men l ap jije chak moun menm jan, dapre sa yo f\u00e8. Konsa, pandan nou se vizit\u00e8 sou t\u00e8 sa a, se pou n viv av\u00e8k krentif pou Bondye."
                },
                "18": {
                    "verse_nr": "18",
                    "verse": "Paske nou konnen byen pw\u00f2p se pa av\u00e8k bagay k ap pase, tankou lajan ak l\u00f2 Bondye te rachte nou nan vye lavi nou te eritye nan gran paran nou yo."
                },
                "19": {
                    "verse_nr": "19",
                    "verse": "Men, se ak san Jezikri Bondye te rachte nou. Li menm ki te sakrifye t\u00e8t li tankou yon Ti Mouton san tach epi san defo."
                },
                "20": {
                    "verse_nr": "20",
                    "verse": "Bondye te chwazi Kris pou travay sa a anvan menm li te kreye lemonn, men se nan d\u00e8nye tan sa yo li f\u00e8 Kris par\u00e8t devan nou."
                },
                "21": {
                    "verse_nr": "21",
                    "verse": "Nou Kw\u00e8 nan Bondye granmesi Jezikri. Se Bondye ki te leve Jezi vivan nan lanm\u00f2 epi se li menm ki te ba li laglwa. Konsa se nan Bondye lafwa ak esperans nou soti."
                },
                "22": {
                    "verse_nr": "22",
                    "verse": "Kounye a nou gentan vin pw\u00f2p paske nou obeyi verite a pou nou ka gen yon lanmou frat\u00e8n\u00e8l ki sens\u00e8, al\u00f2 se pou n renmen youn l\u00f2t ak tout f\u00f2s nou, ak tout k\u00e8 nou."
                },
                "23": {
                    "verse_nr": "23",
                    "verse": "Paske nou f\u00e8t yon l\u00f2t fwa ank\u00f2. Nouv\u00e8l vi sa a pa soti nan sa k ap peri men nan sa k pa ka peri, granmesi paw\u00f2l Bondye ki vivan epi ki p ap janm pase."
                },
                "24": {
                    "verse_nr": "24",
                    "verse": "Bib la di: \u201cMoun se tankou z\u00e8b yo ye, tout ch\u00e8lb\u00e8 y ap f\u00e8 a, se tankou fl\u00e8 nan jaden. Yo seche epi yo tonbe."
                },
                "25": {
                    "verse_nr": "25",
                    "verse": "Men paw\u00f2l Bondye a la pou tout tan.\u201d Se paw\u00f2l sa a menm nou te tande a."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jezi se w\u00f2ch ki pi enp\u00f2tan an - Se pout\u00e8t sa, sispann f\u00e8 sa k pa sa, pou w ka evite blese l\u00f2t moun. Sispann bay manti, sispann twonpe moun, sispann f\u00e8 jalouzi ak f\u00e8 tripotay."
                },
                "2": {
                    "verse_nr": "2",
                    "verse": "Se pou nou toujou vle bw\u00e8 bon l\u00e8t espirity\u00e8l, san melanj tankou ti bebe ki fenk f\u00e8t. L\u00e8 sa a, n ap grandi epi n ap sove."
                },
                "3": {
                    "verse_nr": "3",
                    "verse": "Nou gentan goute jan Seny\u00e8 a bon deja."
                },
                "4": {
                    "verse_nr": "4",
                    "verse": "Jezi, Seny\u00e8 a, se w\u00f2ch vivan an. Lemonn voye l jete, men se li menm Bondye chwazi k\u00f2m w\u00f2ch ki gen plis val\u00e8 a. Se pout\u00e8t sa, vin jwenn li."
                },
                "5": {
                    "verse_nr": "5",
                    "verse": "Vin jwenn li pou Bondye ka s\u00e8vi av\u00e8k nou menm tou tankou w\u00f2ch vivan pou l bati yon tanp espirity\u00e8l. N ap f\u00f2me yon kominote pr\u00e8t ki sen, k ap ofri li sakrifis espirity\u00e8l ki bon, pa mwayen Jezikris."
                },
                "6": {
                    "verse_nr": "6",
                    "verse": "Bib la di: \u201cGade, mwen te chwazi yon w\u00f2ch kwen ki gen anpil val\u00e8, mwen mete w\u00f2ch sa a nan Siyon k\u00f2m w\u00f2ch ki pi enp\u00f2tan an. Moun ki mete konfyans yo nan li p ap janm wont.\u201d"
                },
                "7": {
                    "verse_nr": "7",
                    "verse": "W\u00f2ch sa a pote anpil on\u00e8 pou nou menm ki kw\u00e8. Men pou moun ki pa kw\u00e8 yo: \u201cW\u00f2ch b\u00f2s mason yo te refize s\u00e8vi a vin tounen w\u00f2ch ki pi enp\u00f2tan nan kay la.\u201d"
                },
                "8": {
                    "verse_nr": "8",
                    "verse": "Pou moun sa yo, li se \u201cyon w\u00f2ch k ap f\u00e8 moun f\u00e8 bitay, yon w\u00f2ch k ap f\u00e8 moun tonbe.\u201d Moun yo f\u00e8 bitay sou li, paske yo pa t ko kw\u00e8 mesaj paw\u00f2l Bondye a. Se sa ki te dwe rive yo."
                },
                "9": {
                    "verse_nr": "9",
                    "verse": "Men nou menm nou se p\u00e8p Bondye chwazi a, yon way\u00f2m ki f\u00e8t ak pr\u00e8t s\u00e8lman, yon nasyon ki apa, yon p\u00e8p sen pou Bondye. Bondye f\u00e8 tou sa pou n ka f\u00e8 louwanj pou li. Se li ki retire nou nan f\u00e8nwa pou l mennen nou nan b\u00e8l limy\u00e8 li a."
                },
                "10": {
                    "verse_nr": "10",
                    "verse": "Nan tan lontan, nou pa t p\u00e8p Bondye, men kounye a, nou se p\u00e8p Bondye. Nan tan lontan, Bondye pa t gen konpasyon pou nou, men kounye a Bondye gen konpasyon pou nou."
                },
                "11": {
                    "verse_nr": "11",
                    "verse": "Viv pou Bondye - Zanmi mwen, nou tankou vizit\u00e8 ak pasaje nan lemonn. Konsa, mwen mande nou kouri kite move bagay nou ta vle f\u00e8 yo, vye bagay sa yo k ap konbat ak moun nou ye vr\u00e8man an."
                },
                "12": {
                    "verse_nr": "12",
                    "verse": "Mennen t\u00e8t nou byen nan mitan moun ki pa konn Bondye yo. Konsa, menm l\u00e8 yo ta bay manti di n ap f\u00e8 sa ki mal, y ap oblije rekon\u00e8t bon lavi n ap mennen, y a glorifye Bondye l\u00e8 li va vini."
                },
                "13": {
                    "verse_nr": "13",
                    "verse": "Obeyi ch\u00e8f - Soum\u00e8t nou anba tout otorite ki nan lemonn pout\u00e8t Seny\u00e8 a. Obeyi wa a ki pi gwo otorite a."
                },
                "14": {
                    "verse_nr": "14",
                    "verse": "Obeyi ch\u00e8f wa a mete tou pou pini moun k ap f\u00e8 move bagay ak pou rekonpanse moun k ap f\u00e8 bon bagay."
                },
                "15": {
                    "verse_nr": "15",
                    "verse": "L\u00e8 n f\u00e8 byen, nou f\u00e8men bouch moun s\u00f2t yo, pou yo pa ka di move bagay sou nou."
                },
                "16": {
                    "verse_nr": "16",
                    "verse": "Viv tankou moun ki lib, men pa kache d\u00e8y\u00e8 lib\u00e8te a pou f\u00e8 move bagay. Okontr\u00e8, viv tankou s\u00e8vit\u00e8 Bondye."
                },
                "17": {
                    "verse_nr": "17",
                    "verse": "Respekte tout moun. Renmen fr\u00e8 ak s\u00e8 nou nan Kris la. Gen krentif pou Bondye, onore wa a."
                },
                "18": {
                    "verse_nr": "18",
                    "verse": "Swiv egzanp Jezi - Nou menm esklav, mete nou pare pou n s\u00e8vi m\u00e8t nou. F\u00e8 sa av\u00e8k anpil resp\u00e8. Obeyi bon m\u00e8t yo ak sa yo ki gen bon k\u00e8. Se pa yo s\u00e8lman pou n obeyi, obeyi m\u00e8t ki move yo tou."
                },
                "19": {
                    "verse_nr": "19",
                    "verse": "N ap sibi soufrans nou pa merite epi se paske nou vle rete fid\u00e8l pou Bondye. Si se konsa, se yon bon bagay."
                },
                "20": {
                    "verse_nr": "20",
                    "verse": "Si yo pini nou pou move bagay nou f\u00e8, al\u00f2 pa gen rezon pou yo felisite nou. Men si nou soufri ak pasyans pou bon bagay nou f\u00e8, sa ap f\u00e8 Bondye plezi."
                },
                "21": {
                    "verse_nr": "21",
                    "verse": "Se pou bagay sa yo menm Bondye te rele nou, paske Kris la li menm, li te soufri pou nou. Konsa, li ban nou yon egzanp pou nou swiv:"
                },
                "22": {
                    "verse_nr": "22",
                    "verse": "\u201cLi pa janm peche epi li pa janm bay manti.\u201d"
                },
                "23": {
                    "verse_nr": "23",
                    "verse": "Yo te joure l, men li pat reponn. Li te soufri, men li pat f\u00e8 p\u00e8sonn menas. Li te lage koz li nan men Bondye ki jije san patipri."
                },
                "24": {
                    "verse_nr": "24",
                    "verse": "Kris te pote peche nou yo nan k\u00f2 li sou lakwa. Se pout\u00e8t sa nou fin viv pou peche epi nou ka mennen yon vi ki f\u00e8 Bondye plezi."
                },
                "25": {
                    "verse_nr": "25",
                    "verse": "Nou te tankou mouton ki p\u00e8di wout nou. Men kounye a, nou retounen vin jwenn Gad\u00f2 nou an, sila a k ap veye sou lavi nou an."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Fason pou mari yo viv ak madanm yo - Nou menm medam, menm jan an tou, se pou n soum\u00e8t nou devan mari nou. Konsa, si gen nan yo ki refize kw\u00e8 nan paw\u00f2l Seny\u00e8 a, yo va rive kw\u00e8 pout\u00e8t jan n ap viv. Nou p ap menm bezwen pale."
                },
                "2": {
                    "verse_nr": "2",
                    "verse": "Mari nou yo ap s\u00e8lman w\u00e8 kalite bon lavi n ap mennen nan resp\u00e8 pou Bondye."
                },
                "3": {
                    "verse_nr": "3",
                    "verse": "Se pa b\u00e8l kout peny, anpil bijou, rad ch\u00e8 ki dwe f\u00e8 nou b\u00e8l."
                },
                "4": {
                    "verse_nr": "4",
                    "verse": "Men se yon b\u00e8lte anndan nou bezwen. Chache genyen yon karakt\u00e8 ki dou epi poze. Se sa ki gen val\u00e8 nan je Bondye epi ki p ap janm pase."
                },
                "5": {
                    "verse_nr": "5",
                    "verse": "Se konsa medam nan tan lontan ki te kw\u00e8 nan Bondye yo te konn f\u00e8 yo b\u00e8l. Yo te soum\u00e8t devan mari yo."
                },
                "6": {
                    "verse_nr": "6",
                    "verse": "Tankou Sara ki te obeyi Abraram jouk li te rele l: \u201cM\u00e8t mwen.\u201d Nou se pitit fi Sara si nou f\u00e8 sa ki byen san nou pa p\u00e8 anyen."
                },
                "7": {
                    "verse_nr": "7",
                    "verse": "Nou menm tou mari, nan lavi nou ak madanm nou, pran swen madanm nou. Mete sa nan t\u00e8t nou byen, fi pi frajil pase gason. Respekte yo, paske y ap resevwa kado lavi a menm jan av\u00e8k nou. Si nou f\u00e8 sa, pa gen anyen ki ka bloke priy\u00e8 nou yo."
                },
                "8": {
                    "verse_nr": "8",
                    "verse": "Gen soufrans nan mennen yon vi ki dwat - Pou fini, se pou nou gen menm santiman youn pou l\u00f2t. Se pou nou youn renmen l\u00f2t tankou fr\u00e8 ak s\u00e8. Se pou nou gen dous\u00e8, epi se pou nou saj."
                },
                "9": {
                    "verse_nr": "9",
                    "verse": "Pa rann mal pou mal, pa joure moun, menm l\u00e8 yo joure nou. Okontr\u00e8, beni moun sa yo, paske se pou benediksyon Bondye te rele nou."
                },
                "10": {
                    "verse_nr": "10",
                    "verse": "Bib la di: \u201cSi nou vle viv byen, e si nou vle viv lontan sou lat\u00e8, evite pale moun mal, evite bay manti."
                },
                "11": {
                    "verse_nr": "11",
                    "verse": "Kouri pou sa ki mal epi f\u00e8 sa ki byen. Se pou l f\u00e8 tout sa li kapab pou l viv an p\u00e8 ak moun."
                },
                "12": {
                    "verse_nr": "12",
                    "verse": "Paske Seny\u00e8 a gen je li sou moun k ap f\u00e8 sa ki byen, li tou pr\u00e8t pou l tande priy\u00e8 yo. Men li kont tout moun k ap f\u00e8 sa ki mal.\u201d"
                },
                "13": {
                    "verse_nr": "13",
                    "verse": "Si n ap chache f\u00e8 sa ki byen ak tout k\u00e8 nou, ki l\u00e8s moun ki pral f\u00e8 nou mal?"
                },
                "14": {
                    "verse_nr": "14",
                    "verse": "Men menm si nou ta soufri paske nou f\u00e8 sa ki dwat, nou se moun beni. \u201cPa p\u00e8 yo, pa kite yo kraponnen nou.\u201d"
                },
                "15": {
                    "verse_nr": "15",
                    "verse": "Men, se pou nou gen krentif pou Kris nan k\u00e8 nou epi f\u00e8 lwanj pou li k\u00f2m Seny\u00e8 nou. Se pou nou toujou pare pou n reponn nenp\u00f2t moun ki poze kesyon sou esperans nou genyen an."
                },
                "16": {
                    "verse_nr": "16",
                    "verse": "Reponn yo av\u00e8k saj\u00e8s ak resp\u00e8. Kenbe konsyans nou kl\u00e8. Konsa, moun ap w\u00e8 bon lavi n ap mennen tankou disip Kris la. Moun ki pale nou mal pral wont pout\u00e8t sa yo di."
                },
                "17": {
                    "verse_nr": "17",
                    "verse": "Li pi bon pou n soufri nan f\u00e8 sa ki byen pase pou n soufri nan f\u00e8 sa ki mal. Wi, li pi bon paske se sa Bondye vle."
                },
                "18": {
                    "verse_nr": "18",
                    "verse": "Kris li menm te mouri yon fwa pou peche nou yo. Li menm ki te inosan, li mouri pou koupab yo, pou l mennen yo bay Bondye. Moun yo te touye l, men Sentespri Bondye a te resisite l."
                },
                "19": {
                    "verse_nr": "19",
                    "verse": "Se ak puisans Sentespri Bondye a l al pwoklame laviktwa l pami lespri ki nan prizon yo."
                },
                "20": {
                    "verse_nr": "20",
                    "verse": "Sa vle di, sila yo ki te dezobeyi Bondye l\u00e8 l t ap pran pasyans pou yo nan ep\u00f2k Noye t ap bati lach la. E se yon ti gwoup uit moun s\u00e8lman ki te sove nan bato a anba gwo lapli a."
                },
                "21": {
                    "verse_nr": "21",
                    "verse": "Dlo sa a, se tankou yon imaj bat\u00e8m ki sove nou jodi a. Bat\u00e8m se pa pou retire salte sou k\u00f2 nou, se yon angajman nou pran pou n kenbe yon konsyans san repw\u00f2ch devan Bondye. Li sove nou paske Jezikri te leve vivan nan lanm\u00f2."
                },
                "22": {
                    "verse_nr": "22",
                    "verse": "Kounye a li monte nan sy\u00e8l. Li chita adwat Bondye kote l ap domine sou tout anj, sou tout otorite ak sou tout l\u00f2t puisans nan sy\u00e8l la."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Lavi nou transf\u00f2me - Menm jan Kris te soufri pout\u00e8t sa moun te f\u00e8 l, nou menm tou, pare pou n soufri. Paske yon moun ki aksepte soufrans nan lavi sa a fini ak peche."
                },
                "2": {
                    "verse_nr": "2",
                    "verse": "Se sa ki pral f\u00e8, depi kounye a, nan r\u00e8s tan ki rete pou n viv la, pa swiv move dezi l\u00e8z\u00f2m sou lat\u00e8 men viv pou n swiv volonte Bondye pito."
                },
                "3": {
                    "verse_nr": "3",
                    "verse": "Nan tan lontan, nou te gaspiye tw\u00f2p tan nan mennen yon kalite lavi ki sanble ak sa moun ki pa konnen Bondye yo ap viv. Nou te konn viv nan lib\u00e8tinay, nan pote lanvi sou sa l\u00f2t moun genyen, nan bw\u00e8 tafya, nan banb\u00f2ch ak nan s\u00e8vi zid\u00f2l."
                },
                "4": {
                    "verse_nr": "4",
                    "verse": "Kounye a, moun sa yo w\u00e8 sa dw\u00f2l paske nou pa mele av\u00e8k yo nan vye lavi y ap mennen an ak nan bagay sal y ap f\u00e8 yo. Se sa k f\u00e8 y ap pale nou mal."
                },
                "5": {
                    "verse_nr": "5",
                    "verse": "Men y ap gen pou yo rann Bondye kont pou sa yo te f\u00e8. Bondye pare pou l jije moun ki vivan ak moun ki mouri yo."
                },
                "6": {
                    "verse_nr": "6",
                    "verse": "Se sa ki f\u00e8 yo te tande Levanjil anvan yo mouri. Moun te kritike yo l\u00e8 yo t ap viv sou lat\u00e8. Men se te plan Bondye pou yo te tande Levanjil la preche pou yo te ka genyen yon lavi tou n\u00e8f granmesi Lespri Bondye a."
                },
                "7": {
                    "verse_nr": "7",
                    "verse": "Jere don Bondye ban nou yo byen - Tout bagay pr\u00e8t pou fini nan lemonn. Kidonk, f\u00f2k nou gen t\u00e8t nou an plas epi veye pou n pa f\u00e8 okenn neglijans nan lapriy\u00e8."
                },
                "8": {
                    "verse_nr": "8",
                    "verse": "Sa k pi enp\u00f2tan nan tout sa, se pou nou youn renmen l\u00f2t anpil, paske lanmou f\u00e8 nou jwenn padon pou anpil peche."
                },
                "9": {
                    "verse_nr": "9",
                    "verse": "Ouvri kay nou youn bay l\u00f2t san plenyen."
                },
                "10": {
                    "verse_nr": "10",
                    "verse": "Se pou chak moun s\u00e8vi ak don Bondye ba yo pou byenn\u00e8t l\u00f2t moun. Se konsa n ap ka byen jere don Bondye ban nou yo."
                },
                "11": {
                    "verse_nr": "11",
                    "verse": "Moun ki gen don pou l pale se pou l pale paw\u00f2l Bondye yo. Si nou gen don pou n s\u00e8vi, nou ta dwe s\u00e8vi ak f\u00f2s Bondye bay la. Konsa se Bondye k ap resevwa lwanj nan tout bagay grenmesi Jezikri. Tout pouvwa ak tout glwa se pou li pou tout tan gen tan."
                },
                "12": {
                    "verse_nr": "12",
                    "verse": "Nou gen pou n soufri paske nou se disip Kris - Nou gen pou n soufri, paske nou se disip Kris."
                },
                "13": {
                    "verse_nr": "13",
                    "verse": "Okontr\u00e8, f\u00e8 k\u00e8 nou kontan, paske n ap patisipe nan soufrans Kris la. Nou gen pou n kontan n\u00e8t ale l\u00e8 Kris la va par\u00e8t nan glwa li."
                },
                "14": {
                    "verse_nr": "14",
                    "verse": "Si yo joure nou paske n ap mache ak Kris, nou se moun beni. L\u00e8 sa rive, sa montre Lespri Bondye ki chaje ak glwa a av\u00e8k nou."
                },
                "15": {
                    "verse_nr": "15",
                    "verse": "Nou ka soufri se vre, men nou pa dwe ap soufri paske nou touye moun, nou v\u00f2l\u00e8, nou kreye pwobl\u00e8m pou l\u00f2t moun osinon paske nou foure bouch nan bagay ki pa gade nou."
                },
                "16": {
                    "verse_nr": "16",
                    "verse": "Men si n ap soufri paske nou se kretyen, nou pa bezwen wont. Nou ta dwe di Bondye m\u00e8si paske nou pote non kretyen."
                },
                "17": {
                    "verse_nr": "17",
                    "verse": "Li l\u00e8 pou jijman an k\u00f2manse, epi se p\u00e8p Bondye a k ap jije anvan. Si l k\u00f2manse av\u00e8k nou. Nou pa bezwen mande kisa ki pral rive moun ki pa aksepte Levanjil la."
                },
                "18": {
                    "verse_nr": "18",
                    "verse": "\u201cSi l difisil pou yon bon moun sove, imajine kisa ki pral rive moun k ap naje nan peche ak nan mechanste?\u201d"
                },
                "19": {
                    "verse_nr": "19",
                    "verse": "Konsa, moun k ap soufri paske se sa Bondye vle pou yo, yo dwe kontinye f\u00e8 sa ki byen epi lage lavi yo nan men Bondye ki fid\u00e8l epi ki kenbe pwom\u00e8s li f\u00e8."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Pran swen p\u00e8p Bondye a - Kounye a m ap pale ak ansyen ki nan mitan nou yo. M se yon ansyen menm jan ak nou epi m se youn nan moun ki te temwen soufrans Kris la. Mwen menm tou, m ap patisipe nan glwa ki gen pou vini an. Men sa m ap mande nou."
                },
                "2": {
                    "verse_nr": "2",
                    "verse": "Aji tankou gad\u00f2 sou bann mouton Bondye mete sou kont nou yo. Pa veye sou yo pout\u00e8t yo f\u00f2se nou, men veye sou yo paske se sa Bondye vle. Pa f\u00e8 sa nan lide pou nou f\u00e8 k\u00f2b, men f\u00e8 l ak tout k\u00e8 nou."
                },
                "3": {
                    "verse_nr": "3",
                    "verse": "Pa chache domine sou moun sa yo Bondye mete sou kont nou. Men, nou dwe yon bon egzanp pou yo."
                },
                "4": {
                    "verse_nr": "4",
                    "verse": "Konsa, l\u00e8 pi gran gad\u00f2 a va vini, n ap resevwa yon kouw\u00f2n, yon kouw\u00f2n ekstraw\u00f2din\u00e8 ki p ap janm wouye."
                },
                "5": {
                    "verse_nr": "5",
                    "verse": "Jenn jan, m ap pale av\u00e8 nou tou. Nou dwe aksepte otorite ansyen yo. Nou pa dwe gen l\u00f2g\u00e8y nan relasyon nou youn ak l\u00f2t. \u201cBondye kanpe kont moun ki gen l\u00f2g\u00e8y, men moun ki rekon\u00e8t yo piti, li f\u00e8 yo gras.\u201d"
                },
                "6": {
                    "verse_nr": "6",
                    "verse": "Konsa se pou nou soum\u00e8t nou devan Bondye ki gen tout pouvwa a pou li menm li ka leve nou l\u00e8 l\u00e8 a va rive."
                },
                "7": {
                    "verse_nr": "7",
                    "verse": "Lage tout t\u00e8t chaje nou yo ba li, paske l ap pran swen nou."
                },
                "8": {
                    "verse_nr": "8",
                    "verse": "Kontwole t\u00e8t nou epi veye. Dyab la, l\u00e8nmi nou an, ap veye tankou yon lyon ki move k ap chache moun pou l manje."
                },
                "9": {
                    "verse_nr": "9",
                    "verse": "Pa lache bay Dyab la yon may, kenbe f\u00e8m nan lafwa nou. Sonje byen, fr\u00e8 ak s\u00e8 nou yo toupatou nan lemonn sibi menm soufrans sa yo tou."
                },
                "10": {
                    "verse_nr": "10",
                    "verse": "Wi, nou pral soufri pou yon ti tan ank\u00f2. Men apre sa, Bondye ki t\u00e8lman renmen nou pral f\u00e8 n patisipe nan glwa li ki p ap janm fini an pandan nou f\u00e8 yon s\u00e8l ak Kris la. L ap f\u00f2me nou li menm, l ap kenbe nou f\u00e8m, l ap ban nou f\u00f2s epi l ap bati nou sou yon fondasyon ki solid."
                },
                "11": {
                    "verse_nr": "11",
                    "verse": "Tout puisans se nan Bondye sa rete pou tout tan gen tan. Am\u00e8n."
                },
                "12": {
                    "verse_nr": "12",
                    "verse": "Benediksyon - Mwen ekri ti l\u00e8t sa a voye ban nou, se ak konkou Silas m konsidere k\u00f2m yon fr\u00e8 fid\u00e8l. M f\u00e8 sa pou m ankouraje nou epi montre nou vr\u00e8 gras Bondye a. Rete f\u00e8m nan gras sa a."
                },
                "13": {
                    "verse_nr": "13",
                    "verse": "Legliz ki nan peyi Babil\u00f2n nan voye salitasyon li pou nou. Bondye te chwazi l menm jan ak nou. Mak, pitit mwen nan Kris la, voye salye nou tou."
                },
                "14": {
                    "verse_nr": "14",
                    "verse": "Salye nou youn l\u00f2t ak yon b\u00e8l akolad l\u00e8 nou rankontre. Lap\u00e8 Bondye av\u00e8k nou tout ki nan Kris la."
                }
            }
        }
    }
}