{
    "version": "VKF",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mwen menm P\u00f2l ak Timote, s\u00e8vit\u00e8 Jezikri, nou salye nou tout, p\u00e8p ki apa pou Bondye a, ansanm ak tout l\u00f2t lid\u00e8 ak dyak legliz k ap viv nan vil Filip."
                },
                "2": {
                    "verse_nr": "2",
                    "verse": "Se pou Bondye Papa nou ak Jezikri, Seny\u00e8 nou an ban nou benediksyon ak lap\u00e8."
                },
                "3": {
                    "verse_nr": "3",
                    "verse": "P\u00f2l di Bondye m\u00e8si - Mwen di Bondye m nan m\u00e8si chak fwa m sonje nou."
                },
                "4": {
                    "verse_nr": "4",
                    "verse": "Mwen toujou priye pou nou, ak k\u00e8 kontan."
                },
                "5": {
                    "verse_nr": "5",
                    "verse": "Mwen di Bondye m\u00e8si pou jan nou ede m nan preche B\u00f2n Nouv\u00e8l la, depi premye jou a rive jodi a."
                },
                "6": {
                    "verse_nr": "6",
                    "verse": "Mwen s\u00e8ten Bondye ki k\u00f2manse bon travay sa a nan nou an ap kontinye l jouktan li va fini l nan jou Jezi va retounen an."
                },
                "7": {
                    "verse_nr": "7",
                    "verse": "M gen rezon pou m panse de nou tout konsa, paske m pote nou nan k\u00e8 m. Nou tout te ede m nan tout fav\u00e8 Bondye f\u00e8 m, non s\u00e8lman pandan m nan prizon an, men tou, l\u00e8 m te lib epi m t ap defann mesaj Levanjil la nan montre moun chemen verite a."
                },
                "8": {
                    "verse_nr": "8",
                    "verse": "Se s\u00e8l Bondye ki konnen kijan m anvi w\u00e8 nou. Mwen renmen nou tout ak lanmou Jezikris la."
                },
                "9": {
                    "verse_nr": "9",
                    "verse": "Men ki priy\u00e8 mwen f\u00e8 pou nou: Se pou lanmou ki nan k\u00e8 nou an kontinye grandi plis toujou. Se pou nou gen tout kalite konesans ak bon konprann,"
                },
                "10": {
                    "verse_nr": "10",
                    "verse": "pou n ka f\u00e8 diferans ant sa ki enp\u00f2tan ak sa ki pa enp\u00f2tan. Epi se l\u00e8 sa a, n ap san tach epi san repw\u00f2ch nan jou Seny\u00e8 a va retounen an."
                },
                "11": {
                    "verse_nr": "11",
                    "verse": "M ap priye pou lavi nou ranpli ak bon z\u00e8v tou pou sa ka s\u00e8vi yon sous glwa ak lwanj pou Bondye gras a Jezikris."
                },
                "12": {
                    "verse_nr": "12",
                    "verse": "Pwobl\u00e8m P\u00f2l f\u00e8 Levanjil la avanse - Fr\u00e8 m ak s\u00e8 m yo, m ta renmen nou konnen byen sa k rive m yo f\u00e8 Levanjil la avanse."
                },
                "13": {
                    "verse_nr": "13",
                    "verse": "Sa f\u00e8 tout moun isit la, ak s\u00f2lda women k ap pwoteje Seza yo, konnen se pout\u00e8t Jezikris mwen nan prizon."
                },
                "14": {
                    "verse_nr": "14",
                    "verse": "Se konsa tou, anpil fr\u00e8 ak s\u00e8 nan fanmi Bondye a vin pran plis kouray nan Seny\u00e8 a, paske m nan prizon. Yo k\u00f2manse vin gen plis kouray de jou an jou pou yo anonse Levanjil la san krent."
                },
                "15": {
                    "verse_nr": "15",
                    "verse": "Se vre, gen k\u00e8k nan yo ki preche nan non Jezi paske yo jalou epi yo vle f\u00e8 polemik. Men gen l\u00f2t tou ki f\u00e8 l paske yo renmen f\u00e8 sa."
                },
                "16": {
                    "verse_nr": "16",
                    "verse": "Moun ki aji konsa, se renmen yo renmen m, yo konnen se Bondye ki mete m kote m ye a pou m defann Levanjil la."
                },
                "17": {
                    "verse_nr": "17",
                    "verse": "Men l\u00f2t yo anonse Levanjil Kris la ak yon lespri egoyis, yo pa sens\u00e8, epi yo panse yo ka ban m pwobl\u00e8m pandan m nan prizon an."
                },
                "18": {
                    "verse_nr": "18",
                    "verse": "Men sa sa f\u00e8? Kit yo sens\u00e8 kit yo pa sens\u00e8, sa ki pi enp\u00f2tan an se pale y ap pale moun de Jezi. Sa f\u00e8 k\u00e8 m kontan. Epi sa ap kontinye f\u00e8 k\u00e8 m kontan."
                },
                "19": {
                    "verse_nr": "19",
                    "verse": "Mwen konnen m ap rive jwenn liberasyon m nan prizon an gras ak konkou lapriy\u00e8 nou ak sip\u00f2 Lespri Jezikri va ban mwen."
                },
                "20": {
                    "verse_nr": "20",
                    "verse": "Se sa m ta renmen w\u00e8. Epi se sa m ap tann ak pasyans. Mwen p ap janm regr\u00e8t, okontr\u00e8, mwen gen yon gwo espwa. Kit mwen rete vivan, kit mwen ta mouri, se pou Bondye s\u00e8vi ak lavi m pou l f\u00e8 lwanj pou Jezikris pi plis toujou."
                },
                "21": {
                    "verse_nr": "21",
                    "verse": "Paske pou mwen, si m ap viv se pou Kris m ap viv; epi lanm\u00f2 se yon benefis pou mwen."
                },
                "22": {
                    "verse_nr": "22",
                    "verse": "Si mwen kontinye viv nan k\u00f2 sa a, m ap kontinye travay mwen. Konsa mwen pa konnen kisa m ta chwazi: lavi oubyen lanm\u00f2?"
                },
                "23": {
                    "verse_nr": "23",
                    "verse": "Se yon chwa ki difisil. Men gen de l\u00e8, mwen ta vle mouri pou m ka al jwenn Kris, sa t ap pi bon n\u00e8t."
                },
                "24": {
                    "verse_nr": "24",
                    "verse": "Men, gen de l\u00e8 mwen santi l pi bon pou m rete vivan nan k\u00f2 sa a, pout\u00e8t nou menm."
                },
                "25": {
                    "verse_nr": "25",
                    "verse": "Pout\u00e8t sa, mwen s\u00e8ten m ap rete av\u00e8k nou pou m ede nou grandi ak lajwa nan lafwa nou."
                },
                "26": {
                    "verse_nr": "26",
                    "verse": "Konsa, l\u00e8 m retounen jwenn nou ank\u00f2, n ap gen plis rezon pou n fy\u00e8 pout\u00e8t sa Jezikri f\u00e8 pou mwen."
                },
                "27": {
                    "verse_nr": "27",
                    "verse": "Men, k\u00e8lkeswa sitiyasyon an, se pou n viv yon fason ki konf\u00f2m ak Levanjil Jezikri a. Konsa, kit mwen retounen w\u00e8 nou, kit mwen pa vini, mwen ta renmen tande bon temwanyaj sou nou, epi m ap konnen n ap mennen yon konba ansanm pou lafwa nou jwenn nan Levanjil la."
                },
                "28": {
                    "verse_nr": "28",
                    "verse": "Nou p ap p\u00e8 sa yo ki kont nou. Kouray nou s\u00e8vi k\u00f2m pr\u00e8v. Moun ki kont nou yo se moun p\u00e8di yo ye, men nou menm, nou se moun sove. Se Bondye menm k ap f\u00e8 sa."
                },
                "29": {
                    "verse_nr": "29",
                    "verse": "Se yon benediksyon Bondye ban nou, non s\u00e8lman pou nou s\u00e8vi Kris la, men pou nou soufri pou li tou."
                },
                "30": {
                    "verse_nr": "30",
                    "verse": "Konsa, nou nan menm batay av\u00e8 m, batay nou te w\u00e8 m ap mennen anvan sa a, se menm batay sa a nou tande mwen toujou ap mennen jouk kounye a."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Viv nan inite epi pran swen youn l\u00f2t - Si nou vle ankouraje m nan Kris la, si nou vle f\u00e8 m santi m byen, si nou vle f\u00e8 yon s\u00e8l ak mwen nan menm Espri a, si nou vle montre afeksyon ak konpasyon youn pou l\u00f2t,"
                },
                "2": {
                    "verse_nr": "2",
                    "verse": "n ap f\u00e8 m santi m kontan anpil si nou gen menm objektif, menm lanmou, si n ap viv nan amoni youn ak l\u00f2t, si nou youn ini ak l\u00f2t toutbon vre."
                },
                "3": {
                    "verse_nr": "3",
                    "verse": "Pa f\u00e8 anyen ak l\u00f2g\u00e8y nan f\u00e8 t\u00e8t nou pase pou pi bon pase l\u00f2t moun. Men se pou imilite nou f\u00e8 n konsidere l\u00f2t moun pi enp\u00f2tan pase nou."
                },
                "4": {
                    "verse_nr": "4",
                    "verse": "Okenn moun pa ta dwe gade enter\u00e8 pa l s\u00e8lman, men nou ta dwe panse ak enter\u00e8 l\u00f2t moun tou."
                },
                "5": {
                    "verse_nr": "5",
                    "verse": "Imite Kris pou n pa egoyis - Men sa nou ta dwe genyen k\u00f2m objektif: Se pou nou sanble ak Kris nan jan n ap panse."
                },
                "6": {
                    "verse_nr": "6",
                    "verse": "Li menm ak Bondye yo egalego, poutan, li pa t panse gade egalite li ak Bondye a k\u00f2m yon avantaj pou l ta chache kenbe ak tout f\u00f2s li."
                },
                "7": {
                    "verse_nr": "7",
                    "verse": "Okontr\u00e8, li chwazi mete egalite sa a sou kote, san moun pa f\u00f2se l, li f\u00e8 t\u00e8t li tounen yon s\u00e8vit\u00e8, li vin tankou tout moun. L\u00e8 l fin f\u00e8 t\u00e8t li tounen yon moun menm jan ak tout moun."
                },
                "8": {
                    "verse_nr": "8",
                    "verse": "Li chwazi soum\u00e8t li anba otorite Bondye, li obeyi Bondye jouk nan lanm\u00f2 li. Se pa nenp\u00f2t kalite lanm\u00f2, men se te lanm\u00f2 sou yon kwa."
                },
                "9": {
                    "verse_nr": "9",
                    "verse": "Se sa ki f\u00e8, Bondye leve l mete nan plas ki pi wo a epi li ba li non ki pi gran pase tout l\u00f2t non."
                },
                "10": {
                    "verse_nr": "10",
                    "verse": "Se pout\u00e8t sa, yon jou, tout moun va mete ajenou devan l l\u00e8 yo va tande tit Jezi genyen nan sy\u00e8l la, sou t\u00e8 a ak anba t\u00e8 a."
                },
                "11": {
                    "verse_nr": "11",
                    "verse": "Yo tout va konfese: \u201cJezi se Seny\u00e8 a,\u201d sa va f\u00e8 Bondye Papa a jwenn anpil glwa."
                },
                "12": {
                    "verse_nr": "12",
                    "verse": "Se pou nou jan Bondye vle nou ye a - Zanmi m yo, nou toujou obeyi m nan sa m di nou l\u00e8 mwen av\u00e8k nou. Kounye a mwen pa la, li pi enp\u00f2tan ank\u00f2 pou nou f\u00e8 sa m mande nou f\u00e8. Kontinye viv yon fason ki montre nou se moun sove vre. F\u00e8 sa ak anpil resp\u00e8 ak krentif pou Bondye."
                },
                "13": {
                    "verse_nr": "13",
                    "verse": "Paske se Bondye ki travay nan nou pou f\u00e8 nou gen volonte epi se li menm ki f\u00e8 sa li vle nou f\u00e8 nan nou."
                },
                "14": {
                    "verse_nr": "14",
                    "verse": "F\u00e8 tou sa nou gen pou nou f\u00e8 san nou pa ni plenyen ni babye."
                },
                "15": {
                    "verse_nr": "15",
                    "verse": "F\u00e8 sa pou nou ka pw\u00f2p, pou nou ka san repw\u00f2ch, pou nou ka sanble pitit Bondye p\u00e8sonn pa ka akize pou di yo f\u00e8 sa ki mal pandan y ap viv nan mitan yon jenerasyon moun ki k\u00f2wonpi epi ki p\u00e8v\u00e8ti. Se pou nou klere nan mitan yo tankou limy\u00e8 nan f\u00e8nwa."
                },
                "16": {
                    "verse_nr": "16",
                    "verse": "Ba yo tout ans\u00e8yman ki bay lavi, pou m ka fy\u00e8 de nou, l\u00e8 Jezi va retounen. M va w\u00e8 m pa t travay an ven."
                },
                "17": {
                    "verse_nr": "17",
                    "verse": "Menmsi m ta dwe bay lavi m sou yon lot\u00e8l, menmsi m ta dwe ofri sakrifis s\u00e8vis lafwa mwen mande bay Bondye, m ap kontan, kontan ak nou tout."
                },
                "18": {
                    "verse_nr": "18",
                    "verse": "Konsa tou, nou ta dwe kontan epi pataje lajwa nou av\u00e8 m."
                },
                "19": {
                    "verse_nr": "19",
                    "verse": "Enf\u00f2masyon sou Timote ak Epafwodit - Mwen espere ak benediksyon Jezi Seny\u00e8 a, m va voye Timote ban nou tousuit pou m ka jwenn ankourajman, l\u00e8 m pran nouv\u00e8l nou."
                },
                "20": {
                    "verse_nr": "20",
                    "verse": "Se li m ta vle voye, paske m pa gen okenn l\u00f2t moun ank\u00f2 ki santi yo jan mwen santi m nan, epi ki f\u00e8 sousi pou nou konsa."
                },
                "21": {
                    "verse_nr": "21",
                    "verse": "Paske tout l\u00f2t moun yo ap f\u00e8 sousi pou pw\u00f2p t\u00e8t yo, se pa enter\u00e8 Kris y ap chache."
                },
                "22": {
                    "verse_nr": "22",
                    "verse": "Nou konnen ki moun Timote ye byen. Li te f\u00e8 minist\u00e8 preche Levanjil av\u00e8 m tankou yon pitit ta f\u00e8 ak papa l."
                },
                "23": {
                    "verse_nr": "23",
                    "verse": "Konsa, mwen espere voye l ban nou tousuit l\u00e8 m fin konnen kisa k pral rive m."
                },
                "24": {
                    "verse_nr": "24",
                    "verse": "Mwen menm tou, m kw\u00e8, ak sekou Seny\u00e8 a, mwen p ap pran tan pou m rive al w\u00e8 nou."
                },
                "25": {
                    "verse_nr": "25",
                    "verse": "Pou kounye a, mwen panse m dwe voye Epafwodit ban nou. Li se fr\u00e8 mwen, li se konpanyon mwen, yon s\u00f2lda menm jan ak mwen epi tou se li nou te delege pou ban m asistans nou l\u00e8 mwen te nan bezwen."
                },
                "26": {
                    "verse_nr": "26",
                    "verse": "Mwen deside f\u00e8 sa paske li te anvi w\u00e8 nou tout. Sa te f\u00e8 l tris anpil, l\u00e8 l te aprann nou te konnen l malad."
                },
                "27": {
                    "verse_nr": "27",
                    "verse": "Se vre li te malad, li te menm pr\u00e8ske mouri. Men Bondye gen mizerik\u00f2d pou li. Se pa pou li s\u00e8lman, men pou mwen tou, konsa pou m pa ta gen lapenn sou lapenn."
                },
                "28": {
                    "verse_nr": "28",
                    "verse": "Konsa, m ap voye l tounen ban nou ak anpr\u00e8sman. L\u00e8 nou w\u00e8 l, k\u00e8 nou va kontan. Epi mwen p ap bay k\u00f2 m traka ank\u00f2."
                },
                "29": {
                    "verse_nr": "29",
                    "verse": "Resevwa l byen nan Seny\u00e8 a ak anpil jwa. Se moun tankou Epafwodit nou bezwen onore."
                },
                "30": {
                    "verse_nr": "30",
                    "verse": "Paske li manke mouri pout\u00e8t travay Kris la, epi li riske lavi l pou l ka ranplase nou nan rann mwen s\u00e8vis."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kris pi emp\u00f2tan pase tout bagay - Kounye a, fr\u00e8 m ak s\u00e8 m yo, se pou n f\u00e8 k\u00e8 n kontan nan Seny\u00e8 a. Se pa yon pwobl\u00e8m pou mwen pou m ta kontinye ekri nou menm bagay yo. Li bon pou nou."
                },
                "2": {
                    "verse_nr": "2",
                    "verse": "Veye k\u00f2 nou ak chyen yo! Veye k\u00f2 nou ak moun k ap f\u00e8 move bagay. Veye k\u00f2 nou ak moun ki ta vle sikonsi tout moun."
                },
                "3": {
                    "verse_nr": "3",
                    "verse": "Paske l\u00e8 nou byen gade epi l\u00e8 nou byen reflechi, nan yon sans espirity\u00e8l se nou menm ki sikonsi, nou menm k ap adore Bondye selon Sentespri a. Nou pa mete konfyans nou ni nan t\u00e8t nou ni nan sa nou f\u00e8, men nou ka santi n fy\u00e8 d\u00e8ske se nan Jezikri nou mete konfyans nou."
                },
                "4": {
                    "verse_nr": "4",
                    "verse": "Poutan, m ta gen anpil rezon pou m ta mete konfyans mwen nan t\u00e8t mwen. Si yon moun kw\u00e8 li gen rezon pou l kw\u00e8 nan t\u00e8t li, enben mwen gen plis rezon pase l toujou."
                },
                "5": {
                    "verse_nr": "5",
                    "verse": "Se sou 8 jou, apre m fin f\u00e8t, mwen te sikonsi. Mwen soti nan ras Izray\u00e8l. Mwen soti nan tribi Benjamen. Mwen se yon bon Jwif, ata paran m se Jwif. Kanta pou Lalwa menm, mwen se yon Farizyen."
                },
                "6": {
                    "verse_nr": "6",
                    "verse": "Kanta z\u00e8l pou relijyon Jwif la, mwen se moun ki te konn p\u00e8sekite legliz Kris la. Kanta pou sa Lalwa di ki dwat, pa gen moun ki ka jwenn fot nan mwen."
                },
                "7": {
                    "verse_nr": "7",
                    "verse": "Poutan sa ki te yon avantaj pou mwen lontan, jodi a mwen konsidere yo tankou bagay ki san val\u00e8 pout\u00e8t Kris."
                },
                "8": {
                    "verse_nr": "8",
                    "verse": "Anplis pa gen anyen ki gen val\u00e8 pou mwen l\u00e8 m pran konpare yo ak enp\u00f2tans relasyon mwen genyen ak Jezi Seny\u00e8 a. Mwen mete tout bagay sou kote epi mwen konsidere yo tankou fatra pou m ka genyen Kris."
                },
                "9": {
                    "verse_nr": "9",
                    "verse": "Mwen vle pou Kris n\u00e8t. Se Kris ki f\u00e8 mwen dwat devan Bondye, men sa pa soti nan obeyisans ak sa lalwa mande, men nan fidelite Kris. Mwen vin yon moun ki dwat devan Bondye pa mwayen lafwa mwen nan Kris la."
                },
                "10": {
                    "verse_nr": "10",
                    "verse": "Tou sa mwen vle, se konnen Kris la epi rive f\u00e8 esperyans kalite pouvwa ki f\u00e8 l resisite a. Mwen ta vle patisipe nan soufrans li epi rive sanble ak li menm nan lanm\u00f2 li."
                },
                "11": {
                    "verse_nr": "11",
                    "verse": "Al\u00f2, m gen espwa m va resisite tou, menm jan li menm li te resisite."
                },
                "12": {
                    "verse_nr": "12",
                    "verse": "F\u00e8 jef\u00f2 pou nou atenn objektif la - Se pa paske mwen vle di mwen gentan rive nan yon pwen kote mwen bon n\u00e8t. Mwen toujou ap travay pou m ka rive. Se sa Kris la vle m f\u00e8."
                },
                "13": {
                    "verse_nr": "13",
                    "verse": "Fr\u00e8 m ak s\u00e8 m yo, m pa konsidere mwen gentan rive deja. Men gen yon bagay mwen f\u00e8: Mwen bliye sa ki d\u00e8y\u00e8 m epi m ap vanse pou m atenn objektif la."
                },
                "14": {
                    "verse_nr": "14",
                    "verse": "Mwen kontinye ap kouri pou m ka rive resevwa rekonpans Bondye pwom\u00e8t nan Kris la, anwo nan sy\u00e8l la."
                },
                "15": {
                    "verse_nr": "15",
                    "verse": "Se pou nou tout ki vin byen devlope nan Kris la panse konsa. Si nou pa w\u00e8 l konsa, Bondye va f\u00e8 sa kl\u00e8 pou nou."
                },
                "16": {
                    "verse_nr": "16",
                    "verse": "S\u00e8lman, an nou kontinye ale ansanm sou menm chemen sa a."
                },
                "17": {
                    "verse_nr": "17",
                    "verse": "Fr\u00e8 m ak s\u00e8 m yo, mete t\u00e8t nou ansanm ak l\u00f2t yo pou n swiv egzanp mwen. Menm jan an tou, gade byen sou moun k ap viv selon mod\u00e8l ki nan nou menm nan."
                },
                "18": {
                    "verse_nr": "18",
                    "verse": "Paske, jan mwen te di sa plizy\u00e8 fwa deja, epi kounye a se ak dlo nan je m m ap di l ank\u00f2. Gen anpil moun k ap viv tankou l\u00e8nmi kwa Kris la."
                },
                "19": {
                    "verse_nr": "19",
                    "verse": "Yo gen pou yo fini mal. Pou yo menm, se vant yo ki bondye yo. Sa ki pi r\u00e8d, wont yo se fy\u00e8te yo. Y ap panse ak bagay lat\u00e8."
                },
                "20": {
                    "verse_nr": "20",
                    "verse": "Men nou menm, se moun sy\u00e8l la nou ye. Se la Jezikri Seny\u00e8 a, Sov\u00e8 n ap tann nan ap soti."
                },
                "21": {
                    "verse_nr": "21",
                    "verse": "Li gen pou li chanje vye k\u00f2 febl\u00e8s nou yo, pou li f\u00e8 yo vin menm jan ak k\u00f2 glorifye li genyen an. Kris va f\u00e8 sa ak pouvwa li genyen pou l gouv\u00e8ne tout bagay."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "K\u00e8k bagay nou dwe f\u00e8 - Fr\u00e8 m ak s\u00e8 byeneme m yo, mwen anvi w\u00e8 nou anpil. Nou f\u00e8 k\u00e8 mwen kontan epi mwen fy\u00e8 de nou. Pout\u00e8t sa, byeneme, kontinye rete fid\u00e8l epi rete atache ak Seny\u00e8 a."
                },
                "2": {
                    "verse_nr": "2",
                    "verse": "Evodi, ou menm ak Sentich, m ap egz\u00f2te nou pou nou chache gen t\u00e8t ansanm nan Seny\u00e8 a."
                },
                "3": {
                    "verse_nr": "3",
                    "verse": "Ou menm ki se yon konpanyon fid\u00e8l pou mwen: M ap mande w pou w ede medam sa yo. Se pa ti travay yo te travay ansanm ak mwen nan anonse Levanjil la, ansanm ak Kl\u00e8man epi l\u00f2t moun yo tou. Non yo tout ekri nan Liv lavi a."
                },
                "4": {
                    "verse_nr": "4",
                    "verse": "Toujou kontan nan Seny\u00e8 a! M ap repete sa, f\u00e8 k\u00e8 nou kontan!"
                },
                "5": {
                    "verse_nr": "5",
                    "verse": "Se pou tout moun w\u00e8 kijan nou se bon moun. Seny\u00e8 a pa lwen retounen."
                },
                "6": {
                    "verse_nr": "6",
                    "verse": "Pa bay t\u00e8t nou pwobl\u00e8m pou anyen. Men nan chak sikonstans, f\u00e8 Bondye konnen sa nou bezwen nan lapriy\u00e8 pandan n ap di l m\u00e8si."
                },
                "7": {
                    "verse_nr": "7",
                    "verse": "L\u00e8 sa a, lap\u00e8 Bondye ki depase tout sa yon moun kapab konprann va kenbe k\u00e8 nou ak panse nou nan Jezikris."
                },
                "8": {
                    "verse_nr": "8",
                    "verse": "Pou fini, fr\u00e8 m ak s\u00e8 m yo, bagay ki pou nan lespri nou se bagay ki bon, ki vr\u00e8, ki jis, ki sen, ki b\u00e8l, bagay moun respekte, ki pw\u00f2p epi bagay moun ka f\u00e8 lwanj pou yo."
                },
                "9": {
                    "verse_nr": "9",
                    "verse": "Mete sa nou aprann an pratik, pratike sa nou te resevwa nan menm; sa nou tande ak sa nou w\u00e8 nan lavi m. Epi Bondye ki sous lap\u00e8 a va av\u00e8k nou."
                },
                "10": {
                    "verse_nr": "10",
                    "verse": "P\u00f2l ap di kretyen Filip yo m\u00e8si - Mwen senti m kontan anpil nan Seny\u00e8 a, paske nou te montre kijan nou renmen m yon l\u00f2t fwa ank\u00f2. Nou te toujou renmen m, men nou pa t gen mwayen pou nou montre sa."
                },
                "11": {
                    "verse_nr": "11",
                    "verse": "Se pa paske m nan bezwen ki f\u00e8 m ap di sa. Mwen aprann satisf\u00e8 m ak sa m genyen epi ak sa ki rive m."
                },
                "12": {
                    "verse_nr": "12",
                    "verse": "Mwen konn viv nan nesesite, mwen konn viv nan labondans. Mwen aprann sekr\u00e8 kijan pou m viv nan k\u00e8lkeswa sitiyasyon an, nan vant plen oubyen nan grangou, nan labondans oubyen nan zaf\u00e8 pa bon."
                },
                "13": {
                    "verse_nr": "13",
                    "verse": "Mwen kapab f\u00e8 fas ak nenp\u00f2t ki sitiyasyon pout\u00e8t Kris k ap ban mwen f\u00f2s."
                },
                "14": {
                    "verse_nr": "14",
                    "verse": "Men, se yon bon bagay nou f\u00e8, l\u00e8 nou ede m konsa nan soufrans mwen yo."
                },
                "15": {
                    "verse_nr": "15",
                    "verse": "Nou menm Filipyen, nou konnen sa k te rive, l\u00e8 m te fenk k\u00f2manse preche Levanjil. L\u00e8 m te kite rejyon Masedw\u00e0n nan, pa gen yon legliz ki te ede m, se nou menm s\u00e8lman ki te f\u00e8 sa."
                },
                "16": {
                    "verse_nr": "16",
                    "verse": "Plizy\u00e8 fwa nou voye anpil bagay pou ede mwen, l\u00e8 m te lavil Tesalonik."
                },
                "17": {
                    "verse_nr": "17",
                    "verse": "Se pa kado ak lajan m ap chache non. Okontr\u00e8, m ap chache w\u00e8 si nou menm, lafwa nou ta f\u00e8 pi plis benefisye toujou devan Bondye."
                },
                "18": {
                    "verse_nr": "18",
                    "verse": "Mwen resevwa tout bagay, mwen pa manke anyen, epi menm pi plis pase sa m te bezwen. Epafwodit te ban mwen pwovizyon nou te voye yo. Yo te byen vini, tankou yon bon kalite ofrann ki f\u00e8 Bondye plezi."
                },
                "19": {
                    "verse_nr": "19",
                    "verse": "Se pou Bondye m nan ban nou tou sa nou gen bezwen ki soti nan rich\u00e8s laglwa li nan Jezikris."
                },
                "20": {
                    "verse_nr": "20",
                    "verse": "N ap f\u00e8 louwanj pou Bondye Papa a pou tout tan gen tan. Am\u00e8n!"
                },
                "21": {
                    "verse_nr": "21",
                    "verse": "Salye tout p\u00e8p Bondye a nan Jezikris. Fr\u00e8 ki av\u00e8 m yo salye nou tou."
                },
                "22": {
                    "verse_nr": "22",
                    "verse": "Tout p\u00e8p Bondye isit la voye salitasyon pou nou, sitou sa yo k ap travay pou anper\u00e8 Seza."
                },
                "23": {
                    "verse_nr": "23",
                    "verse": "Se pou gras Seny\u00e8 Jezikris ranpli lespri nou chak."
                }
            }
        }
    }
}