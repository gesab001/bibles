{
    "version": "VKF",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Se mwen menm, Jak, s\u00e8vit\u00e8 Bondye ak Seny\u00e8 Jezikris, ki voye salye nou. Mwen voye l\u00e8t sa a pou tout p\u00e8p Bondye a ki gaye toupatou sou lat\u00e8."
                },
                "2": {
                    "verse_nr": "2",
                    "verse": "Lafwa ak saj\u00e8s - Fr\u00e8 m ak s\u00e8 m yo, l\u00e8 nou rankontre tout kalite pwobl\u00e8m nan lavi a, se pou n gade t\u00e8t nou k\u00f2m moun ki byenere."
                },
                "3": {
                    "verse_nr": "3",
                    "verse": "Paske, nou konnen sa, l\u00e8 lafwa w rankontre epr\u00e8v, ou aprann gen pasyans nan soufrans yo."
                },
                "4": {
                    "verse_nr": "4",
                    "verse": "L\u00f2ske pasyans lan f\u00e8 travay li nan ou, l ap pote bon rezilta. Ou ap vin yon moun ki gen matirite epi byen f\u00f2me. Ou ap vin egzateman jan Bondye vle w ye, san manke anyen."
                },
                "5": {
                    "verse_nr": "5",
                    "verse": "Si yon moun pami nou ta renmen genyen saj\u00e8s, li dwe mande Bondye l, epi Bondye ap bali l. L\u00e8 Bondye bay, li bay an kantite, san l pa f\u00e8 moun nan repw\u00f2ch."
                },
                "6": {
                    "verse_nr": "6",
                    "verse": "Men l\u00e8 w mande Bondye, ou dwe f\u00e8 l konfyans, san w pa gen dout sou li. Nenp\u00f2t moun k ap doute, li sanble ak gwo lanm lanm\u00e8 yon van ap leve voye anl\u00e8."
                },
                "7": {
                    "verse_nr": "7",
                    "verse": "Yon moun konsa pa bezwen kw\u00e8 l ap jwenn k\u00e8k bagay nan men Seny\u00e8 a, se yon moun ki pa konnen sa l vle, k ap woule de b\u00f2."
                },
                "8": {
                    "verse_nr": "8",
                    "verse": "Yon moun konsa pa bezwen kw\u00e8 l ap jwenn k\u00e8k bagay nan men Seny\u00e8 a, se yon moun ki pa konnen sa l vle, k ap woule de b\u00f2."
                },
                "9": {
                    "verse_nr": "9",
                    "verse": "Vr\u00e8 rich\u00e8s - Yon fr\u00e8 ou yon s\u00e8 ki pa rich, li ta dwe santi l fy\u00e8 konsa, paske Bondye ba l yon plas ki enp\u00f2tan."
                },
                "10": {
                    "verse_nr": "10",
                    "verse": "Yon fr\u00e8 ou yon s\u00e8 ki rich, li dwe santi l fy\u00e8, l\u00e8 sitiyasyon lavi a imilye l. Rich\u00e8s yo p ap f\u00e8 yo viv pou tout tan, y ap dispar\u00e8t menm jan ak fl\u00e8 pye bwa nan raje."
                },
                "11": {
                    "verse_nr": "11",
                    "verse": "Sol\u00e8y leve ak gwo chal\u00e8, li seche plant lan, fl\u00e8 a tonbe epi li p\u00e8di tout b\u00e8lte l. Se menm jan an tou, gen yon jou, moun rich la ap pase ak tout aktivite l yo."
                },
                "12": {
                    "verse_nr": "12",
                    "verse": "Tantasyon pa soti nan Bondye - Moun ki reziste anba gwo tantasyon lavi a, se moun ki byenere! L\u00e8 yo fin bay pr\u00e8v lafwa yo konsa, Bondye ap rekonpanse yo ak kouw\u00f2n lavi a. Se pwom\u00e8s sa a Bondye f\u00e8 tout moun ki renmen l yo."
                },
                "13": {
                    "verse_nr": "13",
                    "verse": "L\u00e8 yon moun anvi f\u00e8 yon bagay ki mal, li pa dwe di se Bondye k ap pouse l f\u00e8 sa ki mal. Bondye pa kapab anvi f\u00e8 sa ki mal epi li p ap tante p\u00e8s\u00f2n pou f\u00e8 l f\u00e8 sa ki mal."
                },
                "14": {
                    "verse_nr": "14",
                    "verse": "Yon moun tante f\u00e8 sa ki mal, l\u00e8 l kite pw\u00f2p dezi l ki pa bon epi k ap mennen l epi trennen l."
                },
                "15": {
                    "verse_nr": "15",
                    "verse": "Se move dezi sa a ki pran nesans nan moun nan epi f\u00e8 l kom\u00e8t peche a. Peche a menm grandi epi li mennen nan lanm\u00f2."
                },
                "16": {
                    "verse_nr": "16",
                    "verse": "Fr\u00e8 ak s\u00e8 byeneme m yo, an n pa twonpe t\u00e8t nou."
                },
                "17": {
                    "verse_nr": "17",
                    "verse": "Tout bagay ki san fot, se nan Bondye l soti. Tout bon kado, se an wo nan sy\u00e8l yo soti. Se Bondye ki bay yo. Se li ki kreye sol\u00e8y la ak zetwal yo. Bondye pa konn chanje menm jan ak lonbraj limy\u00e8 f\u00e8 chanje, li pa menm konn varye nan pozisyon l."
                },
                "18": {
                    "verse_nr": "18",
                    "verse": "Bondye te deside ban nou lavi pa mwayen mesaj verite a. Li te vle pou nou pi enp\u00f2tan pou li pase tout sa li te kreye yo."
                },
                "19": {
                    "verse_nr": "19",
                    "verse": "Tande epi obeyi - Tande sa, fr\u00e8 ak s\u00e8 byeneme m yo: Se pou chak moun toujou pr\u00e8t pou l koute, san l pa kouri pale, san l pa kouri f\u00e8 k\u00f2l\u00e8."
                },
                "20": {
                    "verse_nr": "20",
                    "verse": "Kout k\u00f2l\u00e8 yon nonm f\u00e8 pa ka ede Bondye f\u00e8 jistis li."
                },
                "21": {
                    "verse_nr": "21",
                    "verse": "Pout\u00e8t sa, voye jete tout sa ki pa bon, tout kalite move bagay w ap f\u00e8 nan lavi w yo. Imilye w devan ans\u00e8yman Bondye ki te plante nan k\u00e8 w la. Paske ans\u00e8yman sa a gen pouvwa pou l sove w."
                },
                "22": {
                    "verse_nr": "22",
                    "verse": "Mete paw\u00f2l Bondye yo an pratik. Pa s\u00e8lman koute yo. Sinon, se twonpe w ap twonpe t\u00e8t ou."
                },
                "23": {
                    "verse_nr": "23",
                    "verse": "L\u00e8 yon moun koute ans\u00e8yman paw\u00f2l Bondye yo, san l pa mete yo an pratik, se menm jan ak yon moun ki gade figi li nan yon glas epi ki w\u00e8 kijan figi l ye."
                },
                "24": {
                    "verse_nr": "24",
                    "verse": "L\u00e8 l fini, li pati epi li bliye kijan figi l te ye."
                },
                "25": {
                    "verse_nr": "25",
                    "verse": "Men, l\u00e8 w plonje je w nan paw\u00f2l Bondye a ki libere moun, l\u00e8 w f\u00e8 atansyon ak sa l di, ou f\u00e8 sa l mande w, se pa s\u00e8lman koute epi pou bliye, ou ap jwenn benediksyon Bondye nan tout sa w ap f\u00e8."
                },
                "26": {
                    "verse_nr": "26",
                    "verse": "Pi bon fason pou adore Bondye - Ou kapab santi w ap s\u00e8vi Bondye byen. Men si w pa gen kontw\u00f2l lang ou, w ap twonpe t\u00e8t ou. Adorasyon w lan san val\u00e8."
                },
                "27": {
                    "verse_nr": "27",
                    "verse": "Adorasyon Bondye vle a, men li: Pran swen \u00f2felen yo ak v\u00e8v yo ki nan bezwen epi kenbe t\u00e8t ou pou w pa tonbe anba enfliyans mond lan. Se bon jan adorasyon konsa Bondye aksepte."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Renmen tout moun - Fr\u00e8 m ak s\u00e8 m yo, si nou kw\u00e8 nan Jezikris, Seny\u00e8 nou an, nou pa dwe aji av\u00e8k patipri nan mitan moun yo."
                },
                "2": {
                    "verse_nr": "2",
                    "verse": "An n sipoze yon moun ta rive nan reyinyon nou yo. Moun sa a antre ak b\u00e8l bag an \u00f2 ansanm ak rad ki koute ch\u00e8 anpil. Menm l\u00e8 sa a tou, yon p\u00f2v antre nan reyinyon an, li tou mal abiye."
                },
                "3": {
                    "verse_nr": "3",
                    "verse": "Ou akeyi av\u00e8k anpil resp\u00e8 moun ki pote b\u00e8l rad la, ou di l konsa: \u201cChita isit, nan plas don\u00e8 sa a!\u201d Epi ou di p\u00f2v la konsa: \u201cKanpe b\u00f2 laba a!\u201d Oubyen \u201cChita at\u00e8 a, b\u00f2 pye nou la a!\u201d"
                },
                "4": {
                    "verse_nr": "4",
                    "verse": "L\u00e8 w aji konsa, \u00e8ske w pa f\u00e8 patipri? \u00c8ske w pa f\u00e8 yon jijman av\u00e8k yon k\u00e8 mechan?"
                },
                "5": {
                    "verse_nr": "5",
                    "verse": "Koute m, fr\u00e8 m ak s\u00e8 byenneme m yo! \u00c8ske Bondye pa chwazi moun p\u00f2v yo nan mond lan pou l f\u00e8 yo rich nan lafwa epi pou yo resevwa way\u00f2m li pwom\u00e8t moun ki renmen l yo?"
                },
                "6": {
                    "verse_nr": "6",
                    "verse": "Men ou menm, ou meprize p\u00f2v yo! Poutan, ki moun k ap kraze w? Ki moun k ap trennen w devan tribinal yo? Se moun rich yo, pa vre?"
                },
                "7": {
                    "verse_nr": "7",
                    "verse": "\u00c8ske se pa yo k ap ensilte bon non Seny\u00e8 nou an?"
                },
                "8": {
                    "verse_nr": "8",
                    "verse": "Bib la di: \u201cRenmen pwochen w menm jan ou renmen pw\u00f2p t\u00e8t ou.\u201d Sa a, se lalwa k ap gouv\u00e8ne tout l\u00f2t lwa yo. Si ou f\u00e8 sa, ou aji byen."
                },
                "9": {
                    "verse_nr": "9",
                    "verse": "Men, si ou aji ak patipri, ou peche. Lalwa Bondye a kondane w, paske w dezobeyi l."
                },
                "10": {
                    "verse_nr": "10",
                    "verse": "Nenp\u00f2t moun ki f\u00e8 tout sa Lalwa mande, si li pa obeyi a k\u00f2mandman pou nou renmen pwochen nou yo, li vin koupab devant tout lalwa."
                },
                "11": {
                    "verse_nr": "11",
                    "verse": "Menm Bondye ki di: \u201cPa f\u00e8 adilt\u00e8\u201d a, se menm Bondye a ki di: \u201cou pa dwe touye moun.\u201d L\u00e8 sa a, si ou pa kom\u00e8t adilt\u00e8, men ou touye yon moun, se devan tout Lalwa ou koupab."
                },
                "12": {
                    "verse_nr": "12",
                    "verse": "Konsa, se pou n pale epi viv menm jan ak moun ki konnen yo pral jije l devan lalwa ki ban nou lib\u00e8te."
                },
                "13": {
                    "verse_nr": "13",
                    "verse": "Paske l\u00e8 jou jijman an va rive, p ap gen pitye pou moun ki pa gen pitye pou l\u00f2t moun yo. Men moun ki jwenn mezerik\u00f2d Bondye, li pa p\u00e8 jou jijman an."
                },
                "14": {
                    "verse_nr": "14",
                    "verse": "Lafwa ak b\u00f2n z\u00e8v - Fr\u00e8 ak s\u00e8 m yo, si yon moun di li gen lafwa men li pa f\u00e8 z\u00e8v, lafwa sa a pa vo anyen. Yon kalite lafwa konsa pa kapab sove p\u00e8s\u00f2n."
                },
                "15": {
                    "verse_nr": "15",
                    "verse": "Ann sipoze yon fr\u00e8 oubyen yon s\u00e8 ki vin kote w pa gen rad pou l mete oubyen manje pou l manje."
                },
                "16": {
                    "verse_nr": "16",
                    "verse": "Epi ou di l konsa, \u201cBondye av\u00e8 w! Mwen swete ou jwenn rad pou ou mete ak anpil manje pou ou manje,\u201d men ou pa ba li bagay sa yo li bezwen. Si ou pa ede l, paw\u00f2l ou yo pa vo anyen."
                },
                "17": {
                    "verse_nr": "17",
                    "verse": "Se menm bagay ak lafwa. Si se s\u00e8lman lafwa epi pa gen anyen ank\u00f2, li pa f\u00e8 anyen, se yon lafwa ki mouri."
                },
                "18": {
                    "verse_nr": "18",
                    "verse": "Men gen moun k ap bay agiman yo, \u201cGen moun ki gen lafwa, epi l\u00f2t yo gen b\u00f2n z\u00e8v.\u201d Repons mwen se ta pou m di yo, ou pa kapab montre m lafwa san ou pa f\u00e8 anyen. Men mwen menm m ap montre w lafwa pa mwayen b\u00f2n z\u00e8v mwen f\u00e8."
                },
                "19": {
                    "verse_nr": "19",
                    "verse": "Ou kw\u00e8 gen yon s\u00e8l Bondye. Se byen, men menm demon yo kw\u00e8 sa tou! Epi yo pran tranble ak laper\u00e8z."
                },
                "20": {
                    "verse_nr": "20",
                    "verse": "Sanble ou pa byen nan t\u00e8t! Yon lafwa ki pa f\u00e8 anyen pa vo anyen. \u00c8ske w vle m pwouve sa?"
                },
                "21": {
                    "verse_nr": "21",
                    "verse": "Papa nou Abraram te vin konsidere k\u00f2m moun dwat devan Bondye pout\u00e8t sa l te f\u00e8. Li te bay Bondye pitit li Izaak sou yo lot\u00e8l."
                },
                "22": {
                    "verse_nr": "22",
                    "verse": "Konsa, ou w\u00e8 lafwa Abraram ak sa l di travay ansanm. Lafwa li te bon n\u00e8t pout\u00e8t sa l te f\u00e8."
                },
                "23": {
                    "verse_nr": "23",
                    "verse": "Sa montre vr\u00e8man sa Bib la di a, \u201cAbraram te konfye l nan Bondye, epi pout\u00e8t li te kw\u00e8, Bondye te aksepte l pou moun ki f\u00e8 sa ki dwat devan l.\u201d Yo te rele Abraram \u201cZanmi Bondye\u201d."
                },
                "24": {
                    "verse_nr": "24",
                    "verse": "Konsa ou w\u00e8 yon moun vin moun dwat devan Bondye pout\u00e8t sa li f\u00e8. Li pa vin yon moun dwat pout\u00e8t lafwa l s\u00e8lman."
                },
                "25": {
                    "verse_nr": "25",
                    "verse": "Yon l\u00f2t egzanp se Raab. Se yon pwostitye l te ye, men li te vin tounen yon moun dwat devan Bondye pout\u00e8t yon bagay li te f\u00e8. Li te ede moun ki t ap espyone pou p\u00e8p Bondye a. Li te resevwa yo lakay li epi li te ede yo chape pa yon l\u00f2t chemen."
                },
                "26": {
                    "verse_nr": "26",
                    "verse": "Yon k\u00f2 moun ki pa gen souf ladan, se yon m\u00f2. Se menm bagay la pou lafwa. Yon lafwa ki pa f\u00e8 anyen se yon lafwa ki mouri!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Genyen kontw\u00f2l sou paw\u00f2l nou - Fr\u00e8 m ak s\u00e8 m yo, se pa yon pil nan nou ki dwe anseye. Mwen di sa paske, k\u00f2m nou konnen, nou menm k ap anseye, jijman pa nou ap pi r\u00e8d pase jijman pa l\u00f2t yo."
                },
                "2": {
                    "verse_nr": "2",
                    "verse": "Nou tout f\u00e8 anpil fot. Si yon moun pa janm f\u00e8 fot an paw\u00f2l, se yon moun ki paf\u00e8. Li kapab gen kontw\u00f2l sou tout k\u00f2 li."
                },
                "3": {
                    "verse_nr": "3",
                    "verse": "Nou mete m\u00f2 nan bouch chwal yo, pou f\u00e8 yo obeyi nou. Konsa nou kapab dirije tout k\u00f2 yo."
                },
                "4": {
                    "verse_nr": "4",
                    "verse": "Gade bato yo! Yo gwo, epi se gwo van ki gen anpil f\u00f2s ki f\u00e8 yo mache. Poutan, se av\u00e8k yon ti moso bwa yo dirije yo epi yo ale kote pil\u00f2t la vle."
                },
                "5": {
                    "verse_nr": "5",
                    "verse": "Lang nou se menm jan an. Se yon pati ki tou piti nan k\u00f2 a. Poutan, li kapab f\u00e8 lwanj kantite gwo bagay li lakoz. Gade sa, yon ti dife tou piti kapab boule yon gwo rak bwa."
                },
                "6": {
                    "verse_nr": "6",
                    "verse": "Lang lan tou, se k\u00f2m yon ti dife, se ladan nou jwenn tout sa ki pa bon. Li se yon pati nan k\u00f2 nou, epi se li ki sal tout k\u00f2 nou n\u00e8t. Lang nou mete dife nan lavi nou, depi nou f\u00e8t jouk tan nou mouri. Dife sa a, se dife lanf\u00e8 a ki nan lang lan."
                },
                "7": {
                    "verse_nr": "7",
                    "verse": "L\u00e8z\u00f2m kapab f\u00e8 tout kalite zannimo obeyi yo: b\u00e8t sovaj, zwazo, s\u00e8pan epi pwason."
                },
                "8": {
                    "verse_nr": "8",
                    "verse": "Men lang lan sovaj, p\u00e8s\u00f2n pa ka f\u00e8 l obeyi! Li yon move bagay li ye, li plen ak yon pwazon ki bay lanm\u00f2."
                },
                "9": {
                    "verse_nr": "9",
                    "verse": "Av\u00e8k lang nou, nou chante louwanj pou Seny\u00e8 a, Papa nou. Av\u00e8k lang nou tou, nou modi moun yo Bondye te kreye dapre limaj li."
                },
                "10": {
                    "verse_nr": "10",
                    "verse": "Benediksyon ak malediksyon soti nan menm bouch la! Fr\u00e8 m ak s\u00e8 m yo, sa pa dwe konsa!"
                },
                "11": {
                    "verse_nr": "11",
                    "verse": "\u00c8ske yon s\u00e8l sous kapab bay dlo dous ak dlo anm\u00e8 an menm tan?"
                },
                "12": {
                    "verse_nr": "12",
                    "verse": "\u00c8ske yon pye fig kapab donnen zoliv? \u00c8ske ou kapab keyi fig sou yon pye rezen? Se menm jan an tou, yon sous dlo sale pa kapab bay dlo dous."
                },
                "13": {
                    "verse_nr": "13",
                    "verse": "Bon saj\u00e8s la - \u00c8ske gen moun pami nou ki rey\u00e8lman saj, yon moun ki vr\u00e8man gen bon konprann? Al\u00f2, li dwe manifeste sa nan yon bon konp\u00f2tman, nan sa l ap f\u00e8 av\u00e8k imilite epi ak saj\u00e8s."
                },
                "14": {
                    "verse_nr": "14",
                    "verse": "Men si w gen nan k\u00e8 w yon jalouzi anm\u00e8, yon lanvi egoyis ak lanbisyon, pa f\u00e8 lwanj di ou saj. Pa bay manti konsa!"
                },
                "15": {
                    "verse_nr": "15",
                    "verse": "Saj\u00e8s sa a, se pa nan sy\u00e8l li soti. Li soti sou lat\u00e8, se saj\u00e8s l\u00e8z\u00f2m, se yon saj\u00e8s dyabolik."
                },
                "16": {
                    "verse_nr": "16",
                    "verse": "Paske, kote k gen jalouzi ak lanbisyon pou pase devan l\u00f2t moun, sa f\u00e8 dez\u00f2d ansanm ak tout move zak."
                },
                "17": {
                    "verse_nr": "17",
                    "verse": "Men, saj\u00e8s ki soti nan sy\u00e8l la, li soti nan yon k\u00e8 ki pw\u00f2p. Epi l ap pote lap\u00e8 ak dous\u00e8. L ap chache ini moun. Li plen ak bonte. Li f\u00e8 anpil bon bagay. Li pa nan patipri, li pa ipokrit."
                },
                "18": {
                    "verse_nr": "18",
                    "verse": "Moun ki renmen simen lap\u00e8 toupatou kote yo ye, gen pou yo rek\u00f2lte fui la jistis."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ofri pw\u00f2p lavi w bay bondye - \u00c8ske w konnen ki kote dispit yo soti? Ki kote kont soti epi vini nan mitan nou? \u00c8ske yo pa soti nan yon bann move lanvi k ap batay anndan nou?"
                },
                "2": {
                    "verse_nr": "2",
                    "verse": "Nou vle pou n posede yon pil bagay, epi nou pa kapab genyen yo. L\u00e8 sa a, nou pr\u00e8t pou touye moun. Nou jalou, epi nou pa kapab genyen sa n ta vle genyen. L\u00e8 sa a, nou nan lit, n ap bat k\u00f2 nou. Nou pa jwenn sa nou ta vle, paske nou pa mande Bondye l!"
                },
                "3": {
                    "verse_nr": "3",
                    "verse": "Nou mande epi nou pa jwenn anyen. Se paske nou mal mande! Nou mande s\u00e8lman paske nou vle f\u00e8 gaspiyaj nan pran plezi."
                },
                "4": {
                    "verse_nr": "4",
                    "verse": "Nou pa fid\u00e8l ak Bondye! Nou ta dwe konnen sa, l\u00e8 nou renmen bagay ki nan mond lan, otomatikman nou rayi Bondye. Konsa, tout moun ki vle zanmi ak mond sa a, li vin \u00e8nmi ak Bondye."
                },
                "5": {
                    "verse_nr": "5",
                    "verse": "\u00c8ske w panse Bib la pa di anyen? Li di: \u201cLespri Bondye f\u00e8 abite nan nou an vle se pou li s\u00e8l pou nou ye.\u201d"
                },
                "6": {
                    "verse_nr": "6",
                    "verse": "Men, gras Bondye f\u00e8 nou an pi gran toujou. Paske Bib la di: \u201cBondye opoze ak \u00f2geye yo, men li f\u00e8 moun ki enb yo gras.\u201d"
                },
                "7": {
                    "verse_nr": "7",
                    "verse": "Enben, livre lavi w bay Bondye pou obeyi l. F\u00e8 opozisyon kont lespri mechan an, epi l ap kouri ale byen lwen w."
                },
                "8": {
                    "verse_nr": "8",
                    "verse": "Pwoche b\u00f2 kote Bondye, l ap pwoche kote w tou. Netwaye lavi w, ou menm k ap kom\u00e8t move zak yo. Retire peche nan lavi w, ou menm k ap woule de b\u00f2 ant Bondye ak mond lan."
                },
                "9": {
                    "verse_nr": "9",
                    "verse": "Pran konsyans lanmiz\u00e8 w, pran d\u00e8y, kriye, sispann ap ri, mete dlo nan je w pito, olye lajwa pito w chwazi trist\u00e8s."
                },
                "10": {
                    "verse_nr": "10",
                    "verse": "Bese t\u00e8t ou devan Seny\u00e8 a, limenm l ap leve w."
                },
                "11": {
                    "verse_nr": "11",
                    "verse": "Se pa ou menm ki jij la - Fr\u00e8 m ak s\u00e8 m yo, se pa pou nou youn ap pale l\u00f2t mal. Si ou ap kritike yon fr\u00e8 w oubyen yon s\u00e8 w, oubyen si w ap jije yo, se kritike w ap kritike epi w ap jije lalwa. L\u00e8 se kritike w ap kritike lalwa, ou pa yon moun k ap obeyi lalwa. Ou vin tounen yon jij pou lalwa."
                },
                "12": {
                    "verse_nr": "12",
                    "verse": "Se s\u00e8l Bondye ki bay lalwa epi se li s\u00e8l ki jij. Se Bondye s\u00e8l ki kapab delivre oubyen touye. Ou menm, kisa w ye, ou menm k ap jije pwochen w lan?"
                },
                "13": {
                    "verse_nr": "13",
                    "verse": "Kite Bondye planifye lavi w - Kounye a, f\u00e8 atansyon, ou menm k ap di: \u201cJodi a oubyen demen, nou pral nan t\u00e8l ou t\u00e8l vil, n ap rete la en an. Nou pral f\u00e8 k\u00f2m\u00e8s, nou pral f\u00e8 k\u00f2b.\u201d"
                },
                "14": {
                    "verse_nr": "14",
                    "verse": "Poutan, ou pa menm konnen sa k ap rive demen. Lavi w, se menm jan ak yon ti nyaj. Li par\u00e8t pou yo ti tan, apre sa, li dispar\u00e8t."
                },
                "15": {
                    "verse_nr": "15",
                    "verse": "Okontr\u00e8, ou ta dwe di: \u201cSi Seny\u00e8 a vle, n ap viv epi n ap f\u00e8 sa oubyen sa.\u201d"
                },
                "16": {
                    "verse_nr": "16",
                    "verse": "Poutan, ou \u00f2geye, ou pretansye. L\u00e8 w ap lwanje t\u00e8t ou konsa, se pa bon ditou."
                },
                "17": {
                    "verse_nr": "17",
                    "verse": "L\u00e8 yon moun konnen sa ki byen pou l f\u00e8 a, epi li pa f\u00e8 l, sa se yon peche li kom\u00e8t."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Yon av\u00e8tisman pou moun ki rich epi egoyis - Kounye a, nou menm moun rich yo, f\u00e8 atansyon! Leve vwa nou pou n kriye, pout\u00e8t latwoublay k ap vini sou nou!"
                },
                "2": {
                    "verse_nr": "2",
                    "verse": "Rich\u00e8s nou yo pouri, v\u00e8min fin manje rad nou yo."
                },
                "3": {
                    "verse_nr": "3",
                    "verse": "Lajan ak l\u00f2 nou yo fin wouye. Epi se lawouy sa a ki pral temwanye kont nou. Li pral devore k\u00f2 nou menm jan ak yon dife. N ap ranmase rich\u00e8s, poutan lemonn pral fini!"
                },
                "4": {
                    "verse_nr": "4",
                    "verse": "Nou menm rive kenbe lajan nou te dwe peye moun k ap travay nan jaden nou pou ranmase rek\u00f2t pou nou yo."
                },
                "5": {
                    "verse_nr": "5",
                    "verse": "Nou t ap viv sou t\u00e8 a nan rich\u00e8s ak plezi. Nou angrese t\u00e8t nou, menm jan ak zannimo y ap f\u00e8 gra pou yo touye."
                },
                "6": {
                    "verse_nr": "6",
                    "verse": "Nou kondane epi nou touye yon bann inosan. Yo pa menm goumen ak nou."
                },
                "7": {
                    "verse_nr": "7",
                    "verse": "Se pou n gen pasyans - Fr\u00e8 m ak s\u00e8 m yo, se pou n gen pasyans, an n tann Seny\u00e8 a vini. Ann f\u00e8 menm jan ak kiltivat\u00e8 a. Li tann b\u00e8l rek\u00f2t lat\u00e8 av\u00e8k pasyans, depi soti nan premye grenn lapli rive nan d\u00e8nye grenn lapli."
                },
                "8": {
                    "verse_nr": "8",
                    "verse": "Nou menm tou, an n pran pasyans! Ann pran kouraj, Seny\u00e8 a pa lwen vini!"
                },
                "9": {
                    "verse_nr": "9",
                    "verse": "Fr\u00e8 m ak s\u00e8 m yo, an n sispann plenyen youn kont l\u00f2t. Si nou pa sispann, Bondye ap jije nou pou sa. Jij la gentan nan p\u00f2t la!"
                },
                "10": {
                    "verse_nr": "10",
                    "verse": "Fr\u00e8 m ak s\u00e8 m yo, an n pran egzanp sou pwof\u00e8t yo ki t ap pale pou Seny\u00e8 a. Yo te pase anpil soufrans av\u00e8k pasyans."
                },
                "11": {
                    "verse_nr": "11",
                    "verse": "Gade non! Moun ki aksepte soufrans yo av\u00e8k pasyans, nou di se moun ki beni. Ou konn tande pale sous soufrans J\u00f2b, yon nonm ki te gen anpil pasyans. Nou konnen kijan Seny\u00e8 a te beni l nan lafen an. Sa montre nou Seny\u00e8 a plen mizerik\u00f2d ansanm ak konpasyon."
                },
                "12": {
                    "verse_nr": "12",
                    "verse": "Atansyon ak sa w ap di - Fr\u00e8 m ak s\u00e8 m yo, nou pa dwe ap s\u00e8mante. Pa pran k\u00f2m temwen ni sy\u00e8l la, ni t\u00e8 a oubyen yon l\u00f2t bagay. L\u00e8 se wi, di s\u00e8lman wi, l\u00e8 se non, di s\u00e8lman non. L\u00e8 sa a, Bondye p ap gen pou jije w."
                },
                "13": {
                    "verse_nr": "13",
                    "verse": "Pouvwa lapriy\u00e8 - \u00c8ske gen k\u00e8k nan nou ki nan soufrans? Li dwe priye. \u00c8ske gen nan nou ki gen k\u00e8 l kontan? Li dwe chante."
                },
                "14": {
                    "verse_nr": "14",
                    "verse": "\u00c8ske gen nan nou ki malad? Li dwe mande responsab legliz la pou l vin f\u00e8 onksyon luil pou li nan non Seny\u00e8 a epi priye pou li."
                },
                "15": {
                    "verse_nr": "15",
                    "verse": "Si priy\u00e8 sa a f\u00e8t av\u00e8k lafwa, malad la ap sove. Seny\u00e8 a ap geri malad la. Epi si l te f\u00e8 yon peche, Bondye ap padone l."
                },
                "16": {
                    "verse_nr": "16",
                    "verse": "Pout\u00e8t sa, se pou n konfese peche nou youn ak l\u00f2t, epi pou n priye youn pou l\u00f2t, pou Bondye kapab geri nou. L\u00e8 yon moun ki dwat devan Bondye priye, priy\u00e8 sa a gen anpil puisans."
                },
                "17": {
                    "verse_nr": "17",
                    "verse": "Eli, se te yon nonm menm jan ak nou. Li priye mande Bondye pou lapli pa tonbe. Bondye f\u00e8 lapli pa tonbe pou twa-zan-e-demi!"
                },
                "18": {
                    "verse_nr": "18",
                    "verse": "Apre sa, Eli priye Bondye pou lapli tonbe. Epi sy\u00e8l la bay lapli, lat\u00e8 donnen f\u00e8 moun rek\u00f2lte manje ank\u00f2."
                },
                "19": {
                    "verse_nr": "19",
                    "verse": "Ede moun yo ki peche - Fr\u00e8 m ak s\u00e8 m yo, si gen yon moun ki vire do l bay verite a, epi yon l\u00f2t ede l retounen,"
                },
                "20": {
                    "verse_nr": "20",
                    "verse": "men sa n dwe sonje: Nenp\u00f2t moun ki retire yon pech\u00e8 nan move chemen kote l te ye, se sove l sove l anba lanm\u00f2. Epi pout\u00e8t sa, se yon pak\u00e8t peche Bondye padone."
                }
            }
        }
    }
}