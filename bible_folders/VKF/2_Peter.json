{
    "version": "VKF",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Mwen se Simon Py\u00e8, s\u00e8vit\u00e8 ak apot Jezikri k ap salye nou. M ap ekri pou nou tout ki te resevwa yon lafwa ki te ban nou menm benediksyon nou genyen yo. Nou te jwenn lafwa sa a, paske Bondye ansanm ak Sov\u00e8 nou Jezikris toujou f\u00e8 sa ki jis epi ki san defo."
                },
                "2": {
                    "verse_nr": "2",
                    "verse": "Pout\u00e8t nou konnen Bondye ak Jezi, Seny\u00e8 nou an, se pou yo ban nou gras ak lap\u00e8 an abondans."
                },
                "3": {
                    "verse_nr": "3",
                    "verse": "Bondye ban nou tout sa n gen bezwen - Nan pouvwa Bondye genyen, Jezi ban nou tout sa nou bezwen pou n ka viv epi s\u00e8vi l ak fidelite. Li te f\u00e8 nou konnen moun ki te rele nou an, pou f\u00e8 n patisipe nan glwa ak nan bonte li."
                },
                "4": {
                    "verse_nr": "4",
                    "verse": "Konsa, Bondye f\u00e8 n anpil gwo pwom\u00e8s ki gen anpil val\u00e8. Pwom\u00e8s sa yo ede n kite tout vye k\u00f2ripsyon ki nan lemonn, pou n vin patisipe nan nati Bondye li menm."
                },
                "5": {
                    "verse_nr": "5",
                    "verse": "Pout\u00e8t nou genyen benediksyon sa yo, an n f\u00e8 tout sa n kapab pou n mete bagay sa yo nan lavi nou: mete bon konduit sou lafwa nou; mete konesans sou bon konduit nou;"
                },
                "6": {
                    "verse_nr": "6",
                    "verse": "mete ladr\u00e8s nan kontwole t\u00e8t nou sou konesans nou; mete pasyans sou ladr\u00e8s nan kontwole t\u00e8t nou; mete devouman pou Bondye sou pasyans nou;"
                },
                "7": {
                    "verse_nr": "7",
                    "verse": "mete jantiy\u00e8s pou fr\u00e8 ak s\u00e8 an Kris yo sou devouman nou pou Bondye; epi mete lanmou sou jantiy\u00e8s nou pou fr\u00e8 ak s\u00e8 an Kris yo."
                },
                "8": {
                    "verse_nr": "8",
                    "verse": "L\u00e8 n gen bagay sa yo nan lavi nou, l\u00e8 y ap ogmante detanzantan, nou p ap janm tonbe nan pwen pou n ta vin pa itil Bondye ank\u00f2. N ap pote fwi ki soti nan konesans Jezikris, Seny\u00e8 nou an."
                },
                "9": {
                    "verse_nr": "9",
                    "verse": "Men, moun ki pa grandi nan dom\u00e8n sa yo, yo av\u00e8g. Yo pa w\u00e8 kl\u00e8 sa yo genyen. Yo bliye Bondye te netwaye peche yo te genyen yo."
                },
                "10": {
                    "verse_nr": "10",
                    "verse": "Pout\u00e8t sa, fr\u00e8 ak s\u00e8 m yo, f\u00e8 jef\u00f2 pi plis pou nou ka konfime ap\u00e8l ak chwa Bondye te f\u00e8 pou nou an. Si nou f\u00e8 sa konsa, nou p ap janm tonbe."
                },
                "11": {
                    "verse_nr": "11",
                    "verse": "Wi, Bondye va louvri Way\u00f2m ki p ap fini an byen laj pou nou, Way\u00f2m Jezikris, Sov\u00e8 ak Seny\u00e8 nou an."
                },
                "12": {
                    "verse_nr": "12",
                    "verse": "Se pout\u00e8t sa m vle f\u00e8 n toujou sonje bagay sa yo. Se bagay nou konnen deja, nou toujou rete f\u00e8m nan verite nou te resevwa a."
                },
                "13": {
                    "verse_nr": "13",
                    "verse": "Pandan m ap viv sou t\u00e8 sa a toujou, m kw\u00e8 se jis pou f\u00e8 n toujou sonje bagay sa yo."
                },
                "14": {
                    "verse_nr": "14",
                    "verse": "M konnen m pa lwen mouri. Jezikris, Seny\u00e8 nou an, te f\u00e8 m konn sa."
                },
                "15": {
                    "verse_nr": "15",
                    "verse": "Men apre m fin pati, m ap f\u00e8 tout sa m kapab, pou n toujou sonje ans\u00e8yman m yo."
                },
                "16": {
                    "verse_nr": "16",
                    "verse": "Nou te w\u00e8 laglwa Kris la - Paske, l\u00e8 n ap pale sou pouvwa Jezikri genyen epi l\u00e8 n di l ap retounen, nou pa rakonte istwa ki pa verite a, bagay moun envante ak pw\u00f2p ent\u00e8lijans yo non! Se w\u00e8 nou w\u00e8 grand\u00e8 li menm ak de grenn je nou."
                },
                "17": {
                    "verse_nr": "17",
                    "verse": "Jezi te resevwa on\u00e8 ak laglwa ki soti kote Bondye, Papa a. L\u00e8 sa a, li te tande vwa Bondye ki gen grand\u00e8 ak laglwa a ki te di: \u201cSa a se Pitit Gason mwen, Pitit mwen renmen an. Se li menm ki f\u00e8 k\u00e8 m kontan anpil.\u201d"
                },
                "18": {
                    "verse_nr": "18",
                    "verse": "Epi nou te tande vwa a. Vwa a te soti nan sy\u00e8l la, l\u00e8 n te ansanm ak Jezi sou M\u00f2n ki apa pou Bondye a."
                },
                "19": {
                    "verse_nr": "19",
                    "verse": "Sa f\u00e8 n vin gen plis konfyans nan paw\u00f2l pwof\u00e8t yo. Nou byen f\u00e8, l\u00e8 n bay pwofesi yo anpil enp\u00f2tans. Yo tankou yon lanp k ap klere yon kote ki f\u00e8 nwa, jouk li pr\u00e8ske jou, tankou l\u00e8 zetwal bajou kase a pote plis limy\u00e8 nan k\u00e8 nou."
                },
                "20": {
                    "verse_nr": "20",
                    "verse": "Sa ki pi enp\u00f2tan, se pou n konnen pa gen okenn pwofesi nan Bib la yon pwof\u00e8t ka bay ak pw\u00f2p konpreyansyon l."
                },
                "21": {
                    "verse_nr": "21",
                    "verse": "Paske, pa gen okenn pwofesi ki soti nan sa yon pwof\u00e8t te anvi di. Men se Sentespri Bondye ki pouse moun bay mesaj ki soti nan Bondye."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Fo dokt\u00e8 yo - Nan tan pase, te gen fo pwof\u00e8t nan mitan p\u00e8p Bondye a. Se menm bagay la ki pral rive nou. Nou pral genyen k\u00e8k fo dokt\u00e8 nan gwoup nou yo. Yo pral ansenye bagay ki fo, yon bann bagay k ap mennen moun sou chemen destriksyon. Epi f\u00f2 n ent\u00e8lijan pou n rive w\u00e8 sa y ap di a pa bon nan jan yo ansenye a. Yo menm ap rive pa swiv Seny\u00e8 a ki te sove yo. Epi se konsa y ap detwi pw\u00f2p t\u00e8t yo."
                },
                "2": {
                    "verse_nr": "2",
                    "verse": "Anpil moun pral swiv yo nan f\u00e8 sa k pa bon. Epi yo menm ak l\u00f2t moun pral pase chemen verite a nan betiz."
                },
                "3": {
                    "verse_nr": "3",
                    "verse": "Fo dokt\u00e8 sa yo, se lajan ase yo vle f\u00e8. Pout\u00e8t sa, y ap s\u00e8vi av\u00e8 n epi rakonte nou yon bann istwa ki pa verite a. Pou moun sa yo, jijman yo pare lontan deja, kondanasyon yo p ap d\u00f2mi."
                },
                "4": {
                    "verse_nr": "4",
                    "verse": "Paske, menm zanj nan sy\u00e8l la ki te peche, Bondye pa t kite yo ale san l pa t pini yo, li voye yo nan lanf\u00e8 et\u00e8n\u00e8l. Li mete yo nan prizon f\u00e8nwa pou tann jou jijman yo."
                },
                "5": {
                    "verse_nr": "5",
                    "verse": "Bondye pa t epanye p\u00e8p mechan yo ki t ap viv nan tan lontan. Li voye yon gwo lavalas dlo pou detwi p\u00e8p ki te kont li yo. Men li te sove Noye ansanm ak s\u00e8t l\u00f2t moun. Noye se te yon moun ki t ap preche pou moun viv yon fason ki dwat."
                },
                "6": {
                    "verse_nr": "6",
                    "verse": "Bondye te pini vil Sod\u00f2m ak Gom\u00f2 yo tou. Li boule yo tout tounen sann. Li f\u00e8 vil sa yo s\u00e8vi egzanp pou sa k gen pou rive p\u00e8p ki kont Bondye yo."
                },
                "7": {
                    "verse_nr": "7",
                    "verse": "Poutan Bondye sove Lo, nonm jis la, ki t ap gade ak trist\u00e8s jan p\u00e8p yo t ap viv nan imoralite."
                },
                "8": {
                    "verse_nr": "8",
                    "verse": "Nonm lavi dwat sa a t ap viv nan mitan p\u00e8p mechan yo chak jou. K\u00e8 l te tris pou l w\u00e8 epi tande bann move zak yo t ap kom\u00e8t."
                },
                "9": {
                    "verse_nr": "9",
                    "verse": "Konsa, nou w\u00e8, Bondye konnen kijan pou l prez\u00e8ve moun ki f\u00e8 lwanj pou li yo. L ap sove yo anba latwoublay yo. Epi Bondye ap kenbe mechan yo pou l ka pini yo nan jou jijman an."
                },
                "10": {
                    "verse_nr": "10",
                    "verse": "Pinisyon sa a se pou moun ki toujou ap swiv move dezi febl\u00e8s l\u00e8z\u00f2m nan lach\u00e8 yo, pou moun ki rayi otorite Bondye. Yo f\u00e8 sa yo vle, epi yo gen fy\u00e8te pou pw\u00f2p t\u00e8t yo. Yo pa p\u00e8 anyen, yo pa menm p\u00e8 di move paw\u00f2l kont kreyati ki gen anpil glwa."
                },
                "11": {
                    "verse_nr": "11",
                    "verse": "Poutan, zanj yo ki gen plis puisans epi ki pi f\u00f2 pase l\u00e8z\u00f2m, yo pa janm akize yo nan prezans Seny\u00e8 a."
                },
                "12": {
                    "verse_nr": "12",
                    "verse": "Men fo dokt\u00e8 sa yo, yo di move paw\u00f2l sou bagay yo pa konnen. Yo sanble ak zannimo ki pa gen bon konprann, ki pran nan py\u00e8j yo pare pou touye yo. Y ap peri nan pye travay yo."
                },
                "13": {
                    "verse_nr": "13",
                    "verse": "Konsa yo va soufri. Se konsa y ap jwenn sa yo merite pou sa yo te f\u00e8. Se yon plezi pou yo, l\u00e8 yo kom\u00e8t move zak deprave gwo lajounen. L\u00e8 y ap manje ansanm av\u00e8 nou, yo pran plezi yo nan bay manti. Prezans yo bay moun k\u00e8 plen, prezans yo f\u00e8 moun wont."
                },
                "14": {
                    "verse_nr": "14",
                    "verse": "Je yo ap gade toupatou kote yon fi ap soti. Yo toujou anvi kom\u00e8t peche konsa. Yo atire moun ki f\u00e8b pou f\u00e8 yo tonbe nan peche. Se yon bann moun ki gen lanbisyon pou lajan. Yo anba malediksyon."
                },
                "15": {
                    "verse_nr": "15",
                    "verse": "Fo dokt\u00e8 yo kite bon chemen an, yo p\u00e8di. Yo pran menm wout ak Balaam, pitit Boz\u00f2 a. Li te renmen f\u00e8 yo peye l pou l f\u00e8 sa ki mal."
                },
                "16": {
                    "verse_nr": "16",
                    "verse": "Men se te yon bourik ki te di l sa l t ap f\u00e8 a pa bon. Yon bourik pa konn pale, se vre, men bourik sa a pale ak yon vwa moun epi li frennen pwof\u00e8t la nan zak foli li t apral kom\u00e8t la."
                },
                "17": {
                    "verse_nr": "17",
                    "verse": "Fo pwof\u00e8t sa yo, se tankou sous ki pa gen dlo. Yo tankou nyaj gwo van ap pouse. Gen yon plas ki rez\u00e8ve pou yo kote ki f\u00e8nwa anpil la."
                },
                "18": {
                    "verse_nr": "18",
                    "verse": "Y ap f\u00e8 gwo diskou plen ak yon bann gwo mo ki pa menm gen sans. Se konsa y al jwenn moun ki te fenk fin vire do bay lavi peche yo t ap mennen epi yo f\u00e8 yo retounen nan peche ank\u00f2. Pou yo rive f\u00e8 sa, yo s\u00e8vi ak move bagay moun renmen f\u00e8 nan febl\u00e8s lach\u00e8 yo, bagay ki f\u00e8 moun wont."
                },
                "19": {
                    "verse_nr": "19",
                    "verse": "Fo dokt\u00e8 sa yo ap pwom\u00e8t moun liberasyon, poutan yo menm, yon bann plezi peche domine yo epi f\u00e8 yo vin esklav."
                },
                "20": {
                    "verse_nr": "20",
                    "verse": "Moun ki konnen Jezikri, Seny\u00e8 ak Sov\u00e8 nou an, moun sa yo vire do bay move enfliyans lemonn. Men si yo retounen nan menm move bagay sa yo, yo ka tonbe anba kontw\u00f2l yo ank\u00f2. L\u00e8 sa a, sitiyasyon yo vin pi mal pase anvan."
                },
                "21": {
                    "verse_nr": "21",
                    "verse": "Yo konnen bon chemen an, men yo vire do bay k\u00f2mandman Bondye yo te aprann yo. Nan ka sa a, li ta pi bon pou yo pa t janm konn chemen sa a."
                },
                "22": {
                    "verse_nr": "22",
                    "verse": "Kounye a, sa k rive yo a montre sa pwov\u00e8b la di a se vre: \u201cChen an manje sa l fin vomi a ank\u00f2\u201d epi tou \u201ckochon yo fenk fin benyen an tounen al woule nan m a labou ank\u00f2.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Jezi ap retounen - Zanmi m yo, sa se dezy\u00e8m l\u00e8t m ap ekri nou. Nan toulede, m ap chache f\u00e8 n sonje k\u00e8k bagay nou konnen deja, pou m kapab ede n reflechi yon fason ki dwat."
                },
                "2": {
                    "verse_nr": "2",
                    "verse": "M ta renmen nou sonje paw\u00f2l pwof\u00e8t ki apa pou Bondye yo te konn ap di nan tan pase yo. Se pou n sonje k\u00f2mannman apot nou yo te ansenye nou tou: se k\u00f2mannman Seny\u00e8 a ak Sov\u00e8 a yo ye."
                },
                "3": {
                    "verse_nr": "3",
                    "verse": "Li enp\u00f2tan pou n konnen kijan sa pral pase nan d\u00e8nye tan an. Se nan rizib moun pral pase nou, pout\u00e8t ans\u00e8yman nou te resevwa a. Yo pral kontinye viv nan move bagay sal yo vle f\u00e8 yo."
                },
                "4": {
                    "verse_nr": "4",
                    "verse": "Yo pral di: \u201cJezi te pwom\u00e8t l ap retounen, kote l? Zans\u00e8t nou yo mouri, epi depi ti konkonm t ap goumen ak berej\u00e8n, bagay yo rete jan yo te ye, depi lakreyasyon\u201d."
                },
                "5": {
                    "verse_nr": "5",
                    "verse": "Moun sa yo refize sonje sa k te pase nan tan lontan. Te gen sy\u00e8l epi te gen t\u00e8 a Bondye te kreye pa mwayen dlo epi li f\u00e8 l soti nan dlo. Tou sa te rive f\u00e8t pa mwayen paw\u00f2l Bondye."
                },
                "6": {
                    "verse_nr": "6",
                    "verse": "Epi tout bagay ki te egziste te peri nan dlo."
                },
                "7": {
                    "verse_nr": "7",
                    "verse": "Poutan se menm paw\u00f2l sa a ki deklare sy\u00e8l ak t\u00e8 nou genyen kounye a rez\u00e8ve pou dife detwi yo, nan jou jijman kote Bondye pral pini moun ki kont li yo."
                },
                "8": {
                    "verse_nr": "8",
                    "verse": "Men, byenneme m yo, gen yon bagay nou pa dwe janm bliye: \u201cPou Seny\u00e8 a, yon jou se menm jan ak mil an, epi mil an se menm jan ak yon jou."
                },
                "9": {
                    "verse_nr": "9",
                    "verse": "Seny\u00e8 a pa an reta nan akonpli pwom\u00e8s li yo, jan k\u00e8k moun konprann li an reta a. Men se pasyans li genyen pou nou konsa. Li pa vle okenn moun peri, men pou tout moun rive repanti.\u201d"
                },
                "10": {
                    "verse_nr": "10",
                    "verse": "L\u00e8 Seny\u00e8 a ap vini, se sanzatann, menm jan ak l\u00e8 yon v\u00f2l\u00e8 ap vin v\u00f2l\u00e8. Jou sa a, sy\u00e8l la ap f\u00e8 yon bri t\u00e8rib epi l ap dispar\u00e8t. Dife ap detwi tout bagay yo ki nan sy\u00e8l la. T\u00e8 a ansanm ak zak abitan l yo pral jije."
                },
                "11": {
                    "verse_nr": "11",
                    "verse": "Pout\u00e8t se konsa tout bagay sa yo gen pou yo detwi, konprann byen sa n dwe f\u00e8! F\u00f2k nou gen yon konduit ki sen, ki montre atachman nou ak Bondye."
                },
                "12": {
                    "verse_nr": "12",
                    "verse": "Nou dwe ap tann jou Seny\u00e8 a rive epi swete li vini prese prese. L\u00e8 jou sa a va rive, dife ap detwi sy\u00e8l la epi tout sa ki nan sy\u00e8l la ap fonn."
                },
                "13": {
                    "verse_nr": "13",
                    "verse": "Men Bondye f\u00e8 nou yon pwom\u00e8s. N ap tann pwom\u00e8s la reyalize, yon sy\u00e8l tou n\u00e8f ak yon t\u00e8 tou n\u00e8f. Se yon plas kote lajistis va rete."
                },
                "14": {
                    "verse_nr": "14",
                    "verse": "Se pout\u00e8t sa, fr\u00e8 m yo, pandan n ap tann jou sa a rive, an n f\u00e8 anpil ef\u00f2 pou n mennen yon lavi ki pw\u00f2p epi san repw\u00f2ch nan je Bondye. Epi tou n ap viv an p\u00e8 av\u00e8k Bondye."
                },
                "15": {
                    "verse_nr": "15",
                    "verse": "Sonje se grenmesi pasyans Seny\u00e8 a nou sove. Se sa fr\u00e8 byenneme nou an, P\u00f2l, di nan sa l ekri ak saj\u00e8s Bondye ba li."
                },
                "16": {
                    "verse_nr": "16",
                    "verse": "Se sa li ekri nan tout l\u00e8t li yo. Gen pasaj nan sa li ekri yo ki difisil pou moun rive konprann. Se rezon sa a ki f\u00e8 k\u00e8k inyoran, moun ki pa merite yo f\u00e8 yo konfyans, chanje sans yo epi ent\u00e8prete yo mal. Day\u00e8, yo f\u00e8 menm bagay nan anpil l\u00f2t pasaj nan Bib la. Men l\u00e8 y ap f\u00e8 sa, se detwi y ap detwi pw\u00f2p t\u00e8t yo."
                },
                "17": {
                    "verse_nr": "17",
                    "verse": "Men pou nou menm, byenneme, kounye a mwen f\u00e8 n konn sa. Pridans! Pa kite l\u00e8nmi Bondye yo twonpe nou, pa kite yo pouse nou f\u00e8 menm fot ak yo. Se konsa n ap rete f\u00e8m nan lafwa nou."
                },
                "18": {
                    "verse_nr": "18",
                    "verse": "Se pou n grandi nan lafwa ak nan konesans nou genyen nan Seny\u00e8 ak Sov\u00e8 nou Jezikri. Se pou Seny\u00e8 a tout glwa ye pou tout tan gen tan! Am\u00e8n."
                }
            }
        }
    }
}