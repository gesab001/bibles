{
    "version": "NGU",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\ufeff FILEM\u00d3N - ITLAJCUILOL ON AP\u00d3STOL SAN PABLO PARA FILEM\u00d3N - Pablo oquitlajcuilhuij Filem\u00f3n - Nejhua, Pablo, yejhuan nitzacuticaj ipampa Cristo Jes\u00fas, niquijcuilohua in tlajcuilolamatl san secan ihuan tocniu Timoteo para tejhua, Filem\u00f3n, totequipanojcaxiu ipan itequiu Cristo."
                },
                "2": {
                    "verse_nr": "2",
                    "verse": "Niman no niquijcuilohua para on tocniu sihuatl Apia, niman Arquipo yejhuan totequipanojcaxiu ipan in tequitl, niman para nochimej on tocnihuan yejhuan nosentlaliaj mochan."
                },
                "3": {
                    "verse_nr": "3",
                    "verse": "Ma Dios toTajtzin niman toTeco Jesucristo mechmacacan tlatiochihualistli niman yolsehuilistli."
                },
                "4": {
                    "verse_nr": "4",
                    "verse": "Itetlajsojcamachilis niman itlaneltoc Filem\u00f3n - Nochipa nicmaca tlaxtlahuijli noDios ijcuac nimitzelnamiqui ipan nooraci\u00f3n,"
                },
                "5": {
                    "verse_nr": "5",
                    "verse": "pampa nechtlajtlajtohuiliaj ica motetlajsojtlalis niman motlaneltoc yejhuan ticpia para toTeco Jes\u00fas niman motetlajsojtlalis para nochimej on teyaxcahuan itech Dios."
                },
                "6": {
                    "verse_nr": "6",
                    "verse": "Nictlajtlanilia Dios ica nochimej yejhuan quineltocaj Cristo mopampa ma cuajli ma cajsicamatican nochi on tlatiochihualistli yejhuan ticpiaj itechcopa Jesucristo."
                },
                "7": {
                    "verse_nr": "7",
                    "verse": "Nocniu, motetlajsojtlalis nechmaca miyec yolpactli niman yolehualistli pampa ica otiquinyolpachihuitijquej iyaxcahuan Dios."
                },
                "8": {
                    "verse_nr": "8",
                    "verse": "Pablo oquitlajtlan se favor para on tlanamactli On\u00e9simo - Yejhua ica masqui niap\u00f3stol itech Cristo niman nicpia tlanahuatijli para nimitznahuatis tlinon cuajli para tejhua ticchihuas,"
                },
                "9": {
                    "verse_nr": "9",
                    "verse": "aman nicnequi nimitztlajtlanilis ican tetlajsojtlalistli. Nejhua, Pablo, yejhuan ye nihuehuentzin niman aman nitzacuticaj san ipampa Cristo Jes\u00fas,"
                },
                "10": {
                    "verse_nr": "10",
                    "verse": "nimitztlajtlanilia se favor para On\u00e9simo, yejhuan aman yonochiu noconeu itech Cristo nican campa nitzacuticaj."
                },
                "11": {
                    "verse_nr": "11",
                    "verse": "Ipan ocsequi tonaltin, On\u00e9simo para tejhua se tlanamactli catca yejhuan xtequitqui, pero aman tequitqui sanquen para tejhua niman para nejhua."
                },
                "12": {
                    "verse_nr": "12",
                    "verse": "Niman aman nimitzontitlanilia. Yehua sa no ijqui quen noyojlo yesquia."
                },
                "13": {
                    "verse_nr": "13",
                    "verse": "Nejhua nicnequisquia nican nohuan ma nocahua para nechpalehuis chica nitzacuticaj san ipampa on cuajli tlajtojli yejhuan quitemaca temaquixtilistli. Yejhua nechpalehuisquia quen tla tejhua tinechpalehuisquia tla tinemisquia nican."
                },
                "14": {
                    "verse_nr": "14",
                    "verse": "Pero xitlaj nicnequi nicchihuas tla tejhua xticnequi. Nejhua xnicnequi ticchihuas on favor ican xcuajli moyojlo, yej nicnequi ma quisa ipan cuajli moyojlo."
                },
                "15": {
                    "verse_nr": "15",
                    "verse": "Manin cas On\u00e9simo yejhua ica omitztlalcahuij para achijtzin tonaltin para aman ticselis para nochipa."
                },
                "16": {
                    "verse_nr": "16",
                    "verse": "Aman xoc ticpias quen se tlanamactli, yej quen itlaj yejhuan m\u00e1s hueyi quijtosnequi xquen se tlanamactli. Quijtosnequi quen se motlajsojcaicniu. Nejhua sanoyej nictlajsojtla, pero tejhua nonequi tictlajsojtlas m\u00e1s sanoyej xsan pampa yejhua tlacatl, yej no pampa tocniu itech toTeco."
                },
                "17": {
                    "verse_nr": "17",
                    "verse": "Ijcon, tej, tla tinechmati quen se motequipanojcaxiu, xseli quen nejhua tinechselisquia."
                },
                "18": {
                    "verse_nr": "18",
                    "verse": "Tla omitzchihuilijca tlen xcuajli, noso itlaj mitzhuiquilia, nejhua xnechtlajtlanili."
                },
                "19": {
                    "verse_nr": "19",
                    "verse": "Nejhua, Pablo, niquijcuilohua yejhua in ican noma ica nejhua nictlaxtlahuas, masqui nihuelisquia nimitzelnamictis ica tejhua no tinechhuiquilia hasta moalma."
                },
                "20": {
                    "verse_nr": "20",
                    "verse": "Melahuac, nocniu, xnechchihuili on favor pampa titlaneltocajquetl itech toTeco. Xpacti noyojlo quen tinocniu itech Cristo."
                },
                "21": {
                    "verse_nr": "21",
                    "verse": "Chica nimitztlajcuilohuilia, cuajli niyolmati ica tejhua ticchihuas on tlen nimitztlajtlanilia. Niman nicmatzticaj ica tejhua m\u00e1s miyec ticchihuas tlinon nejhua nimitztlajtlanilia."
                },
                "22": {
                    "verse_nr": "22",
                    "verse": "No ijqui xnechtejtemohuili canon ninosehuis, pampa niccha, ican itlananquilil Dios itech nemooraciones, Dios quinequis para nejhua nias nemechontas."
                },
                "23": {
                    "verse_nr": "23",
                    "verse": "Tlajpalohualistli niman tlatiochihualistli - Mitztlajpalohuaj Epafras, notequipanojcaxiu yejhuan tzacutoquej san ipampa Cristo Jes\u00fas."
                },
                "24": {
                    "verse_nr": "24",
                    "verse": "No mitztlajpalohuaj Marcos, Aristarco, Demas niman Lucas, yejhuan nechpalehuiyaj ipan notequiyo."
                },
                "25": {
                    "verse_nr": "25",
                    "verse": "Ma itlatiochihualis toTeco Jesucristo ma nocahua nemotech. Ma ijqui nochihua."
                }
            }
        }
    }
}