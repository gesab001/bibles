{
    "version": "NGU",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\ufeff G\u00c1LATAS - ITLAJCUILOL ON AP\u00d3STOL SAN PABLO PARA ON G\u00c1LATAS - Pablo quintlajcuilhuiya on tlaneltocaquej yejhuan nemij imanyan Galacia - Nejhua, Pablo, niap\u00f3stol. Niap\u00f3stol xpampa san yacajmej tlacamej onechcalactijquej, nion xpampa Dios oquinchihualtij on tlacamej para ma nechcalactican. Yej niap\u00f3stol pampa onechcalactij Jesucristo ihuan iTajtzin Dios yejhuan oquiyoliutij niman oquetzteu ne ipan itlalcon."
                },
                "2": {
                    "verse_nr": "2",
                    "verse": "Nejhua, niman nochimej in tocnihuan nican nohuan nemij, temechtlajpalohuaj nemejhuamej yejhuan nentlaneltocaj ne Galacia."
                },
                "3": {
                    "verse_nr": "3",
                    "verse": "Ma Dios niman toTeco Jesucristo mechtiochihuacan, niman ma mechmacacan yolsehuilistli."
                },
                "4": {
                    "verse_nr": "4",
                    "verse": "On Jesucristo onotemacac san ipampa totlajtlacolhuan, para on diablo xoc huelis techchihualtis ma titlajtlacocan. Jesucristo ijcon oquichiu quen oquinec on toTajtzin Dios."
                },
                "5": {
                    "verse_nr": "5",
                    "verse": "\u00a1Yejhua ica ma ticueyilican Dios para nochipa! Ma ijqui nochihua."
                },
                "6": {
                    "verse_nr": "6",
                    "verse": "Xoncaj ocse tlajtojli yejhuan hueli techmaquixtia - Dios omechnotz para nenquiselisquej temaquixtilistli itechcopa iteicnelilis Cristo. Yejhua ica nitlamojcaita pampa niquita nimantzin ye nenquitlalcahuijtoquej Dios niman yopeu nenquitocaj on ocse temachtijli yejhuan sequimej quijtohuaj ica on m\u00e1s cuajli temachtijli para quitemaca temaquixtilistli."
                },
                "7": {
                    "verse_nr": "7",
                    "verse": "Pero yejhua in melahuac ica xoncaj ocse m\u00e1s cuajli temachtijli yejhuan quitemaca temaquixtilistli de yejhua on yejhuan ica onemechmachtij. Yej tlinon quemaj sequimej mechmachtiaj para xojometlamatican, niman quipatlaj on cuajli tlajtojli yejhuan quitemaca temaquixtilistli yejhuan ticpiaj itechcopa Cristo."
                },
                "8": {
                    "verse_nr": "8",
                    "verse": "Nejhua onemechmachtij quen ijqui Jesucristo hueli techmaquixtia. Yejhua ica tla hasta semej de tejhuamej, noso se ilhuicactequitquetl yejhuan hualehuas ne ilhuicac, cuajteijlijtias itlaj temachtijli ocse tlamantic, ma Dios quimaca ihueyi castigo."
                },
                "9": {
                    "verse_nr": "9",
                    "verse": "Ijcon quen achtoj yotiquijtojcaj, aman ocsejpa niquijcuilohua: tla yacaj quiteijlia se temachtijli yejhuan quitenehua quitemaca temaquixtilistli, pero xijqui quen onenquiselijcaj achtopa, ma Dios quimaca ihueyi castigo on tlacatl."
                },
                "10": {
                    "verse_nr": "10",
                    "verse": "Sequimej mechijliaj ica nejhua nitemachtia san para niquimpactia on tlacamej. Ijcuac nejhua nitlajtohua ica ihueyi castigo Dios, \u00bfnemejhuamej nenquinemiliaj ica nicnequi niquimpactis on tlacamej? \u00a1Ca! Nejhua ijcon niquijtohua pampa nicnequi ma nicpacti Dios. Tla nicnequisquia niquimpactisquia on tlacamej, tla ijcon xoc niitequitcau yesquia Cristo."
                },
                "11": {
                    "verse_nr": "11",
                    "verse": "Quen ijqui Pablo onochiu ap\u00f3stol - Pero xmatican, nocnihuan, ica xonicselij san itech yacaj tlacatl on cuajli tlajtojli yejhuan quitemaca temaquixtilistli yejhuan onemechijlij."
                },
                "12": {
                    "verse_nr": "12",
                    "verse": "In temachtijli xsan yacaj onicaquilij nion san yacaj onechmachtij, yej onicselij pampa Cristo onechmachiltij. Yejhua onechpantlantilij."
                },
                "13": {
                    "verse_nr": "13",
                    "verse": "Nemejhuamej ye nenquimatztoquej quen ijqui ninohuicaya ipan ocse tonaltin ipan notlaneltoc hebreo. Nenquimatztoquej quen ijqui sanoyej oniquintlahuelitac niman oniquintlajyohuitij on tlaneltocaquej yejhuan quineltocaj Cristo, niman quen nicnequiya niquinxoxotonis."
                },
                "14": {
                    "verse_nr": "14",
                    "verse": "Ipan notlaneltoc hebreo, miyequej yejhuan inhuan oninoscaltij niquintlaniya, pampa ican nochi noyojlo m\u00e1s sanoyej cuajli nochi niquejehuaya on tlen nohuejcatajhuan oquichijquej niman onechmachtijquej."
                },
                "15": {
                    "verse_nr": "15",
                    "verse": "Pero Dios achtoj onechtlapejpenij para nictequipanos ijcuac xe nitlacati. Quemaj ijcuac oyejcoc on cuajli tonajli, yejhua onechnotz ican iteicnelis."
                },
                "16": {
                    "verse_nr": "16",
                    "verse": "Ijcuac Dios oquinec, onechpantlantilij iConetzin para niquinmijlis on xhebreos ica on cuajli tlajtojli yejhuan quitemaca temaquixtilistli. Ijcuac in onochiu, xacaj itech oniaj para nicmatis tlinon nitemachtis."
                },
                "17": {
                    "verse_nr": "17",
                    "verse": "Nion oniaj ne Jerusal\u00e9n para oniquintejtemoto on yejhuan m\u00e1s achtojmej ap\u00f3stoles xquen nejhua para nechijlisquej tlinon nictemachtis. Yej nimantzin oniaj ne iregi\u00f3n Arabia campa noselti oninen. Niman quemaj m\u00e1s saquin ompa oninocuep para oniaj ne ipan on hueyican itoca Damasco."
                },
                "18": {
                    "verse_nr": "18",
                    "verse": "Niman ijcuac opanoc yeyi xipan, oniaj ne Jerusal\u00e9n para oniquixmatito Pedro. Niman caxtojli tonaltin ihuan ompa oninocau."
                },
                "19": {
                    "verse_nr": "19",
                    "verse": "Niman no oniquitac Jacobo on yejhuan icniu toTeco Jesucristo, pero xoniquintac on ocsequimej ap\u00f3stoles."
                },
                "20": {
                    "verse_nr": "20",
                    "verse": "Nejhua nemechmelajcaijlia ixpan Dios ica in yejhuan nemechijcuilohuilia melahuac ijqui onicchiu. Xnemechcajcayahua."
                },
                "21": {
                    "verse_nr": "21",
                    "verse": "Quemaj ijcuac oniquis Jerusal\u00e9n, oniaj neca ipan inregi\u00f3n Siria niman Cilicia."
                },
                "22": {
                    "verse_nr": "22",
                    "verse": "On tlaneltocaquej impan itiopanhuan Cristo ne Judea xnechixmatiyaj."
                },
                "23": {
                    "verse_nr": "23",
                    "verse": "San caquiyaj on tlen sequimej quijtohuayaj: \u201cOn yejhuan achtoj techtlahuelitaya niman techtlajyohuiltiaya, aman yejhua temachtijtinemi ica on tlaneltocalistli yejhuan achtoj quinequiya quipopolos.\u201d"
                },
                "24": {
                    "verse_nr": "24",
                    "verse": "Niman cueyiliayaj Dios nopampa."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "On ap\u00f3stoles oquiselijquej Pablo - Quemaj, hasta ipan majtlactli huan nahui xipan, ocsejpa oniaj ne Jerusal\u00e9n. Ipan in tonaltin oniaj ihuan Bernab\u00e9, niman no onicuicac Tito."
                },
                "2": {
                    "verse_nr": "2",
                    "verse": "Oniaj pampa Dios onechpantlantilijca ica nonequi nias. Ijcuac ompa onajsic, oniquintecuitlan san yejhuamej on yejhuan m\u00e1s tlayecanquej, niman oniquintlajtlajtohuilij on cuajli tlajtojli yejhuan quitemaca temaquixtilistli yejhuan nicteijlia intzajlan on yejhuan xhebreos. Ijcon oniquinsentlalij niman oniquinnotz, pampa nicnequiya ma ca quijtosquej xcuajli niman sanenca on tlinon nicchihua. Ijcon, tej, sanenca yesquia pampa yejhuamej huelisquiaj xquitecahuilisquiaj para ocsequimej ma quiselican on cuajli tlajtojli yejhuan quitemaca temaquixtilistli yejhuan nicteijlia."
                },
                "3": {
                    "verse_nr": "3",
                    "verse": "On tlayecanquej ocuelcaquej on tlen onicteijlij ne intzajlan on yejhuan xhebreos. Yejhua ica xoquichihualtijquej tocniu Tito yejhuan ompa nohuan nemiya, para quiselis on nescayotl ipan inacayo itoca circuncisi\u00f3n. Xoquichihualtijquej masqui yejhua xhebreo."
                },
                "4": {
                    "verse_nr": "4",
                    "verse": "Pero sequimej yejhuan xmelahuac tocnihuan ocalaquej ne totzajlan. Ocalaquej quen teistlacojquej para quinequiyaj quimatisquej tla melahuac xtictlacamatij on tlanahuatijli, pampa tinemij san secan ihuan Cristo. Niman no quinequiyaj techchihualtisquej para ma tictlacamatican on tlanahuatijli."
                },
                "5": {
                    "verse_nr": "5",
                    "verse": "Pero xqueman otitocahuilijquej otechtlamachilispatlaquej, pampa oticnequej tiquejehuasquej on cuajli tlajtojli yejhuan quitemaca temaquixtilistli para ma ajsitia nemotech quen nonequi nenquipiasquej."
                },
                "6": {
                    "verse_nr": "6",
                    "verse": "On yejhuan notenehuaj huejhueyi tlayecanquej, xonechijlijquej ma nicpatla on cuajli tlajtojli yejhuan quitemaca temaquixtilistli yejhuan nicteijlia. (Pero xnotequiu tla yejhuamej huejhueyi tlayecanquej noso ca, pampa Dios xqueman techchicoita tla sequimej huejhueyixtoquej noso ca.)"
                },
                "7": {
                    "verse_nr": "7",
                    "verse": "Yej nochi ocse tlamantic. Yejhuamej on tlayecanquej oquimatquej ica Dios onechmacac in tequitl para nicteijlis on cuajli tlajtojli yejhuan quitemaca temaquixtilistli intzajlan on yejhuan xquipiaj on nescayotl de circuncisi\u00f3n ipan innacayo, sa no ijqui quen oquimacac Pedro on tequitl para quiteijlis intzajlan on yejhuan quipiaj on nescayotl ipan innacayo."
                },
                "8": {
                    "verse_nr": "8",
                    "verse": "Ijquin oquimatquej pampa Dios yejhuan oquitequitiltij Pedro quen ap\u00f3stol intech on hebreos, no onechtequitiltij quen ap\u00f3stol intech on xhebreos."
                },
                "9": {
                    "verse_nr": "9",
                    "verse": "Yejhua ica Jacobo, Pedro niman Juan, on yejhuan m\u00e1s huejhueyixtoquej intech on tlaneltocaquej, oquimatquej ica melahuac Dios yejhua onechmacac in cuajli tequitl. Niman quemaj otechmaquitzquijquej nejhua niman Bernab\u00e9. Ijcon otechselijquej quen intehuicalhuan ipan itequiu Dios, niman ocuelitaquej para tejhuamej ma ticteijlitij on itlajtol Dios ne intech on yejhuan xhebreos niman yejhuamej intech on hebreos."
                },
                "10": {
                    "verse_nr": "10",
                    "verse": "San otechtlajtlanilijquej ma tiquimelnamiquican on hebreos cristianos yejhuan mayanquej niman ma tiquimpalehuican ican tomin. Niman nejhua ican pactli niman ican noyojlo onicnec nicchihuas."
                },
                "11": {
                    "verse_nr": "11",
                    "verse": "Pablo quichicajcanotza Pedro ne Antioqu\u00eda - M\u00e1s saquin Pedro oyaj ne ipan on hueyican itoca Antioqu\u00eda. Niman ijcuac nejhua ompa oniquitac, onictlacanonotz, pampa yejhua quichijticatca on tlen xcuajli. Yejhua onoxeloj intech on yejhuan xhebreos."
                },
                "12": {
                    "verse_nr": "12",
                    "verse": "Ijquin onochiu. Ijcuac yejhua ompa onen, tlacuaya inhuan on tocnihuan yejhuan xhebreos. Niman ipan on tonaltin ohualajquej sequimej hebreos de Jerusal\u00e9n yejhuan oquinhuajtitlan Jacobo. Yejhuamej in hebreos quinequiyaj para nochimej on tocnihuan ma quiselican on nescayotl itoca circuncisi\u00f3n ipan innacayo. Niman ijcuac Pedro ijcon oquitac, opeu notzinquixtia, niman ijqui oquintlalcahuij on yejhuan xhebreos, pampa quinmacajsiya on hebreos ica itlaj quijlisquej. Pedro oquipix ome ixayac, pampa yejhua quimatzticatca ica nonequi para inhuan nonelos on yejhuan xhebreos, pero yejhua xoc ijqui oquichiu."
                },
                "13": {
                    "verse_nr": "13",
                    "verse": "No ijqui on hebreos de ne Antioqu\u00eda yejhuan tlaneltocaj oquipixquej ome inxayac, pampa no oquichijquej quen Pedro oquichiu. Hasta Bernab\u00e9 no ompa tehuan ijqui oquichiu."
                },
                "14": {
                    "verse_nr": "14",
                    "verse": "Ijcuac oniquitac ica sanoyej xoc ijqui quichihuaj quen on cuajli tlajtojli yejhuan quitemaca temaquixtilistli techmachtia para ticchihuasquej, imixpan nochimej ijquin oniquijlij Pedro: \u201cTejhua aquin tihebreo, ticchihuaya niman timohuicaya quen on yejhuan xhebreo. \u00bfTla ijcon tej, tlica aman ticnequi tiquincuepas on yejhuan xhebreos para ma nohuicacan quen hebreos?\u201d"
                },
                "15": {
                    "verse_nr": "15",
                    "verse": "On hebreos no ijqui quen on xhebreos nomaquixtiaj ican tlaneltoctli - Tejhuamej tihebreos pampa ijqui otitlacatquej. Tejhuamej ticpiaj niman tictlacamatij on tlanahuatijli. Yejhua ica tejhuamej tiquintocayotiaj on yejhuan xhebreos tlajtlacolejquej."
                },
                "16": {
                    "verse_nr": "16",
                    "verse": "Pero ticmatztoquej ica Dios xquijtohua ica itlajtlacolhuan se tlacatl yoquintlaxtlau pampa quitlacamati on itlanahuatil Mois\u00e9s, yej pampa quineltoca ica Jesucristo ipampa omic ne ipan cojnepanojli. Yejhua ica, no tejhuamej ticneltocaj ica Jesucristo topampa omic para ijcon Dios quijtohua ica totlajtlacolhuan yoquintlaxtlau. In nochihua itechcopa on totlaneltoc itech Cristo niman xpampa tictlacamatij itlanahuatil Mois\u00e9s. Sa no ijqui quen onijcuiloj ipan on Yectlajcuilojli: Dios xquijtos ica itlajtlacolhuan yacaj tlacatl yoquintlaxtlau pampa quitlacamati itlanahuatil Mois\u00e9s."
                },
                "17": {
                    "verse_nr": "17",
                    "verse": "Ijcuac ticneltocaj Cristo para Dios quijtohua ica totlajtlacolhuan yoquintlaxtlau, ticpantlantiaj ica titlajtlacolejquej no ijqui quen on yejhuan xhebreos. \u00bfIn quijtosnequi ica Cristo quichihua para tejhuamej ma titlajtlacolejquej? \u00a1Ca! In xejhua ica."
                },
                "18": {
                    "verse_nr": "18",
                    "verse": "Pero yej ocse tlamantic. Tla yacaj ocsejpa quitlacamatis on tlanahuatijli yejhuan xoc quitlacamatiya, tla ijcon nochihua tlajtlacolej."
                },
                "19": {
                    "verse_nr": "19",
                    "verse": "Ijcuac onicmat tlinon nechijlia on tlanahuatijli, onicmat ica semi nixpolijticaj ixpan Dios. Aman, tej, xoc nicahuilia on tlanahuatijli ma nechmandaro para ijcon Dios hueli nechmandarohua."
                },
                "20": {
                    "verse_nr": "20",
                    "verse": "Ijcuac Cristo omic ipan cojnepanojli, nejhua no ihuan onimic. Xoc ninemi, yej Cristo nemi ipan noyojlo. On nemilistli yejhuan aman nicpia ipan notlalnacayo, nicpia ican notlaneltoc itech iConetzin Dios, aquin sanoyej onechtlajsojtlac niman nopampa onotemacac para omic."
                },
                "21": {
                    "verse_nr": "21",
                    "verse": "Nejhua, tej, xnicnequi ma ixpolihui iteicnelilis Dios. Tla Dios huelisquia quijtosquia ica itlajtlacolhuan yacaj tlacatl yoquintlaxtlau san ica quitlacamati on tlanahuatijli, tla ijcon xitlaj ica techpalehuisquia imiquilis Cristo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "On tlanahuatijli noso on tlaneltoctli - \u00a1Oh, nemejhuamej yejhuan nenchantij ne Galacia! \u00bfHasta canon nemajsij ica xhueli nentlanemiliaj? \u00bfAquinon omechoncajcayau para ma ca nenquitlacamatisquej in temachtijli yejhuan melahuac? Cuajli onencajsicamatquej quen ijqui Cristo omic ipan cojnepanojli nemopampa."
                },
                "2": {
                    "verse_nr": "2",
                    "verse": "Dios omechmacac iEsp\u00edritu. Aman xnechijlican, \u00bfonenquiselijquej on Esp\u00edritu Santo pampa onenquitlacamatquej on itlanahuatil Mois\u00e9s, noso pampa onenquineltocaquej on temachtijli itech ica Cristo yejhuan onencacquej?"
                },
                "3": {
                    "verse_nr": "3",
                    "verse": "\u00bfTlica yej xnenquipiaj nemotlamachilis? Achtoj cuajli onempejquej nemohuicaj ica on Esp\u00edritu Santo. \u00bfAman nemocuepasquej para nenquitlacamatisquej on tlanahuatijli ican nemonacayo?"
                },
                "4": {
                    "verse_nr": "4",
                    "verse": "\u00bfMiyec tlajtlamach sanencaj onenquijyohuijquej? Tla nemocuepasquej itech on tlanahuatijli, on melahuac sanencaj yes. Pero xnicnemilia ica nemocuepasquej itech on tlanahuatijli."
                },
                "5": {
                    "verse_nr": "5",
                    "verse": "\u00bfDios mechmaca iEsp\u00edritu Santo niman quichihua milagros nemotzajlan pampa nenquitlacamatij on tlanahuatijli? \u00a1Ca! Yejhua quichihua pampa melahuac nenquineltocaj on temachtijli ica Cristo, yejhuan onencacquej."
                },
                "6": {
                    "verse_nr": "6",
                    "verse": "Abraham yejhua ejemplo ica Dios quintiochihua on yejhuan quineltocaj. On Yectlajcuilojli quijtohua: \u201cAbraham cuajli oquineltocac on tlen Dios oquijlij, niman yejhua ica Dios oquiselij quen yolmelajqui.\u201d"
                },
                "7": {
                    "verse_nr": "7",
                    "verse": "Yejhua ica, tej, cuajli xmatican ica on yejhuan melahuac tlaneltocaj, yejhuamej quen teconehuan itech Abraham."
                },
                "8": {
                    "verse_nr": "8",
                    "verse": "On Yectlajcuilojli quipanextia ica Dios quijtos ica intlajtlacolhuan on xhebreos yoquintlaxtlau impampa intlaneltoc. Dios oquipanextilij Abraham in cuajli tlajtojli yejhuan quitemaca temaquixtilistli ijcuac on temaquixtilistli xe nochihuaya. Ijquin oquijlij: \u201cOn tlacamej ipan nochi pa\u00edses niquintiochihuas motechcopa.\u201d"
                },
                "9": {
                    "verse_nr": "9",
                    "verse": "Yejhua ica, aman nochimej yejhuan tlaneltocaj no quiseliaj on tlatiochihualistli quen oquiselij Abraham."
                },
                "10": {
                    "verse_nr": "10",
                    "verse": "Pero nochimej on yejhuan quinequij quitlacamatisquej on itlanahuatil Mois\u00e9s, Dios quintlajtlacolmacas, pampa ijqui quijtohua on Yectlajcuilojli: \u201cDios quitlajtlacolmacas on yejhuan xnochipa quichihuas nochi on quen tlanahuatia on tlanahuatijli.\u201d"
                },
                "11": {
                    "verse_nr": "11",
                    "verse": "Pantlantiticaj, tej, ica Dios xquijtos ica itlajtlacolhuan on yejhuan quitlacamati yejhua on tlanahuatijli yoquintlaxtlau, pampa on Yectlajcuilojli quijtohua: \u201cSan aquin on yejhuan itechcopa itlaneltoc yolmelajqui, nemis para nochipa.\u201d"
                },
                "12": {
                    "verse_nr": "12",
                    "verse": "On itlanahuatil Mois\u00e9s niman on tlaneltoctli xsan se yejhua. On Yectlajcuilojli quijtohua: \u201cOn yejhuan quitlacamati itlanahuatil Mois\u00e9s ica oncaj quichihuas nochi tlajtlamach yejhuan tlanahuatia on tlanahuatijli para ijcon huelis quipias nemilistli para nochipa.\u201d"
                },
                "13": {
                    "verse_nr": "13",
                    "verse": "Cristo otechmanahuico ipan on tlajyohuilistli yejhuan on tlanahuatijli tlanahuatia para tiquijyohuisquej ijcuac oquiselij totlajyohuilis yejhuan Dios oquimacac. On Yectlajcuilojli ijquin quijtohua: \u201cOn yejhuan quipilohuaj ipan se cojtli quiselia tlajyohuilistli.\u201d"
                },
                "14": {
                    "verse_nr": "14",
                    "verse": "Yejhua otechmaquixtij para on tlatiochihualistli de temaquixtilistli, yejhuan Dios oquimacac Abraham, ma notemaca itechcopa Cristo Jes\u00fas intech on yejhuan xhebreos. Ijcon, tej, itechcopa totlaneltoc tinochimej ticseliaj on Esp\u00edritu Santo yejhuan Dios oquitlalij ipan ipromesa."
                },
                "15": {
                    "verse_nr": "15",
                    "verse": "On tlanahuatijli niman ipromesa Dios - Nocnihuan, nemechtlalilia se ejemplo yejhuan niquixtia ipan innemilis on tlacamej. Ajsi on tonaltin ijcuac se tlacatl tlayecanqui ipan ichanchanejcahuan quinmaca iconehuan se herencia. Ijcuac quintlaxelohuilia, cada se quimaca se itlalamau. Niman ijcuac on iconehuan yoquinseliquej intlalamau cuajli firmado, yejhuamej xoc huelij quixoxotoniaj para ocse tlamantic quichijchihuaj, nion quipatlaj, masqui on san tlacatl oquichijchiu."
                },
                "16": {
                    "verse_nr": "16",
                    "verse": "Aman, tej, Dios oquitlalij ipromesa itech Abraham niman itech iconeu sa no ijqui quen ijcuac on tlayecanqui quinmaca intlalamau on iconehuan. Pero xquitacan, on Yectlajcuilojli xquijtohua: \u201cniman iconehuan\u201d, quen quintenehuasquia miyequej tlacamej, yej quijtohua: \u201cniman iconeu\u201d. Niman yejhua in quijtosnequi san se tlacatl, niman yejhua on tlacatl yejhua Cristo."
                },
                "17": {
                    "verse_nr": "17",
                    "verse": "Tlen nejhua niquijtohua sa no yejhua in. Dios oquitlalij se promesa ihuan Abraham. Ijcuac Dios oquitlalij se promesa ihuan Abraham, sa no ijqui oquitlalij quen on tlayecanquetl quifirmarohua on tlalamamej para iconehuan. Yejhua ica on itlanahuatil Mois\u00e9s, yejhuan ohuajlaj ipan nahui cientos treinta xipan saquin, xhuelis quixoxotonis niman cahuas quen xocuitlaj quijtosnequi on ipromesa Dios."
                },
                "18": {
                    "verse_nr": "18",
                    "verse": "Yejhua ica, tla Dios techmacasquia temaquixtilistli itechcopa on tlanahuatijli, tla ijcon xticselisquiaj itechcopa on promesa. Pero Dios oquimacac Abraham pampa ijqui oquitlalij ipan ipromesa."
                },
                "19": {
                    "verse_nr": "19",
                    "verse": "Tla ijcon, tej, \u00bftlica ticpiaj on tlanahuatijli? On tlanahuatijli onotlaquechilij para on tlacatl quititia itlajtlacol. Niman on tlanahuatijli cuajli catca hasta ijcuac ohuajlaj ihuejcaconeu Abraham on yejhuan oquipix on promesa. On tlanahuatijli oquitemachiltijquej on ilhuicactequitquej, niman Mois\u00e9s onotequimacac ixpan Dios ica on tlanahuatijli para oquinmacac on tlacamej."
                },
                "20": {
                    "verse_nr": "20",
                    "verse": "Pero ijcuac Dios oquimacac Abraham on promesa, xopoliu aquinon notequimacas, pampa san yejhua oquimacac."
                },
                "21": {
                    "verse_nr": "21",
                    "verse": "On tlen ica nonequi on tlanahuatijli - Tla ijcon, \u00bfyejhua in quijtosnequi ica itlanahuatil Mois\u00e9s xnohuica ihuan ipromesas Dios? Ca, pampa tla on tlanahuatijli yejhuan onotemacac huelisquia techmacasquia nemilistli, tla ijcon, ticselisquiaj yolmelajcalistli intechcopa on tlanahuatijli."
                },
                "22": {
                    "verse_nr": "22",
                    "verse": "Pero on Yectlajcuilojli quijtohua ica nochi tlacatl tlajtlacolej. Ijcon quitohua para on yejhuan quineltocaj Jesucristo huelis quiselisquej on temaquixtilistli yejhuan Dios oquitlalij ipan ipromesa."
                },
                "23": {
                    "verse_nr": "23",
                    "verse": "Ijcuac xe huajlaya Jesucristo, on tlanahuatijli techmandarohuaya. Niman on tlanahuatijli tictlacamatzticatcaj hasta ijcuac ohuajlaj Jesucristo."
                },
                "24": {
                    "verse_nr": "24",
                    "verse": "Ijcon, tej, on tlanahuatijli nemiya quen pilanquetl yejhuan otechtlajpix hasta ijcuac ohuajlaj Cristo. Niman ijcuac ohuajlaj Cristo niman oticneltocaquej Dios oquijtoj ica totlajtlacolhuan yoquintlaxtlau."
                },
                "25": {
                    "verse_nr": "25",
                    "verse": "Aman, pampa ticneltocaj Cristo, on tlanahuatijli xoc techtlapia."
                },
                "26": {
                    "verse_nr": "26",
                    "verse": "Aman nemejhuamej nenteconehuan itech Dios pampa nenquipiaj tlaneltoctli itech Cristo Jes\u00fas."
                },
                "27": {
                    "verse_nr": "27",
                    "verse": "Nochimej nemejhuamej yejhuan onemocuatequijquej para nenquiteititiaj ica nenquineltocaj Cristo, nennemij quen Cristo onen."
                },
                "28": {
                    "verse_nr": "28",
                    "verse": "Aman xijtla quijtosnequi tla nenhebreos noso xnenhebreos, nentlanamactin noso xnentlanamactin, nentlacamej noso nensihuamej. Xitlaj quijtosnequi, pampa tla nennemij san secan ihuan Cristo Jes\u00fas, nochimej nemejhuamej san secan nennemij se ihuan ocse."
                },
                "29": {
                    "verse_nr": "29",
                    "verse": "Niman tla nenteyaxcahuan itech Cristo, tla ijcon, nenteconehuan itech Abraham, niman ihuan Abraham nenquiselisquej on herencia yejhuan Dios oquitlalij ipan ipromesa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "In se ejemplo. Chica se teconeu yejhuan quiselis iherencia yejhua conetl, nemi quen se tlanamactli, masqui ica tlen melahuac ye iyaxca nochi on herencia."
                },
                "2": {
                    "verse_nr": "2",
                    "verse": "Yejhua quen se tlanamactli, pampa ica oncaj quintlacamati on tlacamej yejhuan quiscaltiaj. Niman quejehuiliayaj iherencia chica yejhua noscaltia para quimacasquej hasta ipan on tonajli ijcuac itataj oquijtoj cuajli para quiselis."
                },
                "3": {
                    "verse_nr": "3",
                    "verse": "Tejhuamej no ijqui. Ijcuac xe huajlaya toTeco Jes\u00fas, ticoconej catcaj. Pampa tihebreos ica oncatca tictlacamatiyaj on itlanahuatil Mois\u00e9s, niman nemejhuamej yejhuan xnenhebreos no ica oncatca nenquitlacamatiyaj on intlanahuatilhuan on yejhuan m\u00e1s tlajtlajmatquej ipan nemotlaneltoc."
                },
                "4": {
                    "verse_nr": "4",
                    "verse": "Pero ijcuac oyejcoc on tonajli yejhuan Dios oquitlapejpenij, ocuajtitlan iConetzin yejhuan otlacat itech se sihuatl. Niman pampa hebreo catca, on tlanahuatijli yejhua oquimandaroj."
                },
                "5": {
                    "verse_nr": "5",
                    "verse": "Ijcon ohuajlaj para techmaquixtico itech on tlanahuatijli yejhuan otictlacamatquej quen tlanamactin ijcon Dios ohuel otechselij para iconehuan."
                },
                "6": {
                    "verse_nr": "6",
                    "verse": "Niman para mechititia ica nemejhuamej nenteconehuan itech, Dios ocuajtitlan ipan toyojlo iEsp\u00edritu on iConetzin. Niman on Esp\u00edritu techchihualtia para tiquijliaj Dios: \u201cNoTajtzin!\u201d"
                },
                "7": {
                    "verse_nr": "7",
                    "verse": "Ijcon, tej, cada se de nemejhuamej nenteconehuan itech Dios, niman xoc nentlanamactin. Niman pampa nemejhuamej neniconehuan, yejhua mechmaca nemoherencia pampa nenquineltocaj Cristo."
                },
                "8": {
                    "verse_nr": "8",
                    "verse": "Pablo nopajsolohua impampa on tlaneltocaquej - Ijcuac nemejhuamej xnenquixmatiyaj Dios, nentlanamactin catcaj intech dioses yejhuan xmelahuac dioses."
                },
                "9": {
                    "verse_nr": "9",
                    "verse": "Aman nenquixmatij Dios. M\u00e1s cuajli niquijtos, mechixmati. Yejhua ica, \u00bfquen ijqui, tej, nenquinequij nemocuepasquej niman nenquitlacamatisquej on tlanahuatijli, niman ocsejpa nennemisquej quen tlanamactin?"
                },
                "10": {
                    "verse_nr": "10",
                    "verse": "Nemejhuamej ocsejpa yopeu nenquichihuaj ilhuitl ijcuac yejco on hueyi tonaltin, ijcuac yencuiya on metztli, ijcuac yejco on hueyixticaj xipan niman no ijqui ipan ocsequi tonaltin."
                },
                "11": {
                    "verse_nr": "11",
                    "verse": "Sanoyej ninomojtia nicmatis tla on tequitl yejhuan onicchiu nemotzajlan sanencaj onicchiu."
                },
                "12": {
                    "verse_nr": "12",
                    "verse": "Nocnihuan, sanoyej nemechtlajtlanilia xmoxelocan itech on tlanahuatijli quen nejhua onicchiu. Ipan se tonajli catca, oninoxeloj itech on tlanahuatijli para ninemis quen nemejhuamej yejhuan xnenhebreos yejhuan xonempajsolijquej ica on tlanahuatijli. Ijcuac ninemiya nemohuan, nemejhuamej nochi cuajli onennechchihuilijquej."
                },
                "13": {
                    "verse_nr": "13",
                    "verse": "Ye nenquimatztoquej ica ijcuac quemach ye ica nemohuan oninen, oninen ipampa on cualolistli yejhuan niquijyohuiyaya. Yejhua ica chica ninemiya nemohuan, onemechijlij on cuajli tlajtojli yejhuan quitemaca temaquixtilistli."
                },
                "14": {
                    "verse_nr": "14",
                    "verse": "Masqui on cualolistli yejhuan onicpix onochiu quen se tepajsolohuilistli nemotech, nemejhuamej xonennechtlajyelmatquej nion onenquijtojquej tla xnennechselisquej. Yej onennechselijquej quen yacaj iilhuicactequitcau Dios. Onennechselijquej quen sa no nejhua niJesucristo yesquia."
                },
                "15": {
                    "verse_nr": "15",
                    "verse": "Aman, \u00bftlinon nemopan nochihua? \u00bfCanon oncaj on paquilistli yejhuan onenquipixquej notech? Nejhua hueli nicteixpantilia ica nemejhuamej tla san huelisquia, hasta nemoquixtilisquiaj nemixtololojhuan para nennechinmacasquiaj."
                },
                "16": {
                    "verse_nr": "16",
                    "verse": "\u00bfAman yoninocuep nemotlahuelicniu san ica nemechijlia on tlen melahuac?"
                },
                "17": {
                    "verse_nr": "17",
                    "verse": "On tlacamej yejhuan quinequij para nenquitlacamatisquej on tlanahuatijli, quichihuaj miyec tlajtlamach yejhuan cuajli san para xquinhuelitacan. Pero ijcuac ijcon quichihuaj, quichihuaj ican xcuajli inyojlo. On tlen yejhuamej quinequij, mechxelosquej notech para yejhuamej nenquintlajsojtlasquej."
                },
                "18": {
                    "verse_nr": "18",
                    "verse": "Aman, tej, tla on tlacamej quichihuasquej on tlen cuajli ican cuajli inyojlo, cuajli para ijqui ma quichihuacan nemotech. Niman nochipa ijqui ma quichihuacan hasta ijcuac nejhua xnemohuan ninemis."
                },
                "19": {
                    "verse_nr": "19",
                    "verse": "Notlajsojcaconehuan, aman ocsejpa niquijyohuijticaj on tlen tecocoj nemopampa, quen se nantli yejhuan nococohua ijcuac quinemitia iconetzin. Niman nitlajyohuijtias hasta ijcuac nemonemilis nocahuas quen inemilis Cristo."
                },
                "20": {
                    "verse_nr": "20",
                    "verse": "Nicnequisquia ninemis nemohuan nimantzin aman para m\u00e1s cuajli nihuelis nemechnojnotzas. Xnicmati, tej, tlinon nicnemilis nemotechica."
                },
                "21": {
                    "verse_nr": "21",
                    "verse": "On inejemplo Agar niman Sara - Nemejhuamej yejhuan nenquinequij para on itlanahuatil Mois\u00e9s mechnahuatis, \u00bfnencajsicamatij tlinon quijtohua on tlanahutijli?"
                },
                "22": {
                    "verse_nr": "22",
                    "verse": "Tej, on Yectlajcuilojli quijtohua ica Abraham oquipix ome iconeu. Se iconeu oquipix ihuan se tlanamactli itoca Agar, niman ocse oquipix ihuan on yejhuan cuajli isihuau yejhuan tlamacahuajli. On isihuau itoca Sara."
                },
                "23": {
                    "verse_nr": "23",
                    "verse": "On yejhuan iconeu on sihuatlanamactli otlacat sa no ijqui quen tlacatij nochimej coconej, pero iconeu on yejhuan tlamacahuajli otlacat itechcopa se milagro pampa Dios ijqui oquitlalij ipan ipromesa."
                },
                "24": {
                    "verse_nr": "24",
                    "verse": "In omemej sihuamej quiteititiaj on ejemplos de yejhua on ome pactos yejhuan Dios oquipix inhuan on tlacamej. Agar quiteititia on pacto yejhuan de tlanahuatijli, yejhuan Dios oquinmacac on hebreos ne ipan on tepetl itoca Sina\u00ed. On yejhuan quitlacamatij in pacto, yejhuamej tlanamactin itech on tlanahuatijli sa no ijqui quen Agar, niman iconehuan nemiyaj tlanamactin, niman ijcon oquitlacamatquej Abraham."
                },
                "25": {
                    "verse_nr": "25",
                    "verse": "Ijcon, tej, Agar iejemplo on tepetl itoca Sina\u00ed yejhuan oncaj ne ipan on ilado Arabia. Agar no iejemplo on hueyican itoca Jerusal\u00e9n yejhuan oncaj ipan in tlalticpactli campa nemij on hebreos. Jerusal\u00e9n niman nochimej on hebreos nemij tlanamactin itech on tlanahuatijli quen Agar, niman iconehuan nemiyaj tlanamactin itech Abraham."
                },
                "26": {
                    "verse_nr": "26",
                    "verse": "Pero Sara tlamacahuajli. Yejhua ejemplo de Jerusal\u00e9n yejhuan oncaj ne ilhuicac. On Jerusal\u00e9n tlamacahuajli, niman yejhua tochan."
                },
                "27": {
                    "verse_nr": "27",
                    "verse": "Niman on Yectlajcuilojli quijtohua: Xmopacti, Sara, tejhua yejhuan titetzacatl, yejhuan xoticpix moconehuan. Xtzajtzi ican pactli tejhua yejhuan xqueman oticpix on tlen tecocoj yejhuan quipia se sihuatl ijcuac quinemitia iconetzin. Pampa tejhua, Sara, yejhuan omitzcajquej, ticpias m\u00e1s moconehuan xquen Agar yejhuan aman ihuan nemi mohuehuentzin."
                },
                "28": {
                    "verse_nr": "28",
                    "verse": "Aman, nocnihuan, ijcon quen Isaac teconeu itech Sara, pampa Dios yejhua ipromesa, tejhuamej no titeconehuan itech Dios."
                },
                "29": {
                    "verse_nr": "29",
                    "verse": "Ismael yejhuan otlacat sa no ijqui quen tlacatij nochimej on coconej, oquitlahuelitac niman quitlajyohuiltiaya Isaac yejhuan otlacat itechcopa on Esp\u00edritu. Ijcon quen ipan on tonaltin onochiu, aman sa no ijqui nochihua."
                },
                "30": {
                    "verse_nr": "30",
                    "verse": "Pero \u00bftlinon quijtohua on Yectlajcuilojli? Quijtohua: \u201cXconquixti on sihuatlanamactli ihuan iconeu, pampa iconeu on sihuatlanamactli xhuelis quiselis on herencia yejhuan quiselis iconeu on yejhuan tlamacahuajli.\u201d"
                },
                "31": {
                    "verse_nr": "31",
                    "verse": "Ijcon, tej, nocnihuan, tejhuamej quen xtiteconehuan itech on yejhuan sihuatlanamactli, yej quen titeconehuan itech on yejhuan tlamacahuajli."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Xmelajcanemican pampa nentlamacahualti - Cristo otechmanahuij itech on tlanahuatijli para tinemij tlamacahualtin. Yejhua ica xmelajcanemican ipan on tlamacahualistli, niman ma ca ocsejpa xmotemacacan ipan on tlanahuatijli quen tlanamactin."
                },
                "2": {
                    "verse_nr": "2",
                    "verse": "Xnechcaquican. Nejhua, Pablo, nemechijlia nemejhuamej yejhuan Cristo omechmanahuij itech on tlanahuatijli, ica Cristo xhuelis mechpalehuis tla nenquitlaliaj nemoyojlo itech on circuncisi\u00f3n ica yejhua mechpalehuis para nenquitlanisquej temaquixtilistli."
                },
                "3": {
                    "verse_nr": "3",
                    "verse": "Nicnequi niquijtos ocsejpa para cuajli xmatican ica san aquinon yejhuan quiselis on circuncisi\u00f3n pampa quinemilia quipalehuis para quitlanis temaquixtilistli, ica oncaj no quitlacamatis nochi on itlanahuatil Mois\u00e9s."
                },
                "4": {
                    "verse_nr": "4",
                    "verse": "Nemejhuamej yejhuan nenquinequij para Dios quijtos ica nemotlajtlacolhuan yoquintlaxtlau pampa nenquitlacamatij on tlanahuatijli, nenquitlalcahuiyaj Cristo niman nenquitlalcahuiyaj iteicnelilis Dios."
                },
                "5": {
                    "verse_nr": "5",
                    "verse": "Pero tejhuamej xtitlamachixtoquej ipan on tlanahuatijli. Tejhuamej itechcopa on Esp\u00edritu niman pampa ticneltocaj Cristo titlamachixtoquej ica Dios techijlis ica totlajtlacolhuan yoquintlaxtlau."
                },
                "6": {
                    "verse_nr": "6",
                    "verse": "Tla san secan tinemij ihuan Cristo Jes\u00fas, xitlaj quijtosnequi tla ticpiaj circuncisi\u00f3n noso ca. Yej quemaj hueyi quijtosnequi ma ticpiacan tlaneltoctli, niman in tlaneltoctli ma quichihua para ma titetlajsojtlacan."
                },
                "7": {
                    "verse_nr": "7",
                    "verse": "Nemejhuamej cuajli nemohuicayaj. \u00bfAquinon, tej, omechcajcayau para ma ca sa xtlacamatican on tlen melahuac?"
                },
                "8": {
                    "verse_nr": "8",
                    "verse": "Dios xejhua oquichiu, pampa yejhua mechnotzticaj itech Cristo."
                },
                "9": {
                    "verse_nr": "9",
                    "verse": "On yejhuan omechcajcayau sa no ijqui quen tlaxocolilistli. Ijquin nijtohua: \u201cSan achijtzin tlaxocolilistli cajcocui nochi tixtli de harina.\u201d No sa no ijqui san se tlacatl yejhuan quitemaca on xcuajli temachtilistli, nochi tlacatl najcomana ica on xcuajli temachtilistli."
                },
                "10": {
                    "verse_nr": "10",
                    "verse": "Nejhua nictlali noyojlo itech toTeco ica yejhua mechpalehuis para ma ca nencajcahuasquej on ica nenquineltocaj Cristo. Pero quiselis icastigo on tlacatl masqui san aquinon yejhuan mechtlaneltocpolosnequi."
                },
                "11": {
                    "verse_nr": "11",
                    "verse": "Nocnihuan, \u00bfsequimej mechijliaj ica nejhua nicteijlijtinemi ica on tlacamej ica oncaj quipiasquej circuncisi\u00f3n para quiselisquej on temaquixtilistli? Tla oc ijcon nicteijlisquia, on hebreos xnechtlajyohuiltisquiaj, niman on temachtilistli itech ica icojnepanol Cristo xquitlahuelmatisquiaj. Pero yejhuamej oc nechtlajyohuiltiaj."
                },
                "12": {
                    "verse_nr": "12",
                    "verse": "Pero para yejhuamej on yejhuan mechpasolojtinemij itechica on circuncisi\u00f3n, \u00a1nicnequisquia nimantzin noxelosquiaj totech yejhuan ticneltocaj ica Cristo techmaquixtia!"
                },
                "13": {
                    "verse_nr": "13",
                    "verse": "Nocnihuan, nemejhuamej Dios omechnotz para nennemisquej tlamacahualtin itech on tlanahuatijli. In xquijtosnequi ica cuajli para nenquichihuasquej on tlen xcuajli yejhuan nemotlalnacayo quinequij, yej nochi ocse tlamantic xchihuacan. Xmopalehuican sequimej ihuan ocsequimej ican tetlajsojtlalistli."
                },
                "14": {
                    "verse_nr": "14",
                    "verse": "Nochi on tlanahuatiltin yejhuan oncaj ipan on tlanahuatijli cuajli nenquichihuasquej ijcuac nenquitlacamatisquej yejhua in se tlanahuatijli: \u201cXquintlajsojtla ocsequimej sa no ijqui quen tejhua timotlajsojtla.\u201d"
                },
                "15": {
                    "verse_nr": "15",
                    "verse": "Pero tla sa no nemejhuamej nemotlahuelitaj niman nemohuijsoquij inhuan ocsequimej, xmotacan sa no nemejhuamej pampa sa no nemejhuamej nemoxoxotonisquej."
                },
                "16": {
                    "verse_nr": "16",
                    "verse": "On tlen quinequi on Esp\u00edritu ocse tlamantic xquen on tlen quinequi totlalnacayo - Nejhua yejhua in nemechijlia: Xcahuilican on Esp\u00edritu Santo ma mechyecana. Niman tla nenquitlacamatisquej on Esp\u00edritu, xnenquichihuasquej on tlen xcuajli yejhuan nemotlalnacayo quinequi."
                },
                "17": {
                    "verse_nr": "17",
                    "verse": "On tlen xcuajli yejhuan nemotlalnacayo quelehuiya quicualania on iEsp\u00edritu Dios, niman on tlen cuajli quinequi on Esp\u00edritu no quicualania on tlen xcuajli yejhuan nemotlalnacayo quelehuiyaj. Sa no yejhuamej tlahuelnemij. Yejhua ica xnenquichihuaj san tlen nenquinequij."
                },
                "18": {
                    "verse_nr": "18",
                    "verse": "Pero tla mechyecana on Esp\u00edritu, tla ijcon, xnenquitlacamatij on tlanahuatijli."
                },
                "19": {
                    "verse_nr": "19",
                    "verse": "On yejhuan quichihuaj on tlen xcuajli quelehuiya intlalnacayo, ixmachyojquej yejhua ica on tlajtlamach tlen xcuajli quichihuaj. Yejhuamej ahuilnemij, niman quichihuaj on tlen xcuajli niman xchipahuac."
                },
                "20": {
                    "verse_nr": "20",
                    "verse": "Quinmahuistiliaj on tlamachijchijhualtin intajtzitzihuan, niman quichihuaj nahualyotl. Tlahuelnemij, nocuajcualaniaj niman chahuatij. San itlaj icatzin nimantzin cualanij niman quichihuaj itlaj san para yejhuamej. Texexelohuaj niman tesentlaliaj ojoncuaj."
                },
                "21": {
                    "verse_nr": "21",
                    "verse": "Nexicolejquej, temictianimej, tlahuantinemij niman xsan cuajloticaj paxalohuaj, niman quichihuaj ocsequi tlajtlamach m\u00e1s yejhuan sa no ijqui. Nemechijlia ocsejpa ijcon quen yonemechijlijca, ica on yejhuan quichihuaj yejhua in tlajtlamach xhuelisquej calaquisquej ne campa Dios tlamandarohua."
                },
                "22": {
                    "verse_nr": "22",
                    "verse": "Pero on yejhuan nohuicaj quen quinyecana on Esp\u00edritu, quipantlantiaj miyec tlajtlamach yejhuan cuajli itechcopa on Esp\u00edritu. Yejhuamej tetlajsojtlaj, paquij, noyolsehuiaj, noijyohuiyaj, tenotzquej, ican cuajli inyojlo tepalehuiyaj, nochipa quichihuaj on tlen quijtohuaj,"
                },
                "23": {
                    "verse_nr": "23",
                    "verse": "yolyemanquej, niman cuajli nonahuatiaj. Xitlaj oncaj tlanahuatijli yejhuan huelis quixnamiquis in quen in tlajtlamach yejhuan cuajli nochihua."
                },
                "24": {
                    "verse_nr": "24",
                    "verse": "Niman on yejhuan teyaxcahuan itech Cristo Jes\u00fas, xoc quincahuilia on intlalnacayo ma quichihuacan on tlen xcuajli quen yejhuamej quelehuiaj niman quinequi quichihuaj."
                },
                "25": {
                    "verse_nr": "25",
                    "verse": "Ticpiaj yencuic nemilistli itechcopa on Esp\u00edritu Santo. Yejhua ica ma ticahuilican on Esp\u00edritu Santo ma techyecana."
                },
                "26": {
                    "verse_nr": "26",
                    "verse": "Ma ca titohueyimatisquej. Ma ca tiquimpajsolosquej ocsequimej, nion ma ca tiquinnexicolitasquej ocsequimej."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Xmopalehuican cada sesentemej - Nocnihuan, tla se de on tocnihuan quichihua itlaj tlajtlacojli, nemejhuamej yejhuan cuajli nenquitlacamatij on Esp\u00edritu Santo xpalehuican para ma nocuepa. Pero xchihuacan ican yolyemanilistli, niman nemochimej xquitacan cuajli para on diablo ma ca no mechtlatlatas para xtlajtlacocan nemejhuamej."
                },
                "2": {
                    "verse_nr": "2",
                    "verse": "Xmopalehuican sa no nemejhuamej ijcuac se quipia san catlejhua pasolohuilistli. Tla ijcon nenquichihuasquej, nenquichihuasquej on tlen Cristo technahuatia."
                },
                "3": {
                    "verse_nr": "3",
                    "verse": "Tla yacaj quinemilia hueyixticaj, niman xmelahuac hueyixticaj, tla ijcon, sa no yejhua nocajcayahua."
                },
                "4": {
                    "verse_nr": "4",
                    "verse": "Cada se sa no yejhua ma nota tla cuajli nohuica. Aquin notas ica cuajli nohuica, yejhua notlacaitas. Yejhua, tej, ma paqui xpampa m\u00e1s cuajli nohuica ipan inemilis xquen ocse tlacatl, yej pampa cuajli nohuica quen Dios quinequi."
                },
                "5": {
                    "verse_nr": "5",
                    "verse": "Ijcon, tej, cada se tlalticpactlacatl quinomamaltis on yejhuan quichihua nican ipan in tlalticpactli."
                },
                "6": {
                    "verse_nr": "6",
                    "verse": "Nonequi ticpalehuisquej ican nochi tlajtlamach tlen ticpiaj on yejhuan techmachtia itlajtoltzin Dios."
                },
                "7": {
                    "verse_nr": "7",
                    "verse": "Ma ca sa no nemejhuamej nemocajcayahuasquej. Ma ca xnemilican ica nenhuelisquej nentlajtlacosquej niman Dios xmechtlaxtlahuilis, pampa Dios ica oncaj mechcastigaros. Tlen quitoca on tlacatl sa no yejhua quipixca."
                },
                "8": {
                    "verse_nr": "8",
                    "verse": "Tla tictocasquej ica on tlen xcuajli quelehuiya totlalnacayo, ican totlalnacayo ticpixcasquej on xoxotonilistli niman miquilistli. Pero tla tictocasquej ica on tlen quinequi on Esp\u00edritu Santo, ica on Esp\u00edritu Santo ticpixcasquej nemilistli para nochipa."
                },
                "9": {
                    "verse_nr": "9",
                    "verse": "Niman ma ca tisiahuican para ticchihuasquej on tlen cuajli, pampa ijcuac ajsis on tonajli para tipixcasquej, ticpixcasquej on cuajli xinachtli tla xticsiaucahuasquej."
                },
                "10": {
                    "verse_nr": "10",
                    "verse": "Yejhua ica, tej, nochipa ijcuac tihuelisquej, nochimej ma tiquinchihuilican on tlen cuajli, niman m\u00e1s on yejhuan quineltocaj Jesucristo."
                },
                "11": {
                    "verse_nr": "11",
                    "verse": "Pablo oquinmacac tlachicahualistli niman sa ica nochi tlajpalohuilistli - Xquitacan ica tlen letras huejhueyi yejhuan nican nemechtlajcuilhuijticaj ican nejhua noma."
                },
                "12": {
                    "verse_nr": "12",
                    "verse": "On temachtijquej yejhuan quitenehuaj ica cuajli para nenquitlacamatisquej on tlanahuatijli, quinequij para xselican on circuncisi\u00f3n para yejhuamej quimpactisquej on hebreos. Ijcon quichihuaj para on hebreos xquintlajyohuiltisquej ipampa icojnepanol Cristo."
                },
                "13": {
                    "verse_nr": "13",
                    "verse": "On temachtijquej yejhuan oquiselijquej on nescayotl de circuncisi\u00f3n sa no yejhuamej xquichihuaj tlen on tlanahuatijli quijtohua. Pero yejhuamej quinequij para nenquiselisquej on nescayotl de circuncisi\u00f3n para yejhuamej huelisquej nohueyilisquej pampa mechchihualtisquej xpiacan on nescayotl de circuncisi\u00f3n ipan nemonacayo."
                },
                "14": {
                    "verse_nr": "14",
                    "verse": "Pero nejhua xitlaj ocse ica nicnequi ninohueyilis, yej san ican imiquilis toTeco Jesucristo ipan icojnepanol. Pampa itechcopa imiquilis Cristo ipan icojnepanol, yejhua in tlalticpactli para nejhua micticaj, niman nejhua nimicticaj para in tlalticpactli."
                },
                "15": {
                    "verse_nr": "15",
                    "verse": "Tla tinemij ihuan Cristo Jes\u00fas, xitlaj quijtosnequi tla oticselijquej circuncisi\u00f3n noso ca. Yej tlinon hueyi quijtosnequi ma tinemican quen tiyencuiquej tlacamej ipan tonemilis."
                },
                "16": {
                    "verse_nr": "16",
                    "verse": "Nemejhuamej yejhuan melahuac neniconehuan Dios, yejhuan nenquinemiliaj quen onemechmachtij itechica Cristo, nictlajtlanilia Dios ma mechmaca iyolsehuilis niman iteicnelilis."
                },
                "17": {
                    "verse_nr": "17",
                    "verse": "Desde aman para nochipa ma ca yacaj nechpajsolos, pampa nochi quech tiliquichtic nicpia ipan notlalnacayo quiteititiaj ica nejhua niitequitcau toTeco Jes\u00fas."
                },
                "18": {
                    "verse_nr": "18",
                    "verse": "Nocnihuan, ma iteicnelilis toTeco Jesucristo onyaj ne itech nemoesp\u00edritu. Ma ijqui nochihua."
                }
            }
        }
    }
}