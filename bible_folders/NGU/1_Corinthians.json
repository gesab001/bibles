{
    "version": "NGU",
    "book_name": "1 Corinthians",
    "book_nr": "46",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\ufeff 1 CORINTIOS - IACHTOJ TLAJCUILOL ON AP\u00d3STOL SAN PABLO PARA ON CORINTIOS - Pablo quintlajcuilhuia on tlaneltocaquej ne Corinto - Nejhua, niPablo, yejhuan Dios onechcalactij para niiap\u00f3stol Jesucristo quen yejhua oquinec. Nejhua ihuan tocniu S\u00f3stenes"
                },
                "2": {
                    "verse_nr": "2",
                    "verse": "temechtlajcuilhuiaj nemejhuamej tocnihuan yejhuan nennemij ipan itiopan Dios ompa ipan on hueyican itoca Corinto, yejhuan nenteyaxcahuan itech Dios pampa san secan nennemij ihuan Cristo Jes\u00fas. Dios omechnotz para nennemij yolchipajquej inhuan on yejhuan nochihuiyan quiyectenehuaj toTeco Jesucristo yejhuan no inTeco quen tejhuamej."
                },
                "3": {
                    "verse_nr": "3",
                    "verse": "Ma Dios toTajtzin niman toTeco Jesucristo mechmacacan intlatiochihualis niman inyolsehuilis."
                },
                "4": {
                    "verse_nr": "4",
                    "verse": "On corintios oquiselijquej tlatiochihualistli - Nochipa nicmaca tlaxtlahuijli Dios ipampa on hueyi tlatiochihualistli yejhuan omechmacac itechcopa Cristo Jes\u00fas."
                },
                "5": {
                    "verse_nr": "5",
                    "verse": "Tej, pampa san secan nennemij ihuan Cristo, Dios yomechmacac nochi ocse tlamantic riquezas yejhuan itech quisa. Mechmaca ipan on tlen nenquijtohuaj niman ipan on tlen nenquimatij."
                },
                "6": {
                    "verse_nr": "6",
                    "verse": "On tlen onemechijlij ica Cristo yonopantlantij ica melahuac ijqui yonochiu nemopan."
                },
                "7": {
                    "verse_nr": "7",
                    "verse": "Yejhua ica chica nenquimachixtoquej on tonajli ijcuac toTeco Jesucristo huajlas, nenquipiaj nochi on tetlayocolijli yejhuan Dios quitemaca."
                },
                "8": {
                    "verse_nr": "8",
                    "verse": "Sa no Dios mechmelajcapias hasta ijcuac nochi tlamis, para ma ca mechtlajtlacolmacas ijcuac huajlas toTeco Jesucristo."
                },
                "9": {
                    "verse_nr": "9",
                    "verse": "Dios yomechnotz para aman nennentoquej san secan ihuan Jesucristo toTeco yejhuan iConetzin Dios. Niman sa no yejhua in Dios nochipa quichihua on tlen quijtohua."
                },
                "10": {
                    "verse_nr": "10",
                    "verse": "On tlaneltocaquej ne Corinto xquipia san se inyojlo - Nocnihuan, sanoyej nemechtlajtlanilia ican itocatzin toTeco Jesucristo, cuajli xmohuicacan ihuan ocse niman ma ca xxexelijtiacan. Yej san se tlanemilistli niman nemoyojlo xpiacan."
                },
                "11": {
                    "verse_nr": "11",
                    "verse": "Yejhua in nemechijlia, pampa sequimej ichanchanejcahuan Clo\u00e9 onechijlijquej ica nenmocamahuijsoquij."
                },
                "12": {
                    "verse_nr": "12",
                    "verse": "Niquijtosnequi ica nemochimej sesetlamantic nenquijtohuaj. Sequimej quijtohuaj: \u201cNejhua ninopohua itech Pablo\u201d, ocsequimej quijtohuaj: \u201cNejhua ninopohua itech Apolos\u201d, niman sequimej quijtohuaj: \u201cNejhua ninopohua itech Pedro\u201d, niman ocsequimej quijtohuaj: \u201cNejhua ninopohua itech Cristo.\u201d"
                },
                "13": {
                    "verse_nr": "13",
                    "verse": "\u00bfTlen Cristo xexelijticaj ipan miyec partes? Noso \u00bftlin yej nejhua Pablo nemopampa onimic ne ipan cojnepanojli? \u00bfNoso yej onemocuatequijquej ican notocatzin?"
                },
                "14": {
                    "verse_nr": "14",
                    "verse": "Nicmaca tlaxtlahuijli Dios ica xacaj m\u00e1s onicuatequij yej san Crispo niman tocniu Gayo."
                },
                "15": {
                    "verse_nr": "15",
                    "verse": "Yejhua ica, tej, xacaj huelis quijtos ica ican notocatzin onocuatequij."
                },
                "16": {
                    "verse_nr": "16",
                    "verse": "Aman niquelnamiqui ica no onicuatequij ichanchanejcahuan Est\u00e9fanas, pero xniquelnamiqui tla yacaj m\u00e1s onicuatequij."
                },
                "17": {
                    "verse_nr": "17",
                    "verse": "Cristo xonechajtitlan para nitlacuatequis, yej onechajtitlan para nicteijlis on cuajli tlajtojli yejhuan quitemaca temaquixtilistli. Niman onechajtitlan xpara nicteijlis on temachtijli ican huejhueyi tlajtojli yejhuan quisa itech notlamatquilis para ma ca nicpopolos ipoder on imiquilis Cristo ne ipan on cojnepanojli."
                },
                "18": {
                    "verse_nr": "18",
                    "verse": "Cristo yejhua ipoder niman itlamatquilis Dios - Para on yejhuan yahuij ipan on ojtli de ixpolihuilistli, xitlaj quijtosnequi on cuajli temachtijli yejhuan techijlia quen ijqui Cristo topampa omic ne ipan on cojnepanojli. Pero para tejhuamej yejhuan tiahuij ipan on ojtli de temaquixtilistli, on temachtilistli quipia ipoder Dios."
                },
                "19": {
                    "verse_nr": "19",
                    "verse": "Yejhua ica quijtohua in Yectlajcuilojli: Nicteititis ica on tlamatquej xitlaj quijtosnequi on intlamatquilis. Ocsecan nicomapehuas incajsicamatilis on yejhuan notenehuaj ica nochi cajsicamatij."
                },
                "20": {
                    "verse_nr": "20",
                    "verse": "Aman, tej, \u00bftlinon ica quipalehuiya on tlamatqui, noso on temachtijquetl, noso on yejhuan m\u00e1s tetlani ican itlamatquilis ijcuac inhuan on tlalticpactlacamej nocamahuisoqui? Xitlaj, tej, ica quipalehuiya, pampa Dios quijtohua ica on tlamatquilistli yejhuan quisticaj ipan in tlalticpactli xitlaj quijtosnequi."
                },
                "21": {
                    "verse_nr": "21",
                    "verse": "Dios ican itlamatquilis xoquincahuilij on tlacamej ma quixmatican sa no yejhua itechcopa on tlamatquilistli yejhuan quistica ipan in tlalticpactli. Yej Dios oquitlalij iyojlo para quinmaquixtis on yejhuan tlaneltocaj itechcopa on temachtijli yejhuan ticteijliaj, masqui yejhua in temachtijli nesi quen xitlaj quijtosnequi para on tlalticpactlacamej."
                },
                "22": {
                    "verse_nr": "22",
                    "verse": "On hebreos quinequij quitasquej milagros, niman on griegos quitejtemohuaj tlamatquilistli."
                },
                "23": {
                    "verse_nr": "23",
                    "verse": "Pero tejhuamej ticteijliaj ica Cristo omic ne ipan cojnepanojli para quipopolos tlajtlacojli. On yejhuan hebreos xquinequij quiselisquej in temachtilistli, niman on yejhuan xhebreos quijtohuaj ica xitlaj quijtosnequi."
                },
                "24": {
                    "verse_nr": "24",
                    "verse": "Pero para on yejhuan Dios oquinnotz, tla hebreos noso xhebreos, Cristo yejhua ipoder niman itlamatquilis Dios."
                },
                "25": {
                    "verse_nr": "25",
                    "verse": "Masqui para on tlalticpactlacamej nesi ica imiquilis Cristo xitlaj quijtosnequi, imiquilis m\u00e1s hueyi quijtosnequi xquen yejhua on tlajtlamach yejhuan on tlalticpactlacamej quinemiliaj hueyi quijtosnequi. Niman masqui no nesi ica para on tlalticpactlacamej Dios xcojtic, icojtilis m\u00e1s cojtic xquen incojtilis on tlalticpactlacamej."
                },
                "26": {
                    "verse_nr": "26",
                    "verse": "Nocnihuan, xquelnamiquican quen ijqui nennemiyaj ijcuac Dios omechnotz para nenquineltocaj Jesucristo. Xnenmiyequej onenquipixquej miyec tlamatquilistli yejhuan quistica ipan in tlalticpactli, nion onenquipixquej tequihuajyotl, niman no xonenquipixquej on hueyilistli."
                },
                "27": {
                    "verse_nr": "27",
                    "verse": "Ijcon, tej, Dios oquintlapejpenij on tlacamej yejhuan imixpan on tlalticpactlacamej nesij xtlamatquej, niman on yejhuan nesij xitlaj quijtosnequi para quimpinajtiaj on yejhuan notenehuaj tlamatquej niman on yejhuan notenehuaj hueyi quijtosnequij."
                },
                "28": {
                    "verse_nr": "28",
                    "verse": "Dios oquintlapejpenij on tlacamej yejhuan ipan in tlalticpactli xitlaj ica huejhueyixtoquej, niman no on yejhuan on tlalticpactlacamej quinchichihuaj niman quijtohuaj ica xitlaj quijtosnequij para quinxoxotonilis on tlen on tlalticpactlacamej quinemiliaj huejhueyi quijtosnequij."
                },
                "29": {
                    "verse_nr": "29",
                    "verse": "Dios ijcon oquichiu para xacaj huelis nohueyimatis ixpan."
                },
                "30": {
                    "verse_nr": "30",
                    "verse": "Pero sa no yejhua Dios yomechsentlalij ihuan Cristo Jes\u00fas. Niman itechcopa Cristo ticpiaj tlamatquilistli, yolmelahualistli niman yolchipahualistli. Niman no itechcopa oquitlaxtlau totlajtlacol ican iyesyo."
                },
                "31": {
                    "verse_nr": "31",
                    "verse": "Yejhua ica ijquin quijtohua in Yectlajcuilojli: \u201cMa ca ma nohueyitenehuacan, yej ma quiyectenehuacan toTeco.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Pablo quiteijlia ica Cristo omic ne ipan cojnepanojli - Nocnihuan, ijcuac nemotech oniaj para nemechijlis itemachtil Dios, onicchiu xican huejhueyi tlajtojli, nion onitlajtoj quen se yejhuan sanoyej tlamatqui."
                },
                "2": {
                    "verse_nr": "2",
                    "verse": "Ijcuac nemotzajlan ninemiya onictlalij noyojlo para xitlaj ocse ica m\u00e1s nemechmachtis, yej san de Jesucristo niman quen omic ipan cojnepanojli."
                },
                "3": {
                    "verse_nr": "3",
                    "verse": "Ijcuac oniaj nemotech, nicmatiya xnicojtic, ninomojtiaya niman nimojcacuecuetlacaya."
                },
                "4": {
                    "verse_nr": "4",
                    "verse": "Ijcuac onemechnojnotz niman onemechmachtij xonictequitiltij cualtzin tlajtojli, nion tlajtojli yejhuan se tlamatquetl quitequitiltia. Yej, onemechnojnotz ican ipoder on Esp\u00edritu Santo."
                },
                "5": {
                    "verse_nr": "5",
                    "verse": "Ijcon onicchiu para nemotlaneltoc ma quistia itech ipoder Dios niman ma ca itech intlamatquilis on tlamatquej."
                },
                "6": {
                    "verse_nr": "6",
                    "verse": "Dios noteititia itechcopa iEsp\u00edritu Santo - Pero quemaj tictequitiltiaj tlamatquilistli ijcuac titlajtlajtohuaj inhuan on yejhuan m\u00e1s yonoscaltijquej ipan intlaneltoc. Pero on tlamatquilistli xipan in tlalticpactli quisticaj nion xinyaxca on tequihuajquej ipan in tlalticpactli yejhuan popolihuisquej."
                },
                "7": {
                    "verse_nr": "7",
                    "verse": "Yej nitlajtlajtohua ica on itlamatquilis Dios yejhuan xacaj oquimat ipan ocse tonaltin. In tlamatquilistli quijtosnequi on temaquixtilistli yejhuan ijcuac in tlalticpactli xe oncatca, Dios oquitlalij ipan iyojlo para techmacas."
                },
                "8": {
                    "verse_nr": "8",
                    "verse": "Nion se yejhuan tequihuajquetl ipan in tlalticpactli cajsicamati itlamatquilis Dios. Tla cajsicamatisquiaj xquipilosquiaj on tohueyiTeco ipan cojnepanojli."
                },
                "9": {
                    "verse_nr": "9",
                    "verse": "Niman ijquin quijtohua ipan in Yectlajcuilojli: Dios yoquinyectlalilij para on yejhuan quintlajsojtlaj on tlajtlamach yejhuan xacaj oquitac nion ocac nion oquinemilij."
                },
                "10": {
                    "verse_nr": "10",
                    "verse": "Pero in tlajtlamach Dios yotechcahuilij ma tiquixmatican itechcopa iEsp\u00edritu Santo. On Esp\u00edritu Santo quimati nochi. Yejhua hueli cajsicamati hasta on tlajtlamach yejhuan m\u00e1s hueyi quijtosnequij itech Dios."
                },
                "11": {
                    "verse_nr": "11",
                    "verse": "Xacaj huelis quimatis quen ijqui quinemilia se tlacatl, yej sa no yejhua on tlacatl quimati ipan itlamachilis. Sa no ijqui, tej, xacaj quimati quen ijqui quinemilia Dios, yej san on iEsp\u00edritu quimati."
                },
                "12": {
                    "verse_nr": "12",
                    "verse": "Niman tejhuamej xoticselijquej on huejhueyi tlamatquilistli yejhuan on tlalticpactlacamej quipiaj, yej oticselijquej on Esp\u00edritu yejhuan hualehua itech Dios para yejhua ica hueli ticajsicamatij on tlatiochihualistin yejhuan Dios yotechmacac."
                },
                "13": {
                    "verse_nr": "13",
                    "verse": "Ijcuac tejhuamej titemachtiaj ica on tlajtlamach, ticchihuaj quen iEsp\u00edritu Dios techijlia, niman xquen quisa ipan totlamatquilis. Ijcon, tej, melajqui tiquimpantlantiaj intech on yejhuan quipiaj iEsp\u00edritu Dios on tlajtlamach yejhuan quisaj itech Dios."
                },
                "14": {
                    "verse_nr": "14",
                    "verse": "On yejhuan xquipia iEsp\u00edritu Dios, xquiselia on tlajtlamach yejhuan on Esp\u00edritu temachtia pampa para yejhua on xitlaj quijtosnequi. Niman xhueli cajsicamati on tlajtlamach pampa on san yejhuan quipia iEsp\u00edritu Dios hueli cajsicamati."
                },
                "15": {
                    "verse_nr": "15",
                    "verse": "On yejhuan quipia iEsp\u00edritu Dios ican nochi tlajtlamach hueli quimati tla melahuac noso xmelahuac. Pero yejhua xacaj tlacatl yejhuan xquipia iEsp\u00edritu Dios huelis quixcomacas."
                },
                "16": {
                    "verse_nr": "16",
                    "verse": "In Yectlajcuilojli quijtohua: \u201c\u00bfAquinon quimati on tlen toTeco quinemilia? \u00bfAquinon huelis quimachtis Dios?\u201d Pero tejhuamej ticpiaj on Esp\u00edritu Santo yejhuan techititia tlinon Cristo quinemilia."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tiitetequipanojcaxihuan Dios - Nocnihuan, xohuel onemechnotz quen niquinnotza on yejhuan yochicajquej ipan intlaneltoc, yej onemechnotz quen on yejhuan quichihuaj on tlen inxcuajli elehuilis quinequi, niman quen nenselicacoconej itech Cristo."
                },
                "2": {
                    "verse_nr": "2",
                    "verse": "Onemechmachtij on temachtijli yejhuan xtepopoloj, pampa nemejhuamej quen nenselicacoconej yejhuan xe huelij tlacua, yej san oc chichij. Niman hasta aman nenquiteititiaj ica xhueli nencajsicamatij on temachtijli yejhuan m\u00e1s ohuijticaj"
                },
                "3": {
                    "verse_nr": "3",
                    "verse": "pampa oc nenquichihuaj on tlen xcuajli nemotlalnacayo quinequi quen on tlalticpactlacamej quichihuaj. Tla nemonexicolitztoquej niman nemocualanijtoquej niman nemoxexelojtoquej, tla ijcon, tej, nenquichihuaj on tlen nemotlalnacayo quinequi niman nemohuicaj quen on ocsequimej tlalticpactlacamej nohuicaj."
                },
                "4": {
                    "verse_nr": "4",
                    "verse": "Ijcuac nemotzajlan semej quijtohua: \u201cNejhua ninopohua itech Pablo\u201d, niman ocse quijtohua: \u201cNejhua ninopohua itech Apolos\u201d, nemohuicaj quen on xcuajli tlalticpactlacamej nohuicaj."
                },
                "5": {
                    "verse_nr": "5",
                    "verse": "\u00bfTlinon, tej, itequiu Pablo noso Apolos? Tejhuamej, san tiitequitcahuan Dios yejhuan totechcopa onenquineltocaquej toTeco Cristo. Cada se de tejhuamej san oticchijquej on tequitl yejhuan toTeco otechmacac."
                },
                "6": {
                    "verse_nr": "6",
                    "verse": "Nejhua onictocac on xinachtli ipan nemoyojlo, niman Apolos ocatequij, pero Dios yejhua oquiscaltij."
                },
                "7": {
                    "verse_nr": "7",
                    "verse": "Tla ijcon, tej, nion on yejhuan quitoca on xinachtli, nion on yejhuan catequiya, itlaj quijtosnequi, yej san Dios hueyi quijtosnequi, pampa yejhua quiscaltia on tlatoctli."
                },
                "8": {
                    "verse_nr": "8",
                    "verse": "On yejhuan quitoca on xinachtli niman on yejhuan catequia san nochi ijquej. Pero cada se Dios quitlaxtlahuilis quen nonequi itequiu."
                },
                "9": {
                    "verse_nr": "9",
                    "verse": "Apolos niman nejhua tiitetequipanojcaxihuan ipan itequiu Dios, niman nemejhuamej sa no ijqui quen on tlajli yejhuan Dios quitequiti. Noso nemejhuamej sa no ijqui quen on cajli yejhuan Dios quichijchijticaj."
                },
                "10": {
                    "verse_nr": "10",
                    "verse": "Dios ica iteicnelilis onechcalaquij quen nitlayecanquetl tepanchijchiquetl. Onictlalij on cimiento campa notlalis se cajli, niman ocse tlacatl oquetzteu on tepantli ipan on cimiento. Pero cada se ma nota sa no yejhua quen ijqui cuajli quetztehuas on tepantli."
                },
                "11": {
                    "verse_nr": "11",
                    "verse": "On cimiento ye oncaj yejhuan sa no yejhua Jesucristo, niman xacaj huelis ocse quitlalis."
                },
                "12": {
                    "verse_nr": "12",
                    "verse": "Ipan on cimiento se calchijquetl huelis quiscaltis on tepantli ican oro, plata noso ican cualtzitzintin temej. Noso yejhua huelis quichijchihuas ican cojtli, sacatl noso milohuatl."
                },
                "13": {
                    "verse_nr": "13",
                    "verse": "Pero ipan on tonajli ijcuac tlatlalpolihuis niman Dios quitlaxtlahuilis nochi tlacatl, itequiu cada se nopanextis tla oquichiu cuajli noso xcuajli. Ipan on tonajli huajlas tlitl yejhuan quitlajtlatas itequiu. Nochi yejhuan xcuajli tequitl tlatlas niman nochi yejhuan cuajli tequitl quixicos on tlitl."
                },
                "14": {
                    "verse_nr": "14",
                    "verse": "Tla itequiu se tlacatl quixicos on tlitl, Dios quimacas cuajli itlaxtlahuil."
                },
                "15": {
                    "verse_nr": "15",
                    "verse": "Pero tla itequiu se tlacatl xquixicos on tlitl, yejhua quipolos itequiu, masqui sa yejhua nomaquixtis. Pero yejhua nomaquixtis quen se tlacatl yejhuan huajquistiquisa itlajcotian on tlitl ne ichan. Ichan tlatlas pero yejhua nomaquixtis."
                },
                "16": {
                    "verse_nr": "16",
                    "verse": "\u00bfTlen xnenquimatij ica nemejhuamej nenitiopan Dios, niman ica iEsp\u00edritu Dios chanti ipan nemoyojlo?"
                },
                "17": {
                    "verse_nr": "17",
                    "verse": "Tla yacaj quixoxotonis on itiopan Dios, sa no yejhua Dios quixoxotonis on tlacatl, pampa itiopan Dios yejyejticaj, niman on tiopan sa no nemejhuamej."
                },
                "18": {
                    "verse_nr": "18",
                    "verse": "Ma ca yacaj ma nocajcayahua. Tla yacaj quinemilia tlamatqui pampa quipia tlamatquilistli, yejhuan quisa ipan in tlalticpactli, ma nocuepa quen on yejhuan xtlamatqui itech in tlalticpactli, para ijcon melahuac quipias on tlamatquilistli yejhuan quisa itech Dios."
                },
                "19": {
                    "verse_nr": "19",
                    "verse": "Ma ijcon nocuepa, pampa para Dios on tlamatquilistli yejhuan quisa ipan in tlalticpactli xitlaj quijtosnequi. Niman in Yectlajcuilojli quijtohua: \u201cDios quintlajcali on sanoyej tlamatquej sa no yejhua ica on intlacajcayahualis.\u201d"
                },
                "20": {
                    "verse_nr": "20",
                    "verse": "Niman in Yectlajcuilojli no quijtohua: \u201cOn toTeco quimatzticaj ica on tlen quinemiliaj on tlamatquej xitlaj quijtosnequi.\u201d"
                },
                "21": {
                    "verse_nr": "21",
                    "verse": "Yejhua ica xacaj quitocarohua nohueyimatis pampa quitoca se temachtijquetl yejhuan quinemilia ica m\u00e1s hueyi quijtosnequi. Dios omechmacac nochimej on temachtijquej niman nochi on tlajtlamach para mechpalehuis."
                },
                "22": {
                    "verse_nr": "22",
                    "verse": "Nejhua Pablo, Apolos, Pedro, on tlalticpactli, on nemilistli, on miquilistli, yejhua in tonaltin niman on tonaltin huajlau, Dios oquintlalij para mechpalehuisquej."
                },
                "23": {
                    "verse_nr": "23",
                    "verse": "Niman nemejhuamej no nenteyaxcahuan itech Cristo niman Cristo teyaxca itech Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "On tlaneltocaquej nonequi nohuicasquej ipan iejemplo Pablo - Nemejhuamej nonequi nentechpiasquej quen itequitcahuan Cristo, yejhuan ticpiaj on tequitl para tictemachtiaj on tlen Dios quichtacapiaya."
                },
                "2": {
                    "verse_nr": "2",
                    "verse": "Aman, tej, on tlen m\u00e1s nonequi para itech se tequitquetl sa no yejhua in, ma cuajli quitlacamati nochi itlanahuatilhuan on iteco."
                },
                "3": {
                    "verse_nr": "3",
                    "verse": "Xm\u00e1s nicnequi nicmatis quen ijqui nemejhuamej niman on huejhueyixtoquej ipan in tlalticpactli nechixtlalosquej ica on tlen nicchihua niman nitemachtia. Nion nejhua xnoca ninixtlalojticaj."
                },
                "4": {
                    "verse_nr": "4",
                    "verse": "Ijcuac nicnemilia quen ninohuica, notlamachilis xnechtlajtlacolmaca. Pero yejhua in xquijtosnequi ica xnicpia tlajtlacojli. ToTeco yejhua nechtlajtlacolmacas tla nicpia tlajtlacojli."
                },
                "5": {
                    "verse_nr": "5",
                    "verse": "Yejhua ica, tej, ma ca yacaj xtlajtlacolmacacan itlaj ica ijcuac xe yejco on tonajli ijcuac huajlas toTeco. Ipan on tonajli yejhua quipanextis nochi on yejhuan iyanticaj, niman quiteititis quen cada se quinemilia ipan iyojlo. Niman ijcuacon Dios quiyectenehuas cada se quen nonequi."
                },
                "6": {
                    "verse_nr": "6",
                    "verse": "Nocnihuan, in tlen nemechijlia, nemechijlia para mechpalehuis. Ninotlalia ihuan Apolos quen ejemplo para itechcopa toejemplo nenquimatisquej quen nonequi nemohuicasquej ijcon quen on Yectlajcuilojli temachtia. Niman tla nemohuicasquej quen on Yectlajcuilojli temachtia, xnemohueyimatisquej, niman ijcon xnenquinchicoitasquej se ihuan ocse temachtijquetl."
                },
                "7": {
                    "verse_nr": "7",
                    "verse": "Ma ca xnemili tla Dios omitztlalij m\u00e1s tihueyixticaj xquen on ocsequimej. \u00bfItlaj ticpia yejhuan xDios omitzmacac? \u00a1Ca, xitlaj! Yej nochi tlen ticpia Dios omitzmacac. Tla ijcon, tej, \u00bftlica timohueyimati quen on tlen ticpia sa no tejhua motechquisticaj?"
                },
                "8": {
                    "verse_nr": "8",
                    "verse": "Nenquinemiliaj ica xmechpolohua itlaj tlatiochihualistli niman ica nenquimopialiaj miyec ixpan Dios. Niman masqui xqueman otitohuicaquej quen reyes, nemejhuamej nemohuicaj quen reyes yesquiaj. Nicnequisquia melahuac nenreyes yesquiaj, pampa tla ijcon nentequihuajquej yesquiaj niman tejhuamej no titequihuaquej yesquiaj nemohuan."
                },
                "9": {
                    "verse_nr": "9",
                    "verse": "Nejhua nicnemilia ica tejhuamej ap\u00f3stoles Dios otechcau hasta tlacuitlapan, quen on tlacamej yejhuan yoquintlahuelcajquej ipan miquilistli, niman ica tlacatij quen on yejhuan tetlamahuisoltiaj imixpan on tlacamej niman on ilhuicactequitquej."
                },
                "10": {
                    "verse_nr": "10",
                    "verse": "On tlalticpactlacamej quinemiliaj ica semi xtitlamatquej pampa tictlacamatij Cristo, niman nemejhuamej nenquinemiliaj ica sanoyej nentlamatquej. On tlalticpactlacamej quinemiliaj ica xtitlajtlajtohuaj ican tequihuajyotl niman nemejhuamej nenquinemiliaj ica nentlajtlajtohuaj ican hueyi tequihuajyotl. On tlalticpactlacamej xtechtencaquij, yej nemejhuamej mechtlacaitaj."
                },
                "11": {
                    "verse_nr": "11",
                    "verse": "Hasta aman titlajyohuiyaj ican apistli niman amictli, niman techpolohua totlaquen. On tlacamej sanoyej techtlajyohuiltiaj niman xticpiaj tochan ipan in tlalticpactli."
                },
                "12": {
                    "verse_nr": "12",
                    "verse": "Tisiahuij sanoyej ica titequitij ican tomahuan. Ijcuac techhuijhuicaltiaj, tictlajtlaniliaj Dios ma quintiochihua on yejhuan techhuijhuicaltiaj. Niman ijcuac techtlahuelitaj niman techtlajyohuiltiaj, tejhuamej tiquimijyohuiyaj."
                },
                "13": {
                    "verse_nr": "13",
                    "verse": "Ijcuac techtenehuiliaj on tlen xcuajli, tiquinnanquiliaj ica tlajtojli yejhuan yemanqui. Hasta ipan in tonajli techpiaj quen tlajsojli niman quen itlaj tentlacahuijli."
                },
                "14": {
                    "verse_nr": "14",
                    "verse": "Nejhua nemechtlajcuilhuiya in tlajtlamach xpara nemechpinajtia, yej para nemechtlacanonotza, pampa nennotlajsojcaconehuan."
                },
                "15": {
                    "verse_nr": "15",
                    "verse": "Masqui nenquipiasquiaj canaj majtlactli mil temachtijquej yejhuan mechmachtisquiaj ican itemachtil Cristo, xnenquipiasquiaj miyec tajtli. Nejhua oninochiu quen nemotaj, pampa ijcuac onemechijlij on temachtilistli yejhuan quitemaca temaquixtilistli, onenquiselijquej."
                },
                "16": {
                    "verse_nr": "16",
                    "verse": "Yejhua ica, tej, nemechtlachicahuilia xmohuicacan quen ninohuica."
                },
                "17": {
                    "verse_nr": "17",
                    "verse": "Niman nemechtitlanilia Timoteo para mechpalehuis nenquelnamiquisquej quen ninohuica. Yejhua quen notlajsojcaconeu itech toTeco niman nochipa quichihua quen quitocarohua para toTeco. Yejhua mechelnamictis quen ijqui nicyecana nonemilis ihuan Cristo, no ijqui quen nitemachtia nochihuiyan campa niau ipan nochimej on tiopantin."
                },
                "18": {
                    "verse_nr": "18",
                    "verse": "Semej nemejhuamej nohueyimatij, pampa quinemiliaj xqueman nias nemechonotzas."
                },
                "19": {
                    "verse_nr": "19",
                    "verse": "Pero saniman nias nemechontas tla toTeco quinequi. Ijcuacon niquitas tla on nohueyimatquej melahuac quipiaj poder noso san tlajtlajtohuaj."
                },
                "20": {
                    "verse_nr": "20",
                    "verse": "Campa Dios tlamandarohua oncaj xsan tlajtoltin, yej no oncaj poder."
                },
                "21": {
                    "verse_nr": "21",
                    "verse": "\u00bfTlinon, tej, nenquinequij? Ijcuac nias nemotech, \u00bfnenquinequij para nemechnotzas ican notlahuel, noso nemechnotzas ican tetlajsojtlalistli niman yolyemanilistli?"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Pablo quitlajtlacolmaca se tlacatl yejhuan quipia itlacpanan quen imosaj - Machiya, tej, ica nemotzajlan nemi se tlacatl yejhuan quipia itlacpanan quen imosaj. On quen on tlajtlacojli sanoyej xcuajli hasta on yejhuan xquixmatij Dios xijcon quichihuaj."
                },
                "2": {
                    "verse_nr": "2",
                    "verse": "Aman, tej, xnicmati quen ijqui oc hueli nemohueyimatij. Nonequi para nemejhuamej nemajmanasquiaj. Niman nonequi para xquixtican nemotzalan on tlacatl yejhuan quichihua on quen on tlajtlacojli."
                },
                "3": {
                    "verse_nr": "3",
                    "verse": "Masqui nejhua xompa nemohuan ninemi, quen ompa nemohuan ninemisquia. Tla ijcon, tej, on tlacatl yejhuan quichihua on quen on tlajtlacojli ye cuajli yonictlajtlacolmacac quen nictlajtlacolmacasquia tla ompa ninemisquia."
                },
                "4": {
                    "verse_nr": "4",
                    "verse": "Ijcuac nemosentlalijsquej ican itocatzin toTeco Jesucristo, nejhua quen ompa nemohuan ninemisquia. Ipan on tonajli xmactilican Satan\u00e1s on tlacatl ican ipoder Jesucristo yejhuan nemohuan onyas para ma tlajyohui itlalnacayo. Ijcon ialma nomaquixtis ijcuac toTeco Jesucristo huajlas."
                },
                "5": {
                    "verse_nr": "5",
                    "verse": "Ijcuac nemosentlalijsquej ican itocatzin toTeco Jesucristo, nejhua quen ompa nemohuan ninemisquia. Ipan on tonajli xmactilican Satan\u00e1s on tlacatl ican ipoder Jesucristo yejhuan nemohuan onyas para ma tlajyohui itlalnacayo. Ijcon ialma nomaquixtis ijcuac toTeco Jesucristo huajlas."
                },
                "6": {
                    "verse_nr": "6",
                    "verse": "Xquitocarohua nemohueyimatisquej. \u00bfTlen xnenquimatij on tlajtojli yejhuan quijtohua: \u201cSan achijtzin tlaxocolilistli cajcocui nochi on tixtli de harina\u201d?"
                },
                "7": {
                    "verse_nr": "7",
                    "verse": "Yejhua on tlacatl yejhuan quichihua in tlajtlacojli quen on tlaxocolilistli yejhuan cajcocui nochi on tixtli. Yejhua ica xquixtican on tlacatl para ma ca ma quimijtlacojtia on ocsequimej ican itlajtlacol. Ijcuacon nennemisquej quen yejhua on tixtli yejhuan xquipia tlaxocolilistli. Nicmati ica melahuac nenchipajcanemij, pampa sa no Cristo san topampa oquihuentlalijquej quen on borreguito yejhuan quihuentlaliayaj ipan on ilhuitl itoca pascua."
                },
                "8": {
                    "verse_nr": "8",
                    "verse": "Aman, tej, ijcon quen on hebreos xquicuaj pan yejhua quipia tlaxocolilistli ipan on ilhuitl pascua, no ijqui tejhuamej ma tiquixtican nochi xcuajlilistli niman tlajtlacojli totzajlan. Niman ijcon ma tinemican ixpan Dios ican cuajli toyojlo niman ican melajcanemilistli."
                },
                "9": {
                    "verse_nr": "9",
                    "verse": "Ipan ocse notlajcuilolamau onemechijlij para ma ca inhuan xmonelocan on yejhuan ahuilnemij."
                },
                "10": {
                    "verse_nr": "10",
                    "verse": "Pero nejhua xonemechijlisnec xquintlalcahuican on yejhuan xquixmatij Dios. On, tej, melahuac ica yejhuamej ahuilnemij, sanoyej tlamach quinejnequij quipiasquej, tlachtequij niman quinyectenehuaj on tlamachijchiutin intajtzitzinhuan. Pero para huelisquia nenquintlalcahuisquiaj nonequisquia nenquisasquiaj ipan in tlalticpactli."
                },
                "11": {
                    "verse_nr": "11",
                    "verse": "Nejhua, tej, yej nemechijlisnequiya ma ca ihuan xmonelocan on yejhuan notenehua quineltoca Cristo, pero nemi ipan ahuilnemilistli, noso sanoyej tlajtlamach quinoyaxcatisnequi, noso quinyectenehua on tlamachijchiutin itajtzitzihuan, noso tetejtenehua, noso tlahuani, noso tlachtequi. Nion siquiera ihuan xtlacuacan on yejhuan ijcon quichihua."
                },
                "12": {
                    "verse_nr": "12",
                    "verse": "Xnotequiu para niquintlajtlacolmacas on xtlaneltocaquej. On quenomej Dios quintlajtlacolmacas. Nemejhuamej, tej, nonequi nenquintlajtlacolmacasquej on tlaneltocaquej. Yejhua ica, tej, xquixtican nemotzajlan on tlajtlacolejquetl."
                },
                "13": {
                    "verse_nr": "13",
                    "verse": "Xnotequiu para niquintlajtlacolmacas on xtlaneltocaquej. On quenomej Dios quintlajtlacolmacas. Nemejhuamej, tej, nonequi nenquintlajtlacolmacasquej on tlaneltocaquej. Yejhua ica, tej, xquixtican nemotzajlan on tlajtlacolejquetl."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "On tlaneltocaquej xquintocarohua noteixpanhuisquej intech on tequihuajquej yejhuan xtlaneltocaj - Ijcuac semej nemejhuamej nenquipiaj tlinon ica nenquiteixpanhuiaj yacaj ocse tocniu, \u00bfhasta tlica conteixpanhuiya intech on tequihuajquej yejhuan xtlaneltocaj niman xquiteixpanhuiya intech on iyaxcahuan Dios?"
                },
                "2": {
                    "verse_nr": "2",
                    "verse": "\u00bfTlen xnenquimatij ica nemejhuamej yejhuan nenteyaxcahuan itech Dios nenquintlajtlacolmacasquej on tlalticpactlacamej? Niman tla ijcon nenquichihuasquej, \u00bftlen nion on xnenhuelij nenquixtlalohuaj on tlajtlamach yejhuan xitlaj m\u00e1s hueyi quijtosnequi?"
                },
                "3": {
                    "verse_nr": "3",
                    "verse": "\u00bfNoso ca yej xnenquimatij ica hasta on ilhucactequitquej tiquintlajtlacolmacasquej? Tla tejhuamej tiquintlajtlacolmacasquej on ilhuicactequitquej, tla ijcon, m\u00e1s huelis tiquintlajtlacolmacasquej on tlacamej yejhuan quichihuaj tlajtlamach ipan in nemilistli."
                },
                "4": {
                    "verse_nr": "4",
                    "verse": "Tla ipan nemonemilis nenquipiaj tlinon ica nenquiteixpanhuisquej yacaj ocse tocniu, \u00bftlica nenconteixpanhuiyaj intech on jueces yejhuan xtlaneltocaj?"
                },
                "5": {
                    "verse_nr": "5",
                    "verse": "Yejhua in quemaj niquijtohua para achi ma mechpinajti. \u00bfTlen nemotzajlan xnemi nion se tlamatqui yejhuan quimatis quen ijqui quixtlalos niman quinyectlalis nemocnihuan?"
                },
                "6": {
                    "verse_nr": "6",
                    "verse": "\u00bfIjqui nonequi para se tocniu quiteixpanhuis yacaj ocse intech on jueces yejhuan xtlaneltocaj? \u00a1Nemechijlia, tej, ica ca!"
                },
                "7": {
                    "verse_nr": "7",
                    "verse": "San pampa ijcon nemoteixpanhuijtoquej, nenquiteititijtoquej ica sanenca nentlaneltocaj. M\u00e1s cuajli nenquijyohuisquej on ijcuac xcuajli mechchihuiliaj. M\u00e1s cuajli nenquimocahuilisquej ma mechcuilican itlaj."
                },
                "8": {
                    "verse_nr": "8",
                    "verse": "Pero nemejhuamej yej xijqui nenquichihuaj. Xcuajli nenquitechihuiliaj niman nentetlachtequiliaj. Niman nenquinchihuiliaj yejhua on nemocnihuan itech Cristo."
                },
                "9": {
                    "verse_nr": "9",
                    "verse": "\u00bfTlen xnenquimatij ica on xcuajcualtin tlacamej xhuelis calaquisquej ne campa Dios tlamandarohua? Ma ca xmocajcayahuacan, yej cuajli xmatican ica on yejhuan ahuilnemij, noso on yejhuan quiyectenehuaj on tlamachijchiutin intajtzitzihuan, xcalaquisquej ne campa Dios tlamandarohua. No xcalaquisquej on yejhuan sihuapajpatlaj, noso tlacapajpatlaj, noso on sihuamej yejhuan quelehuiaj sihuamej, noso on tlacamej yejhuan quelehuiaj tlacamej."
                },
                "10": {
                    "verse_nr": "10",
                    "verse": "Niman no xcalaquisquej ne campa Dios tlamandarohua on yejhuan tlachtequij, yejhuan sanoyej tlajtlamach quinoyaxcatisnequi, yejhuan tlahuancanemij, yejhuan tetejtenehuaj, niman on yejhuan tlaixpachojquej."
                },
                "11": {
                    "verse_nr": "11",
                    "verse": "Sequimej nemejhuamej nenquichihuayaj on quen on tlajtlacojli. Pero itechcopa toTeco Jesucristo, niman itechcopa on iEsp\u00edritu toDios, yomechyolchipajquej niman nenmejetoquej itech Dios, niman sa no Dios oquijtoj ica motlajtlacolhuan yonotlaxtlau."
                },
                "12": {
                    "verse_nr": "12",
                    "verse": "Icuerpo se tlacatl yejhua itiopan on Esp\u00edritu Santo - Ijquin nijtohua: \u201cNochi tlen nicnequi, huelis nicchihuas.\u201d On melahuac, pero xnochi tlen huelis nicchihuas huelis nechpalehuis ica on tlen cuajli. Masqui huelis niquijtos: \u201cNochi tlen nicnequis huelis nicchihuas\u201d, pero nejhua xitlaj nicnocahuilis ma nechchihualti para nicchihuas on tlen xcuajli."
                },
                "13": {
                    "verse_nr": "13",
                    "verse": "Niman no nijtohua ijquin: \u201cOn tlacuajli oncaj para calaqui ipan on teijti niman on ijtitl oncaj para quiselia on tlacuajli.\u201d On melahuac, pero se tonajli yes xoc onyasquej tlacuajli nion ijtitl pampa Dios ijqui quichihuas. Pero on tocuerpo xoncaj para ahuilnemilistli. Yej ticpiaj tocuerpo para ticchihuasquej on tlen toTeco quinequi, niman toTeco nemi para quejehuas tocuerpo."
                },
                "14": {
                    "verse_nr": "14",
                    "verse": "Niman ijcon quen Dios ican ipoder oquiyolitij niman oquetzteu Cristo ne ipan itlalcon, no quichihuas ijquin tohuan."
                },
                "15": {
                    "verse_nr": "15",
                    "verse": "\u00bfTlen xnenquimatij ica nemocuerpo yejhua se parte ipan icuerpo Cristo? Tla ijcon, \u00bfnictlalis in nocuerpo yejhuan se parte icuerpo Cristo san secan ihuan icuerpo se sihuatl yejhuan ahuilnemi? \u00a1Ca, xqueman!"
                },
                "16": {
                    "verse_nr": "16",
                    "verse": "\u00bfTlen xnenquimatij nemejhuamej ica ijcuac se tlacatl nosentlalia ihuan se sihuajahuilnenquetl, yejhuamej san se cuerpo huajnochihuaj? In Yectlajcuilojli ijquin quijtohua: \u201cOn omemej san se cuerpo huajnochihua.\u201d"
                },
                "17": {
                    "verse_nr": "17",
                    "verse": "Pero ijcuac se tlacatl nosentlalia san secan ihuan on toTeco, san se esp\u00edritu huajnochihuaj."
                },
                "18": {
                    "verse_nr": "18",
                    "verse": "Xtlalcahuican, tej, on ahuilnemilistli. Xoncaj ocse tlajtlacojli yejhuan quijtlacohua icuerpo se tlacatl xquen yejhua on quen on tlajtlacojli."
                },
                "19": {
                    "verse_nr": "19",
                    "verse": "\u00bfTlen xnenquimatij ica nemocuerpo yejhua itiopan on Esp\u00edritu Santo? Yejhua in Esp\u00edritu, Dios omechmacac, niman yejhua chanti nemopan. Ijcon, tej, nemocuerpo xnemoyaxca."
                },
                "20": {
                    "verse_nr": "20",
                    "verse": "Dios sanoyej patioj omechcou. Yejhua ica xtlacaitacan Dios ican nemocuerpo, niman ican nemoalmas, pampa in ometipan yejhua iyaxca Dios."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Pablo tetlacanonotza quen ijqui nonequi nemisquej yejhuan nonamictiaj - Aman nemechnanquilia yejhua ica on tlen tlajtlamach onennechtlajtoltijquej ipan nemotlajcuilolamau. Melahuac cuajli yesquia para se tlacatl xnonamictisquia."
                },
                "2": {
                    "verse_nr": "2",
                    "verse": "Pero pampa miyequej ahuilnemij, m\u00e1s cuajli para cada tlacatl quipias isihuau, niman cada sihuatl quipias ihuehuentzin."
                },
                "3": {
                    "verse_nr": "3",
                    "verse": "On tehuehuentzin nonequi quimactilis isihuau nochi tlen nonequi quiselis. Niman on tesihuau no ijqui nonequi quimactilis ihuehuentzin nochi tlen nonequi quiselis."
                },
                "4": {
                    "verse_nr": "4",
                    "verse": "Ijcuac on sihuatl nonamictia, xoc yejhua iyaxca on itlalnacayo, yej quimactilia ihuehuentzin. Sa no ijqui, tej, on tlacatl ijcuac nonamictia, xoc yejhua iyaxca on itlalnacayo, yej quimactilia on isihuau."
                },
                "5": {
                    "verse_nr": "5",
                    "verse": "Ma ca xmonenequican nennemisquej quen nemij on yehuan yononamictijquej. Pero tla saman nenquitlapejpeniaj nemoxelosquej se tiempo para san ica nemocahuasquej nenquichihuasquej oraci\u00f3n, huelis para nemonenequisquej tla achtoj san se nemoyojlo nenquipiaj. Pero tla yotlan nenquichihuaj oraci\u00f3n, m\u00e1s cuajli para ocsejpa nemohuicasquej quen quitocarohua nemij on yejhuan yononamictijquej. Ijcon xchihuacan para ma ca itlaj ica mechtlajcalis Satan\u00e1s ipan tlajtlacojli."
                },
                "6": {
                    "verse_nr": "6",
                    "verse": "On tlen yonemechtlajcuilhuij xquijtosnequi ica nemechnahuatia para xmonamictican, yej nemechcahuilia."
                },
                "7": {
                    "verse_nr": "7",
                    "verse": "Sa no nejhua nicnequisquia para ma ca xmonamictican quen nejhua xninonamictia, pero nochi tisesentlamantiquej. Sequimej Dios oquintlayocolij insihuau noso inhuehuentzin, niman ocsequimej oquintlayocolij impaquilis masqui xnonamictiaj."
                },
                "8": {
                    "verse_nr": "8",
                    "verse": "Aman nemechnotza nemejhuamej yejhuan xnemonamictiaj niman nemejhuamej yejhuan nencahualtzitzintin. Nemechijlia ica m\u00e1s cuajli yesquia tla no ijqui nocahuasquiaj quen nejhua."
                },
                "9": {
                    "verse_nr": "9",
                    "verse": "Pero tla xhueli nemoteltlaliaj, xmonamictican, pampa m\u00e1s cuajli nemonamictisquej xquen nenquipiasquej elehuilistli hasta campa xoc hueli."
                },
                "10": {
                    "verse_nr": "10",
                    "verse": "Aman nicpia se tlanahuatijli para on yejhuan yononamictijquej. In xejhua notlanahuatil, yej itlanahuatil toTeco. On tlanahuatijli sa no yejhua in. On sihuatl ma ca ma nocacahua noso noxotoni ihuan ihuehuentzin."
                },
                "11": {
                    "verse_nr": "11",
                    "verse": "Pero tla se sihuatl nocacahua noso noxotonia ihuan ihuehuentzin, ma ca ma nonamicti ihuan ocse tlacatl, noso tla hueli ma noyoltlali ihuan ihuehuentzin. Niman no ijqui on tlacatl ma ca ma nocacahua noso noxotoni ihuan isihuau."
                },
                "12": {
                    "verse_nr": "12",
                    "verse": "Niman para on ocsequimej niquinnahuatia, xican itlajtol toTeco, yej ican notlajtol, ica tla se tocniu quipia isihuau yejhuan xquineltoca Cristo, niman on sihuatl masqui ijcon paqui para ihuan chanti, ma ca ma nocacahua noso noxotoni ihuan."
                },
                "13": {
                    "verse_nr": "13",
                    "verse": "Niman tla yej, yejhua on tocniu sihuatl quipia ihuehuentzin yejhuan xtlaneltoca, niman on tlacatl masqui ijcon paqui para ihuan chanti, ma ca ma nocacahua noso noxotoni ihuan."
                },
                "14": {
                    "verse_nr": "14",
                    "verse": "Ijcon ma quichihua pampa se tlacatl yejhuan xquineltoca Cristo quiselia se tlatiochihualistli itech Dios pampa isihuau quineltoca Cristo. Niman no ijqui se sihuatl yejhuan xtlaneltoca quiselia se tlatiochihualistli pampa ihuehuentzin tlaneltoca. Tla xijcon yesquia, inconehuan xhuelisquiaj quiselisquiaj itlatiochihualis Dios, pero aman quiseliaj."
                },
                "15": {
                    "verse_nr": "15",
                    "verse": "Pero tla on tehuehuentzin noso on tesihuau yejhuan xtlaneltoca yejhua quinequi tecahuas noso noxotonis, ma quichihua. Ijcon, tej, on tocniu tlacatl noso on tocniu sihuatl nocahuas tlamacajtli, pampa Dios otechnotz para tinemisquej ican yolsehuilistli."
                },
                "16": {
                    "verse_nr": "16",
                    "verse": "Sihuatl, tejhua xticmati, pero cas mohuehuentzin quiselis temaquixtilistli san mopampa. Noso tejhua tlacatl, tejhua xticmati, pero cas mosihuau quiselis temaquixtilistli san mopampa."
                },
                "17": {
                    "verse_nr": "17",
                    "verse": "Nonequi tinemisquej quen Dios otechnotz - Cada se ma nohuica quen toTeco oquitlalij ipan itequiu, niman ma nemi quen nemiya ijcuac opeu quineltoca Cristo. Yejhua in nitlanahuatia ipan nochi on tiopantin."
                },
                "18": {
                    "verse_nr": "18",
                    "verse": "In se ejemplo. Tla yacaj ye quipiaya on nescayotl ipan inacayo itoca circuncisi\u00f3n ijcuac opeu quineltoca Cristo, ma ijqui nocahua. Niman tla yacaj xquipiaya on nescayotl ijcuac opeu quineltoca Cristo, ma ijqui nocahua"
                },
                "19": {
                    "verse_nr": "19",
                    "verse": "pampa xitlaj quijtosnequi tla ticpias circuncisi\u00f3n noso ca. Yej hueyi quijtosnequi tla tictlacamatis itlanahuatilhuan Dios."
                },
                "20": {
                    "verse_nr": "20",
                    "verse": "Cada se, tej, nonequi nemis quen nemiya ijcuac opeu quineltoca Cristo."
                },
                "21": {
                    "verse_nr": "21",
                    "verse": "Tla yacaj tlanamactli catca ijcuac oquineltocac Cristo, ma ca ma nopajsolo yejhua ica on. Pero tla yejhua quita ica huelis quimacahuasquej, ma quichihua canica para xoc tlanamactli yes."
                },
                "22": {
                    "verse_nr": "22",
                    "verse": "Ijcon cuajli para quichihuas, pampa ijcuac se tlanamactli quineltoca Cristo, nocahua tlamacactli itech ipoder Satan\u00e1s. Sa no ijqui, on tlacatl yejhuan xtlanamactli catca itech se tlacatl yejhuan iteco, nocuepa itlanamacau Cristo ijcuac pehua quineltoca."
                },
                "23": {
                    "verse_nr": "23",
                    "verse": "Sanoyej patioj omechcou Cristo. Yejhua ica ma ca xmocahuilican mechpiacan tlanamactin on tlacamej."
                },
                "24": {
                    "verse_nr": "24",
                    "verse": "Ijcon, tej, nocnihuan, cada se de nemejhuamej xnemican quen nemiya ijcuac onenpejquej nenquineltocaj Cristo, niman xmohuicacan ihuan Dios."
                },
                "25": {
                    "verse_nr": "25",
                    "verse": "Pablo quintlacanonotza on yejhuan xtehuan nemi niman on cacahualtin - Aman nemechnotza on yejhuan xe nonamictiaj. ToTeco xoquijtoj on tlen cuajli para ticchihuasquej, yej nemechijlia tlen nejhua nicnemilia. Niman nicnemilia ica nechmelahua nenquitlalisquej nemoyojlo notech ipampa on hueyi teicnelilistli yejhuan toTeco yonechmacac."
                },
                "26": {
                    "verse_nr": "26",
                    "verse": "Nejhua nicnemilia ica se tlacatl noso se sihuatl m\u00e1s cuajli nocahuas quen aman nemi. Ijquin nicnemilia ipampa on xcuajli tonaltin yejhuan ticpanohuaj."
                },
                "27": {
                    "verse_nr": "27",
                    "verse": "Tla yotimonamictij, ma ca tehuan timocacahuas. Niman tla xe timonamictia, ma ca xnejnequi timonamictis."
                },
                "28": {
                    "verse_nr": "28",
                    "verse": "Pero tla se tlacatl nonamictia, xtlajtlacohua. Niman tla se ichpochtli nonamictia, no xtlajtlacohua. Pero on yehuan nonamictiaj tlajtlamach quimpajsolohua ipan in nemilistli, niman nejhua nicnequisquia ma ca ma quipiacan."
                },
                "29": {
                    "verse_nr": "29",
                    "verse": "Nocnihuan, tlinon nejhua niquijtosnequi sa no yejhua in: xoc ticpiaj miyec tonaltin. Yejhua ica ipan in quesqui tonaltin, on yejhuan yononamictijquej ma nemican quen xnonamictisquiaj para ma quichihuacan itequiu toTeco."
                },
                "30": {
                    "verse_nr": "30",
                    "verse": "On yejhuan najmanaj, ma nemican quen xnajmanasquiaj, niman on yejhuan paquij, ma nemican quen xpaquisquiaj, niman on yejhuan tlacohuaj, ma nemican quen xinyaxca yesquia on tlen quicohuaj."
                },
                "31": {
                    "verse_nr": "31",
                    "verse": "On tlacamej yejhuan quinyoltilana niman quinpactia on tlajtlamach yejhuan quisa ipan in tlalticpactli, xquitocarohua ica nopactisquej on tlajtlamach, pampa on nochi san panos niman tlamis."
                },
                "32": {
                    "verse_nr": "32",
                    "verse": "Nicnequisquia para ma ca xconmatztiacan on tlajtlamach yejhuan oncaj ipan in tlalticpactli. On yejhuan xsihuahuaj notequimaca ica on tlajtlamach yejhuan oncaj ipan itequiu toTeco pampa yejhuamej quinequij quipactisquej."
                },
                "33": {
                    "verse_nr": "33",
                    "verse": "Pero on yejhuan sihuahuaj, notequimaca ica on tlajtlamach yejhuan oncaj ipan in tlalticpactli pampa yejhua quinequi quipactis isihuau."
                },
                "34": {
                    "verse_nr": "34",
                    "verse": "No ijqui, tej, ocse tlamantic notequimaca on sihuatl yejhuan tehuan nemi niman on yejhuan ichpochtli. On yejhuan ichpochtli notequimaca ica on tlajtlamach yejhuan oncaj ipan itequiu toTeco para ijqui yejyejticaj itech Dios sanquen ican itlalnacayo niman ialma. Pero on sihuatl yejhuan tehuan nemi, notequimaca ica on tlajtlamach yejhuan oncaj ipan in tlalticpactli para quipactia ihuehuentzin."
                },
                "35": {
                    "verse_nr": "35",
                    "verse": "Yejhua in tlen niquijtohua, niquijtohua para nemechpalehuis, xpara yej nemechteltlalis ica nemonamictisquej. Nicnequisquia xnemican cuajli, niman xmotemacacan ican nochi nemoyojlo ipan itequiu toTeco."
                },
                "36": {
                    "verse_nr": "36",
                    "verse": "Pero tla yacaj tajtli quinemilia ica m\u00e1s cuajli para se ichpoch ma nonamicti pampa ye ichpochlamajtzintitiu niman quita ica m\u00e1s cuajli para nonamictis, ma quichihua on tajtli quen yejhua quinequis. Huelis nonamictis, yejhua on xtlajtlacojli."
                },
                "37": {
                    "verse_nr": "37",
                    "verse": "Pero tla ocse tajtli ican nochi iyojlo niman xpampa polihui, yej iselti quinemilia ica cuajli niman quisetlalia ipan iyojlo para quejehuas ichpoch nochipa iselti, cuajli quichihua."
                },
                "38": {
                    "verse_nr": "38",
                    "verse": "Ijcon, tej, on yejhuan quinamictia ichpoch cuajli quichihua, pero on yejhuan xquinamictia ichpoch m\u00e1s cuajli quichihua."
                },
                "39": {
                    "verse_nr": "39",
                    "verse": "On sihuatl yejhuan tehuan nemi, nemi quen salijticaj ica on tlanahuatijli ihuan ihuehuentzin chica on ihuehuentzin nemi. Pero tla on ihuehuentzin yomic, yejhua huelis ocsejpa nonamictis san aquinon ihuan quinequis. Pero tla nonamictis, ma quichihua ihuan se yejhuan quineltoca toTeco."
                },
                "40": {
                    "verse_nr": "40",
                    "verse": "Pero nicnemilia ica m\u00e1s nemisquia ican pactli, tla xoc nonamictisquia. Niman no nicnemilia ica iEsp\u00edritu Dios onechmacac tetlacanonotzajli yejhuan yonemechmacac."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Pablo tetlacanonotza ica on tlacuajli yejhuan yoquihuentlalijcaj intech on tlamachijchihualtin intajtzitzihuan - Aman nemechnanquilia on tetlajtoltilistli yejhuan onennechtlalilijquej yejhua ica on tla huelis nocuas on tlacuajli yejhuan yoquihuentlalijcaj intech on tlamachijchihualtin intajtzitzihuan. Melahuac tejhuamej ticmatij ica yoticajsicamatquej ica on tlacuajli. Ijcuac se tlacatl quinemilia ica cuajli cajsicamati, on cajsicamatilistli quichihua para ica nohueyimati, pero on tetlajsojtlalistli techmelajcatlalia ipan totlaneltoc."
                },
                "2": {
                    "verse_nr": "2",
                    "verse": "Tla yacaj quinemilia cajsicamati tlajtlamach, quijtosnequi ica oc xcajsicamati quen nonequi."
                },
                "3": {
                    "verse_nr": "3",
                    "verse": "Pero tla yacaj quitlajsojtla Dios, Dios cuajli quixmatzticaj."
                },
                "4": {
                    "verse_nr": "4",
                    "verse": "Yejhua ica, tej, ica on tlacuajli yejhuan yoquihuentlalijcaj intech on tlamachijchihualtin intajtzitzihuan, ticmatztoquej ica nion se xoncaj noso xnemi yejhuan melahuac Dios de yejhuan on tlamachijchihualtin intajtzitzihuan. Niman no ticmatztoquej ica san se Dios nemi."
                },
                "5": {
                    "verse_nr": "5",
                    "verse": "Masqui onyasquiaj ne ipan cielo noso ipan in tlalticpactli on tlajtlamach yejhuan notenehuasquia dioses, niman masqui onyasquiaj miyequej yejhua in dioses niman tecomej,"
                },
                "6": {
                    "verse_nr": "6",
                    "verse": "para tejhuamej san se Dios ticpiaj. Yejhua toTajtzin yejhuan oquitlalij nochi tlajtlamach niman tejhuamej tinemij para yejhua. Niman no san se toTeco ticpia, niman on toTeco yejhua Jesucristo. Yejhua itechcopa onotlalij nochi tlajtlamach niman itechcopa tinemij."
                },
                "7": {
                    "verse_nr": "7",
                    "verse": "Pero xnochimej tocnihuan quimatij yejhua in. Sequimej yejhuan ijqui nohuicayaj quinhueyiliayaj on tlamachijchihualtin intajtzitzihuan, hasta aman quinemiliaj ica quinhueyiliaj ijcuac quicuaj on tlacuajli. Yejhua ica ijcuac quicuaj on tlacuajli, quinemiliaj quijtlacohuaj intlamachilis pampa xe cojtiquej impan intlaneltoc."
                },
                "8": {
                    "verse_nr": "8",
                    "verse": "On tlen ticuaj xejhua techpatla ihuan Dios. Xitlaj ica techpalehuis tla ticuasquej, nion xitlaj ticpolosquej tla xticcuasquej."
                },
                "9": {
                    "verse_nr": "9",
                    "verse": "Masqui hueli nencuaj nochi tlajtlamach, xmotacan sa no nemejhuamej para ma ca nenquitlajcalisquej ipan tlajtlacojli yacaj yejhuan xcojtic ipan itlaneltoc."
                },
                "10": {
                    "verse_nr": "10",
                    "verse": "In se ejemplo. Tejhua timotenehua ica nochi ticmati ica on tlacuajli. \u00bfTlinon nochihuas, tej, tla yacaj tocniu yejhuan xcojtic ipan itlaneltoc mitzitas titlacuas ne ijtic on tiopan campa oncaj on yejhuan tlamachijchihualtin intajtzitzihuan, niman no noyolehuas quicuas on tlacuajli yejhuan yoquihuentlalijquej?"
                },
                "11": {
                    "verse_nr": "11",
                    "verse": "Tla ijcon, tej, mocniu yejhuan xcojtic ipan itlaneltoc polihuis san ipampa on tlen timotenehua ticmati. Xquelnamiqui ica Cristo no ipampa omic."
                },
                "12": {
                    "verse_nr": "12",
                    "verse": "Ijcuac ijcon titlajtlacohua itech se tocniu, niman tictlamachilispolohua, tejhua no titlajtlacohua itech Cristo."
                },
                "13": {
                    "verse_nr": "13",
                    "verse": "Yejhua ica, tej, tla nictlajcalis ipan tlajtlacojli se nocniu ipampa on tlen nicua, xqueman ocsejpa nicuas nacatl para ma ca nictlajcalis ipan tlajtlacojli."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Pablo oquijtoj on tlen quimelahua quichihuasquej on ap\u00f3stoles - Nejhua, tej, nimacaticaj niman no niap\u00f3stol. Nejhua oniquitac toTeco Jes\u00fas. Niman sa no nemejhuamej onentlaneltocaquej ipampa on tequitl yejhuan nemotzajlan onicchiu para toTeco."
                },
                "2": {
                    "verse_nr": "2",
                    "verse": "Tla para ocsequimej xniap\u00f3stol, para nemejhuamej quemaj niap\u00f3stol, pampa nemejhuamej onenquineltocaquej on toTeco ijcuac onemechmachtij. On yejhua ica nesi ica melahuac niap\u00f3stol."
                },
                "3": {
                    "verse_nr": "3",
                    "verse": "Aman nemechijlis quen ijqui ninomanahuis intech on yejhuan nechixcomacaj tlajtlamach."
                },
                "4": {
                    "verse_nr": "4",
                    "verse": "Nechmelahua nicselis on tlen nechmacaj para nicuas niman niconis pampa on tequitl nicchihua."
                },
                "5": {
                    "verse_nr": "5",
                    "verse": "Niman tla nicpiasquia nosihuau, no nechmelahuasquia nicuicatinemisquia campa niau ijcon quen quichihuaj on ocsequimej ap\u00f3stoles, niman icnihuan on toTeco, niman Pedro."
                },
                "6": {
                    "verse_nr": "6",
                    "verse": "\u00bfNenquinemiliaj ica san Bernab\u00e9 niman nejhua ica oncaj titequitisquej ican tomahuan para sa no tejhuamej titotequipanosquej chica titemachtiaj?"
                },
                "7": {
                    "verse_nr": "7",
                    "verse": "Xacaj sa no yejhua notlaxtlahuilia tla tequiti quen soldado. Niman on yejhuan quitoca uvas hueli quicua on tlacyotl yejhuan quisa ipan icojtlaquilyo. Niman on yejhuan quimpixtinemi on borreguitos hueli xconi on leche ijcuac yoquimpatzcac."
                },
                "8": {
                    "verse_nr": "8",
                    "verse": "Niman ma ca xquijtocan ica san nicnejnemilia on tlen nemechijlia pampa on itlanahuatil Mois\u00e9s on ijqui quijtohua."
                },
                "9": {
                    "verse_nr": "9",
                    "verse": "Ijquin tlajcuilolnesticaj ipan on itlanahuatil Mois\u00e9s: \u201cMa ca xtentematlayoti on huacax ijcuac quiteinia on trigo chica cacahuayo quixtia.\u201d Dios ijcon oquijtoj xsan pampa oquinmelnamic on huacaxtin,"
                },
                "10": {
                    "verse_nr": "10",
                    "verse": "yej pampa tejhuamej techajmatzticatca. Yejhua in tlanahuatijli tlajtohua ica tejhuamej yejhuan tiitlaquehualhuan toTeco. Yejhua ica, tej, sanquen on tlacatl yejhuan tlaxoponia niman on yejhuan pixca quitocarohua tequitisquej ican tlamachalistli para cada se quiselis on tlacyotl yejhuan quitocarohua."
                },
                "11": {
                    "verse_nr": "11",
                    "verse": "Tla tejhuamej otictocaquej ipan nemoyojlo on tlen yectli tlajtojli, tla ijcon \u00bfxno techtocarohua ticpixcasquej nemotzalan on tlen ica titopanoltisquej?"
                },
                "12": {
                    "verse_nr": "12",
                    "verse": "Tla ocsequimej quinmelahua nemotech quiselisquej on tlen ica notequipanosquej, tejhuamej m\u00e1s sanoyej techmelahua. Pero tejhuamej xticuij on tlen techmelahua. Yej ocse tlamantic ticchihuaj. Nochi ticualijyohuijtihuij para ma ca noteltlalis itlaj ica on cuajli tlajtojli de Cristo."
                },
                "13": {
                    "verse_nr": "13",
                    "verse": "Nemejhuamej cuajli nenquimatztoquej ica on yejhuan quichihuaj itequiu Dios ipan ihueyi tiopan on hebreos quiseliaj intlacual ne itech on tiopan. Niman on yejhuan quinhuentlaliaj on yolquej ne tlaixpan no quiseliaj on huentli quen cada se caxilia."
                },
                "14": {
                    "verse_nr": "14",
                    "verse": "No ijqui, tej, otlanahuatij toTeco, para on yejhuan quiteijliaj on cuajli tlajtojli yejhuan quitemaca temaquixtilistli quinmelahua quiselisquej tlen quicuasquej itech on intequiu."
                },
                "15": {
                    "verse_nr": "15",
                    "verse": "Pero nejhua xnicchihua itlaj on tlen nechmelahua. Nion aman xnemechijcuilohuilia yejhua in para itlaj xnechmacacan. \u00a1Nicnequisquia, tej, yej achtoj ma nimiqui para ma ca nemechtlajtlanis xnechpalehuican!"
                },
                "16": {
                    "verse_nr": "16",
                    "verse": "Nejhua, tej, xquitocarohua ninohueyimatis ica nicteijlia on cuajli tlajtojli yejhuan quitemaca temaquixtilistli, pampa on yejhua nechtocarohua nicchihuas. \u00a1L\u00e1stima de nejhua, tla xnicteijlis on temachijli yejhuan quitemaca temaquixtilistli!"
                },
                "17": {
                    "verse_nr": "17",
                    "verse": "Yejhua ica, tej, tla nicchihuas pampa ijcon onictlapejpenij, toTeco nechtlaxtlahuilisquia. Pero xnicchihua pampa nejhua onictlapejpenij nicchihuas. San nicchihua pampa Dios onechnahuatij."
                },
                "18": {
                    "verse_nr": "18",
                    "verse": "\u00bfCatlejhua, tej, notlaxtlahuil yejhua ica on? Notlaxtlahuil sa no yejhua on paquilistli yejhuan nicselia ijcuac nicteijlia on cuajli tlajtojli yejhuan quitemaca temaquixtilistli masqui xnictlani tomin. Ijcon xnicui on tlen nechmelahua nicselis pampa nitequiti quen temachtijquetl."
                },
                "19": {
                    "verse_nr": "19",
                    "verse": "Masqui xnitlanamactli itech yacaj tlacatl, nochi tlacatl itech ninochihua tlanamactli para m\u00e1s miyequej niquinhuicas itech Cristo."
                },
                "20": {
                    "verse_nr": "20",
                    "verse": "Ijcuac ninemi intzajlan on hebreos, ninochihua quen yejhuamej para niquinhuicas itech Cristo. In quijtosnequi ica ijcuac ninemi intzajlan on yejhuan quitlacamatij itlanahuatil Mois\u00e9s, nictlacamati on tlanahuatijli masqui xnonequi para nictlacamatis on tlanahuatijli. Ijquin nicchihua para niquinhuicas itech Cristo on yejhuan quitlacamatij on tlanahuatijli."
                },
                "21": {
                    "verse_nr": "21",
                    "verse": "Ijcuac ninemi intzajlan on yejhuan xquipiaj itlanahuatil Mois\u00e9s, ninohuica quen yejhuamej para niquinhuicas itech Cristo on yejhuan xquipiaj on tlanahuatijli. Yejhua in xquijtosnequi tla xnitlacamati itlanahuatil Dios, pampa nejhua melahuac nictlacamati itlanahuatil Cristo."
                },
                "22": {
                    "verse_nr": "22",
                    "verse": "Ijcuac ninemi intzajlan on yejhuan xcojtiquej ipan intlaneltoc, nejhua ninochihua quen yejhuamej para niquimpalehuis m\u00e1s ipan intlaneltoc. Yejhua ica nenquitaj ica ninohuica quen cada se nohuica para ijcon masqui sa quen ijqui hueli semej nomaquixtisquej."
                },
                "23": {
                    "verse_nr": "23",
                    "verse": "Niman nochi on nicchihua para on temachtijli yejhuan techmaca temaquixtilistli ma tequiti ipan inyojlo, niman para ijcon nicselis on tlatiochihualistli yejhuan nechtocarohua."
                },
                "24": {
                    "verse_nr": "24",
                    "verse": "Nemejhuamej cuajli nenquimatztoquej ica ipan se tlacsalistli miyequej tehuan notlatlanij, pero san se tetlani niman quiselia on tetlayocolijli. Nemejhuamej no ijqui xmotlatlanican ipan se tlacsalistli ixpan Dios, niman xmotlalocan para nenquitlanisquej on tetlayocolijli yejhuan Dios quinequi mechmacas."
                },
                "25": {
                    "verse_nr": "25",
                    "verse": "Nochimej yejhuan tehuan notlatlanij ipan se tlacsalistli, quejehuaj intlalnacayo para tlaxicosquej. Yejhuamej ijcon quichihuaj para tetlanij niman quiseliaj quen intetlayocolil se cuaxochitl tlachijchiutli ican xojtli. Yejhuamej quiseliaj on cuaxochitl yejhuan xhuejcahui oncaj, pero tejhuamej titotlatlanij para ticselisquej se tetlayocolijli yejhuan nochipa onyas."
                },
                "26": {
                    "verse_nr": "26",
                    "verse": "Yejhua ica, tej, ipan notlacsalis ixpan Dios, xsecan niconmelahua, niman xsa quen ijqui nicchihua itequiu Cristo quen quichihua on tlahuisoquetl yejhuan san ipan ajacatl panohua imatepayol."
                },
                "27": {
                    "verse_nr": "27",
                    "verse": "Notlalnacayo niquixtlamachtia quen nonequi para nechtlacamatis. Ijcon nicchihua para xnechquixtisquej ipan on tlacsalistli niman ijcon xnicpolos notetlayocolil ijcuac yotlan nicteijlia on itlajtoltzin Dios."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Pablo tetlacanonotza ica xquitocarohua quinhueyilisquej on tlamachijchijhualtin intajtzitzihuan - Nicnequi, nocnihuan, para xmatican tlinon impan onochiu on toachtojtajhuan yejhuan oyajquej ihuan Mois\u00e9s. Nochimej yejhuamej onenquej itzintlan on moxtli, niman nochimej yejhuamej itlajcotian opanoquej on Mar Rojo."
                },
                "2": {
                    "verse_nr": "2",
                    "verse": "Ijcon, tej, ijcuac nochimej onocuatequijquej ica on moxtli niman ica on mar, onochijquej inomachtijcahuan Mois\u00e9s."
                },
                "3": {
                    "verse_nr": "3",
                    "verse": "Niman nochimej ocuajquej san se tlacuajli espiritual yejhuan Dios oquinmacac de ne ilhuicac."
                },
                "4": {
                    "verse_nr": "4",
                    "verse": "Niman nochimej san se atl espiritual oconiquej yejhuan Dios oquinmacac itech on tetl. Niman on tetl quijtosnequi Cristo yejhuan ompa inhuan yaya."
                },
                "5": {
                    "verse_nr": "5",
                    "verse": "Masqui ijcon oquiselijquej, m\u00e1s miyequej xoquipactijquej Dios, niman yejhua ica m\u00e1s miyequej omijmiquej imanyan on tlapatlaco."
                },
                "6": {
                    "verse_nr": "6",
                    "verse": "Nochi on tlen tlajtlamach onochiu para techititiaj ica ma ca ticnejnequisquej on tlen xcuajli tlajtlamach quen yejhuamej oquichijquej."
                },
                "7": {
                    "verse_nr": "7",
                    "verse": "Ma ca tiquinhueyilican on tlamachijchiutin intajtzitzihuan quen sequimej yejhuamej oquichijquej, pampa in Yectlajcuilojli ijquin quijtohua: \u201cOn tlacamej onotlalijquej para otlacuajquej niman otlahuanquej, niman quemaj opeu nijtotiaj.\u201d"
                },
                "8": {
                    "verse_nr": "8",
                    "verse": "Nion ma ca tiahuilnemican quen sequimej yejhuamej oquichijquej, niman san ipan se tonajli omiquej sempoajli huan yeyi mil tlacamej."
                },
                "9": {
                    "verse_nr": "9",
                    "verse": "Nion ma ca tictlatlatacan iijyohuilis toTeco Dios quen sequimej yejhuamej oquichijquej, niman yejhua ica omiquej ijcuac oquincuajcuajquej on cohuamej."
                },
                "10": {
                    "verse_nr": "10",
                    "verse": "Nion ma ca itlaj xquijtohuilican Dios quen sequimej yejhuamej oquichijquej, niman yejhua ica oquinmictij on ilhuicactequitquetl yejhuan quipia poder para temictia."
                },
                "11": {
                    "verse_nr": "11",
                    "verse": "Nochi yejhua on yejhuan impan onochiu on toachtojtajhuan onotlajcuiloltlalij ipan on Yectlajcuilojli quen se ejemplo para ma ca no ijqui ticchihuasquej, yejhuan tinemij ipan in sa ica nochi tonaltin."
                },
                "12": {
                    "verse_nr": "12",
                    "verse": "Yejhua ica on yejhuan quinemiliaj melajcanemij, ma notacan sa no yejhuamej para ma ca huetzisquej."
                },
                "13": {
                    "verse_nr": "13",
                    "verse": "Xmatican ica on tetlatlatalistin yejhuan nenquimpiaj sa no ijqui on tetlatlatalistin yejhuan ocsequimej tlalticpactlacamej quimpiaj. Pero Dios yolmelajqui niman mechpalehuis para on tetlatlatalistin ma ca nemopan huajlacan yejhuan sanoyej temojtij yejhuan nemejhuamej xhuelis nenquixicosquej. Yej ijcuac mechtlatlatasquej, Dios mechmacas se ojtli campaca huelis nenquitlalcahuisquej on tetlatlatalistli, niman ijqui huelis nenquixicosquej."
                },
                "14": {
                    "verse_nr": "14",
                    "verse": "Yejhua ica notlajsojcaicnihuan, xquintlalcahuijtiacan on tlamachijchihualtin intajtzitzihuan. Ma ca sa xquinmahuistilican."
                },
                "15": {
                    "verse_nr": "15",
                    "verse": "Nejhua nemechnotza quen tlacamej yejhuan cajsicamatij. Sa no nemejhuamej xquixtlalocan tla melahuac noso xmelahuac on tlen nemechijlia."
                },
                "16": {
                    "verse_nr": "16",
                    "verse": "Ijcuac xe ticuaj on santa cena, tictlajtlaniliaj toTeco ma quitiochihua on vino. Niman ijcuac ticonij on vino, titopanextiaj ica san secan tinemij intechcopa iyesyo Cristo. No ijqui ijcuac ticuaj on pan yejhuan tictlatlapanaj, titopanextiaj ica san secan tinemij itechcopa icuerpo Cristo."
                },
                "17": {
                    "verse_nr": "17",
                    "verse": "Pampa san se pan oncaj, timiyequej san se cuerpo titochihuaj. Ijquin nochihua pampa tinochimej ticuaj san se pan."
                },
                "18": {
                    "verse_nr": "18",
                    "verse": "Xquitacan quen nohuicaj on hebreos. Yejhuamej ijcuac quicuaj on huentli yejhuan quihuentlaliaj itlaixpan Dios, san se inyojlo quipiaj."
                },
                "19": {
                    "verse_nr": "19",
                    "verse": "Xniquijtosnequi, tej, ica on tlamachijchihualtin totajtzitimej quipiaj itlaj hueyilistli, nion xniquijtosnequi ica on nacatl yejhuan quihuentlaliaj ne tlaixpan m\u00e1s hueyi quijtosnequi xquen itlaj ocse nacatl."
                },
                "20": {
                    "verse_nr": "20",
                    "verse": "Yej niquijtosnequi ica ijcuac on yejhuan xquixmatij Dios itlaj quihuentlaliaj ipan intlaixpan, xDios quihuentlaliliaj, yej quihuentlaliliaj on yejhuan xcuajcualtin esp\u00edritus. Niman nejhua xnicnequi xmohuicacan inhuan on xcuajcualtin esp\u00edritus."
                },
                "21": {
                    "verse_nr": "21",
                    "verse": "Xhuelis nenconisquej ipan icopa toTeco, niman no nenconisquej ipan incopa on xcuajcualtin esp\u00edritus. Niman no xhuelis nentlacuasquej ipan imesa on toTeco, niman nentlacuasquej ipan inmesa on xcuajcualtin esp\u00edritus."
                },
                "22": {
                    "verse_nr": "22",
                    "verse": "Noso ca, \u00bfyej ticnequij tictlahuelcuitisquej toTeco? \u00bfTlen ticpiaj m\u00e1s poder xquen yejhua?"
                },
                "23": {
                    "verse_nr": "23",
                    "verse": "On melahuac tlinon nijtohua, ica se tlamacajtli para quichihuas san tlen yejhua quinequis, pero xnochi cuajli on tlajtlamach. Se tlamacajtli para quichihuas san tlen yejhua quinequis, pero xnochi on tlajtlamach hueli teiscaltia ipan tlaneltoctli."
                },
                "24": {
                    "verse_nr": "24",
                    "verse": "Ma ca quitejtemo on tlen cuajli san para yejhua, yej ma quitejtemo on tlen cuajli para ocsequimej."
                },
                "25": {
                    "verse_nr": "25",
                    "verse": "Nochi on quech tlajtlamach nacatl quinamacaj ne tianquisco huelis nencuasquej pampa in Yectlajcuilojli ijquin quijtohua: \u201cIn tlalticpactli niman nochi tlen ipan oncaj iyaxca on toTeco.\u201d Pero ma ca xtetlajtoltican tla on nacatl oquihuentlalijcaj intech on tlamachijchihualtin intajtzitzihuan para ijcon xmechpajsolos on nemotlamachilis."
                },
                "26": {
                    "verse_nr": "26",
                    "verse": "Nochi on quech tlajtlamach nacatl quinamacaj ne tianquisco huelis nencuasquej pampa in Yectlajcuilojli ijquin quijtohua: \u201cIn tlalticpactli niman nochi tlen ipan oncaj iyaxca on toTeco.\u201d Pero ma ca xtetlajtoltican tla on nacatl oquihuentlalijcaj intech on tlamachijchihualtin intajtzitzihuan para ijcon xmechpajsolos on nemotlamachilis."
                },
                "27": {
                    "verse_nr": "27",
                    "verse": "Tla se yejhuan xquineltoca Cristo mechnotza para ichan nemontlacuasquej niman nenquinequij nenyasquej, xcuacan nochi tlen mechtlalilisquej ipan nemoplato. Pero ma ca xtetlajtoltican tla on nacatl oquihuentlalijcaj ixpan on tlamachijchihualtin intajtzitzihuan para ma ca mechpajsolos on nemotlamachilis."
                },
                "28": {
                    "verse_nr": "28",
                    "verse": "Pero tla yacaj mechijlis: \u201cIn tlacuajli yoquihuentlalilijcaj intech on tlamachijchihualtin intajtzitzihuan\u201d, tla ijcon ma ca xcuacan ipampa on yejhuan ijcon omechmachiltij, niman para ma ca nenquijtlacohuilisquej itlamachilis."
                },
                "29": {
                    "verse_nr": "29",
                    "verse": "Nemechijlia yejhua in xipampa nemotlamachilis, yej ipampa itlamachilis on yejhuan mechmachiltia. Pero yacaj huelis quijtos: \u201c\u00bfTlica xhuelis nicchihuas on tlen nicnequi san ipampa itlamachilis ocse tlacatl?"
                },
                "30": {
                    "verse_nr": "30",
                    "verse": "Tla nejhua nicmaca tlaxtlahuijli Dios ipampa on tlen nicua, tla ijcon, \u00bftlica, tej, yacaj quijtos ica nicchihua xcuajli ijcuac nicua on tlacuajli yejhuan yonicmacac tlaxtlahuijli Dios?\u201d"
                },
                "31": {
                    "verse_nr": "31",
                    "verse": "Tla nemejhuamej nentlacuaj, noso nenatlij, noso itlaj ocse nenquichihuaj, nochi xchihuacan para Dios ma quiseli hueyilistli."
                },
                "32": {
                    "verse_nr": "32",
                    "verse": "Ma ca xchihuacan itlaj yejhuan ica nopopolosquej itech Dios on hebreos, on xhebreos noso on yejhuan tlaneltocaj."
                },
                "33": {
                    "verse_nr": "33",
                    "verse": "Yej xchihuacan quen nejhua nicchihua. Nicchihua canica para nochi on tlen nicchihua ica niquimpactia nochimej. Xnictejtemohua on tlen cuajli san para nejhua, yej nictejtemohua on tlen cuajli para ocsequimej, para ijcon yejhuamej nomaquixtisquej."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Nemejhuamej xtocacan noejemplo ijcon quen nejhua nictoca iejemplo Cristo."
                },
                "2": {
                    "verse_nr": "2",
                    "verse": "On sihuamej nocuatlapachohuaj ijcuac calaquij ne tiopan para quiteititiaj on tetlacaitalistli - Nocnihuan, nemechyectenehua pampa nochipa nennechelnamiquij niman nenquitlacamatij on temachtilistli yejhuan onemechmacac."
                },
                "3": {
                    "verse_nr": "3",
                    "verse": "Pero nicnequi xcajsicamatican ica on tlacatl yejhua tlayecanqui itechica isihuau, niman Cristo yejhua tlayecanqui ipan cada tlacatl niman Dios tlayecanqui itech Cristo."
                },
                "4": {
                    "verse_nr": "4",
                    "verse": "Tla se tlacatl ne campa nosentlaliaj on yejhuan tlaneltocaj nocuatlapachohua ijcuac quichihua oraci\u00f3n noso ijcuac quiteijlia on tiotlajtojli yejhuan oquiselij itech Dios, yejhua xquitlacaita Cristo."
                },
                "5": {
                    "verse_nr": "5",
                    "verse": "Pero tla se sihuatl xnocuatlapachohua ijcuac quichihua oraci\u00f3n noso ijcuac quiteijlia on tiotlajtojli yejhuan quiselia itech Dios, yejhua xquitlacaita ihuehuentzin, niman sa no ijqui quen noximasquia."
                },
                "6": {
                    "verse_nr": "6",
                    "verse": "Tla se sihuatl xnocuatlapachohua, ma quitequi nochi itzon. Pero tla pinahua para nochi quinotequilis itzon noso nocuaxicaltlalis, tla ijcon nonequi nocuatlapachos."
                },
                "7": {
                    "verse_nr": "7",
                    "verse": "On tlacatl xquitocarohua nocuatlapachos, pampa on tlacatl sa no yejhua itlachalis Dios niman yejhua quiteititia ihueyilis Dios. Pero on sihuatl quiteititia ihueyilis on tlacatl"
                },
                "8": {
                    "verse_nr": "8",
                    "verse": "pampa ijcuac Dios oquitlalij on tlacatl xoquixtij itech on sihuatl, yej on sihuatl oquixtijquej itech on tlacatl."
                },
                "9": {
                    "verse_nr": "9",
                    "verse": "Dios xoquitlalij on tlacatl para yejhua on sihuatl, yej oquitlalij on sihuatl para yejhua on tlacatl."
                },
                "10": {
                    "verse_nr": "10",
                    "verse": "No ijqui san impampa on ilhuicactequitquej, on sihuatl nonequi nocuatlapachos para quiteititis ica quinocahuilia ma quiyecana ihuehuentzin."
                },
                "11": {
                    "verse_nr": "11",
                    "verse": "Pero ixpan toTeco on tlacatl xhueli nemi tla xejhua on sihuatl, nion yejhua on sihuatl xhueli nemi tla xejhua on tlacatl."
                },
                "12": {
                    "verse_nr": "12",
                    "verse": "Niman yejhua in melahuac, pampa ijcon quen on sihuatl oquixtijquej itech on tlacatl, no ijqui on tlacatl tlacati itech on sihuatl, niman yejhuamej nochimej quistoquej itech Dios."
                },
                "13": {
                    "verse_nr": "13",
                    "verse": "Sa no nemejhuamej xquixtlalocan tla cuajli para on sihuatl xnocuatlapachos ijcuac quichihuas oraci\u00f3n itech Dios."
                },
                "14": {
                    "verse_nr": "14",
                    "verse": "Sa no nemotlamachilis mechmachiltia ica on tlacatl tepinajti tzonhuehueyac yes"
                },
                "15": {
                    "verse_nr": "15",
                    "verse": "niman on sihuatl quiselia tetlacaitalistli ica tzonhuehueyac, pampa Dios oquimacac huehueyac itzon para ica nocuatlapachos."
                },
                "16": {
                    "verse_nr": "16",
                    "verse": "Pero tla yacaj quixnamiquisnequi on tlen niquijtohua, ma quimati ica nion tejhuamej yejhuan tiap\u00f3stoles, nion on tlaneltocaquej xticpiaj ocse costumbre."
                },
                "17": {
                    "verse_nr": "17",
                    "verse": "On tlaneltocaquej ne Corinto xoquitlacaitaquej isanta Cena toTeco - - Pero xnemechyectenehua ica in tlen aman nemechtlajcuilohuilis pampa nesi ijcuac nemosentlaliaj que xitlaj ica mechpalehuiya."
                },
                "18": {
                    "verse_nr": "18",
                    "verse": "Yejhua in achtoj xcaquican. Onechijlijquej ica ijcuac nemosentlaliaj ipan nemotiopan, xsan se nemotlamachilis nenquipiaj, niman yejhua on achi nicneltoca."
                },
                "19": {
                    "verse_nr": "19",
                    "verse": "Ijcon nenquichihuaj pampa cas nenquinemiliaj nonequi nenquiteititisquej ica on yejhuan inhuan nencalactoquej m\u00e1s cuajli quineltoca Cristo xquen on ocsequimej."
                },
                "20": {
                    "verse_nr": "20",
                    "verse": "Ijcon, tej, ijcuac nemejhuamej nemosentlaliaj para nencuaj isanta cena on toTeco, xoc yejhua melahuac isanta cena toTeco nenquicuaj,"
                },
                "21": {
                    "verse_nr": "21",
                    "verse": "pampa ijcuac pehua nentlacuaj, cada se nachtojhuiya para quinotilanilia tlinon quicuas. Niman chica sequimej nocahuaj ican apistli, ocsequimej hasta tlajtlahuanij."
                },
                "22": {
                    "verse_nr": "22",
                    "verse": "\u00bfTlen xnenquipiaj nemochan campa huelis nentlacuasquej niman nenatlisquej? Ijcon quen nenquichihuaj, nenquiteititiaj ica xnenquinnequij on tlaneltocaquej niman nenquimpinajtiaj on yejhuan xitlaj quipiaj. \u00bfTlinon nenquinemiliaj quitocarohua nemechijlis yejhua ica on? \u00bfNemechyectenehuas? \u00a1Ca, xnemechyectenehuas!"
                },
                "23": {
                    "verse_nr": "23",
                    "verse": "Yonemechmacac on temachtilistli yejhuan onicselij itech toTeco. On temachtilistli sa no yejhua in. Sa no ipan on tlayohua, ijcuac toTeco Jes\u00fas oquitemactilijquej, ocontilan on pan,"
                },
                "24": {
                    "verse_nr": "24",
                    "verse": "niman ijcuac yoquimacac tlaxtlahuijli Dios, oquitlatlapan, niman oquijtoj: \u201cXcuacan in. Yejhua quixnescayotia notlalnacayo yejhuan nemopampa notemaca. Niman ijcuac nencuasquej xnechelnamiquican.\u201d"
                },
                "25": {
                    "verse_nr": "25",
                    "verse": "Niman ijcuac yotlan quicuaj on tiotlac tlacuajli, no ijqui ocontilan on copa, niman oquijtoj: \u201cIn vino quixnescayotia on yencuic pacto yejhuan notzimpehualtis ica noyesyo. Niman nochipa ijcuac nenconisquej, ica xnechelnamiquican.\u201d"
                },
                "26": {
                    "verse_nr": "26",
                    "verse": "Nochipa ijcuac nencuasquej in pan niman nenconisquej in vino, nenquipantlantijtiasquej hasta queman toTeco ocsejpa huajlas ica yejhua nemopampa omic."
                },
                "27": {
                    "verse_nr": "27",
                    "verse": "San aquinon yejhuan xquitlacaitas on pan ijcuac quicuas, niman icopa toTeco ijcuac conis, quipias tlajtlacojli pampa xquitlacaita itlalnacayo niman iyesyo toTeco."
                },
                "28": {
                    "verse_nr": "28",
                    "verse": "Yejhua ica, tej, cada se achtopa ma cuajli noyolita tla quipia tlajtlacojli ijcuac xe quicua on pan niman xe coni on vino."
                },
                "29": {
                    "verse_nr": "29",
                    "verse": "Ijcon xchihuacan, pampa tla se quicua on pan niman coni ivino toTeco, niman xquinemilia tlinon quijtosnequi ica itlalnacayo toTeco omic, quiselis itlahuel Dios, pampa quicua on pan niman coni on vino xijqui quen quitocarohua."
                },
                "30": {
                    "verse_nr": "30",
                    "verse": "Yejhua ica, tej, ne nemotzajlan miyequej nemij yejhuan cocoxquej, yejhuan xcojtiquej, niman sequimej yomiquej."
                },
                "31": {
                    "verse_nr": "31",
                    "verse": "Pero tla sa no tejhuamej achtopa cuajli titoyolitasquej tla ticpiaj tlajtlacojli, xticselisquej itlahuel Dios."
                },
                "32": {
                    "verse_nr": "32",
                    "verse": "Pero ijcuac toTeco techyolcuitia, yejhua techcastigarohua para ma ca techtlajtlacolmacas inhuan on tlalticpactlacamej."
                },
                "33": {
                    "verse_nr": "33",
                    "verse": "Yejhua ica nocnihuan, ijcuac nemosentlalisquej para nenquicuasquej on isanta cena toTeco, xquinchacan ocsequimej para ijcon san secan pehuas nentlacuasquej."
                },
                "34": {
                    "verse_nr": "34",
                    "verse": "Tla yacaj sanoyej apismiqui, ma tlacua ichan para ma ca quiselis itlahuel Dios ijcuac tehuan nosentlalia. On ocsequi tlajtlamach niconyectlalis ijcuac nejhua nemechontas."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Pablo temachtia ica on tetlayocoliltin yejhuan on Esp\u00edritu Santo quintemaca - Aman nocnihuan, nicnequi para xcajsicamatican ica on tetlayocoliltin yejhuan on Esp\u00edritu Santo mechmaca yejhuan mechhueliltia nenquichihuaj on tlen aman hueli nenquichihuaj."
                },
                "2": {
                    "verse_nr": "2",
                    "verse": "Nemejhuamej nenquimatztoquej ica ijcuac xe nenquineltocayaj Cristo, mechcajcayahuayaj para nenquihueyilisquej on tlamachijchihualtin intajtzitzihuan yejhuan xhuelij quijtohuaj nion se tlajtojli."
                },
                "3": {
                    "verse_nr": "3",
                    "verse": "Yejhua ica nicnequi para cuajli xmatican ica yejhuan tlajtohua ican ipoder on Esp\u00edritu Santo xhuelis quijtos: \u201c\u00a1Jes\u00fas yejhua xcuajli tlacatl!\u201d Niman no on yejhuan xtlajtohua ican ipoder on Esp\u00edritu Santo, xhuelis quijtos: \u201c\u00a1Jes\u00fas yejhua toTeco!\u201d"
                },
                "4": {
                    "verse_nr": "4",
                    "verse": "Oncaj sesetlamantic tetlayocoliltin yejhuan se tlacatl huelis quiselis, pero san se Esp\u00edritu Santo quintemaca."
                },
                "5": {
                    "verse_nr": "5",
                    "verse": "Oncaj miyec sesetlamantic tlinon ica quitequipanohuaj toTeco, pero san se toTeco tinochimej tictequipanohuaj."
                },
                "6": {
                    "verse_nr": "6",
                    "verse": "Niman oncaj miyec sesetlamantic tequitl yejhuan Dios quichihua ipan tonemilis, pero san se Dios quichihua on tequitl."
                },
                "7": {
                    "verse_nr": "7",
                    "verse": "Ipan cada se on Esp\u00edritu Santo quipantlantia ipoder para quimpalehuiya nochimej."
                },
                "8": {
                    "verse_nr": "8",
                    "verse": "In se ejemplo. On Esp\u00edritu Santo sequimej quinmaca on tetlayocolijli yejhuan quinhueliltia para tlajtosquej ican tlamatquilistli, niman ocsequimej sa no yejhua on Esp\u00edritu quinmaca on tetlayocolijli yejhuan quinhueliltia para tlajtosquej ican tlaixmatquilistli."
                },
                "9": {
                    "verse_nr": "9",
                    "verse": "Itech sa no yejhua on Esp\u00edritu sequimej quiseliaj cojtic tlaneltoctli, niman ocsequimej quiseliaj poder para huelij quimpajtiaj on cocoxquej."
                },
                "10": {
                    "verse_nr": "10",
                    "verse": "Sequimej itech sa no yejhua on Esp\u00edritu quiseliaj on tetlayocolijli yejhuan quinhueliltia quichihuaj milagros, niman ocsequimej quiseliaj on tetlayocolijli yejhuan quinhueliltia quiteijliaj on tiotlajtojli yejhuan quiseliaj itech Dios. On Esp\u00edritu sequimej quinmaca on tetlayocolijli yejhuan quinhueliltia para quitaj catlejhua tetlayocolijli quisa itech on Esp\u00edritu Santo niman catlejhua quisa itech on xcuajcualtin esp\u00edritus. Sequimej quiseliaj on tetlayocolijli yejhuan quinhueliltia tlajtlajtohuaj ocsequi yencuic tlajtoltin. Niman sequimej quiseliaj on tetlayocolijli yejhuan quinhueliltia para huelij cajsicamati niman quiteijlia on tlen nijtohua ican on yencuic tlajtoltin."
                },
                "11": {
                    "verse_nr": "11",
                    "verse": "Nochi yejhua in tlajtlamach san se Esp\u00edritu quichihua. Niman sa no quen yejhua quinequi, ijqui quinmaca itlayocolilhuan cada se tlacatl."
                },
                "12": {
                    "verse_nr": "12",
                    "verse": "Tinochimej titochihuaj san se tlalnacayotl - Itlalnacayo se tlacatl miyec partes quipia. Pero masqui miyec on tlajtlamach, san se tlalnacayotl nochihuaj. No ijqui, tej, tejhuamej titochihuaj itlalnacayo Cristo. Masqui timiyequej yejhuan ticneltocaj Cristo, tinemij san secan quen itlalnacayo."
                },
                "13": {
                    "verse_nr": "13",
                    "verse": "Tinochimej oticselijquej san se Esp\u00edritu Santo. Ijcuac oticselijquej, san se tlalnacayotl otitochijquej masqui tihebreos noso xtihebreos, masqui titlanamactin noso titlamacahualtin. Tinochimej, tej, oticselijquej san se Esp\u00edritu."
                },
                "14": {
                    "verse_nr": "14",
                    "verse": "Sen tlalnacayotl xnochijchihua san ica se parte, yej ican miyec partes."
                },
                "15": {
                    "verse_nr": "15",
                    "verse": "Tla on icxitl quijtosquia: \u201cNejhua xnimatli niman yejhua ica xnitlapohuajli ipan on tlalnacayotl\u201d, xsan yejhua ica on xoc tlapohuajli yes ipan on tlalnacayotl."
                },
                "16": {
                    "verse_nr": "16",
                    "verse": "Noso tla on nacastli quijtosquia: \u201cNejhua xnixtololojtli niman yejhua ica xnitlapohuajli ipan on tlalnacayotl\u201d, xsan yejhua ica on xoc tlapohuajli yes ipan on tlalnacayotl."
                },
                "17": {
                    "verse_nr": "17",
                    "verse": "Tla on tlalnacayotl nochi ixtololojtli yesquia, \u00bfquen ijqui, tej, huelisquia tlacaquisquia? Noso tla on tlalnacayotl nochi nacastli yesquia, \u00bfquen ijqui, tej, huelisquia tlajnecuisquiaj?"
                },
                "18": {
                    "verse_nr": "18",
                    "verse": "Pero Dios oquitlalij cada parte ipan totlalnacayo quen yejhua oquinec."
                },
                "19": {
                    "verse_nr": "19",
                    "verse": "Tla se tlacatl tlachijchiutli yesquia san ica se parte, \u00bfcanon onyasquia itlalnacayo?"
                },
                "20": {
                    "verse_nr": "20",
                    "verse": "Niman masqui aman oncaj miyec partes ipan totlalnacayo, nochi on partes san se tlalnacayotl nochihuaj."
                },
                "21": {
                    "verse_nr": "21",
                    "verse": "Yejhua ica, tixtololoj xhueli quijlia on toma: \u201cXtinechpolohua.\u201d Nion totzontecon hueli quimijlia tocxihuan: \u201cXnennechpolohuaj.\u201d"
                },
                "22": {
                    "verse_nr": "22",
                    "verse": "Ca, yej ocse tlamantic. Ipartes totlalnacayo yejhuan nesi quen xm\u00e1s huejhueyixtoquej, m\u00e1s nonequij sanoyej."
                },
                "23": {
                    "verse_nr": "23",
                    "verse": "Niman ipartes totlalnacayo yejhuan nesi quen xipan cuenta tictlaliaj, nonequij cuajli tictlapachosquej. No ijqui ipartes totlalnacayo yejhuan xm\u00e1s ticpanextiaj, m\u00e1s cuajli tictlapachosquej."
                },
                "24": {
                    "verse_nr": "24",
                    "verse": "Ipartes totlalnacayo yejhuan m\u00e1s ticpanextiaj xm\u00e1s polihui notlapachos cuajli. Dios, tej, oquichijchiu on totlalnacayo para ma quiselij m\u00e1s tetlacaitalistli on parte yejhuan xm\u00e1s cualtzin."
                },
                "25": {
                    "verse_nr": "25",
                    "verse": "Ijcon oquichijchiu para ma ca xexelijtiasquej on partes ipan totlalnacayo, yej cada parte ma quinnequi on ocsequimej partes."
                },
                "26": {
                    "verse_nr": "26",
                    "verse": "Ijcon, tej, tla se iparte totlalnacayo tlajyohuiya, nochimej on ocsequimej no tlajyohuiyaj; niman ijcuac se parte quiselia tetlacaitalistli, nochimej on ocsequimej no paquij."
                },
                "27": {
                    "verse_nr": "27",
                    "verse": "Nemochimej nemochihuaj itlalnacayo Cristo, niman cada se de nemejhuamej se parte ipan on itlalnacayo."
                },
                "28": {
                    "verse_nr": "28",
                    "verse": "Ijcon, tej, intzajlan on yejhuan tlaneltocaquej, Dios oquincalactij miyequej ipan intequiu. Achtoj ocalactij ap\u00f3stoles, ica ome tiotlajtojquej, ica yeyi temachtijquej, ica nahui on yejhuan quichihua milagros, quemaj on yejhuan huelij tepajtiaj, quemaj on yejhuan tepalehuiyaj, quemaj on yejhuan teyecanaj, niman quemaj on yejhuan tlajtlajtohuaj ican ocsequi yencuic tlajtoltin."
                },
                "29": {
                    "verse_nr": "29",
                    "verse": "Tiquitaj, tej, ica xnochimej ap\u00f3stoles, nion nochimej tiotlajtojquej. Xnochimej temachtijquej nion nochimej quichihuaj milagros."
                },
                "30": {
                    "verse_nr": "30",
                    "verse": "Xnochimej quipiaj poder para tepajtiaj. No xnochimej, tej, tlajtlajtohuaj ican ocsequi yencuic tlajtoltin noso hueli cajsicamati niman quiteijlia on tlen nijtohua ica on ocsequi yencuic tlajtoltin."
                },
                "31": {
                    "verse_nr": "31",
                    "verse": "Pero nemejhuamej m\u00e1s xtejtemocan nenquiselisquej itech Dios on tetlayocoliltin yejhuan m\u00e1s quimpalehuis on yejhuan tlaneltocaquej. Niman aman nejhua nemechititis se ojtli yejhuan m\u00e1s sanoyej cuajli."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "On tetlajsojtlalistli m\u00e1s hueyi quijtosnequi xquen on tlaneltocalistli niman tlamachalistli - Tla nejhua nitlajtlajtosquia ican intlajtol ocsequimej tlacamej niman intlajtol ilhuicactequitquej, pero xnitetlajsojtla, notlajtol xitlaj ica tlapalehuiya, yej san caquisti quen se tambor yejhuan cuini noso se campana yejhuan tzilini."
                },
                "2": {
                    "verse_nr": "2",
                    "verse": "Niman tla nicteijlisquia on tiotlajtojli yejhuan nicselisquia itech Dios, niman nicmatisquia nochi tlajtlamach tlen yejhua quichtacapia, niman sanoyej nitlajmatqui yesquia, niman nicpiasquia nochi on tlaneltoctli para huelisquia niquimejcuanisquia on tepemej ica notlaneltoc, pero xnitetlajsojtla, xitlaj niquijtosnequi."
                },
                "3": {
                    "verse_nr": "3",
                    "verse": "Tla nochi tlen nicpia niquinxexelohuilisquia on mayanquej, niman tla san tepampa nictemacasquia notlalnacayo para ma quitlatican, pero xnitetlajsojtlasquia, nochi yejhua on xitlaj ica nechpalehuisquia."
                },
                "4": {
                    "verse_nr": "4",
                    "verse": "On yejhuan tetlajsojtla quimijyohuia ocsequimej niman yolyemanqui. On yejhuan tetlajsojtla xnexicolej, niman xnohueyitenehua nion nohueyimati."
                },
                "5": {
                    "verse_nr": "5",
                    "verse": "On yejhuan tetlajsojtla xqueman xompayejyehua niman xquitejtemohua on tlen cuajli san para yejhua. On yejhuan tetlajsojtla xsan cuajcualani, niman xsa conelnamicticaj on tlen ocsequimej xcuajli quichihuiliaj."
                },
                "6": {
                    "verse_nr": "6",
                    "verse": "On yejhuan tetlajsojtla xpaqui ica on tlen xcuajli quichihuaj ocsequimej, yej paqui ijcuac quita tetlani on tlen cuajli."
                },
                "7": {
                    "verse_nr": "7",
                    "verse": "On yejhuan tetlajsojtla quipia iyojlo para quixicohua nochi tlajtlamach tlen xcuajli, para quineltoca on tlen cuajli intech ocsequimej, para quinnequilia nochi cuajli ma huajla impan ocsequimej, niman para quimijyohuis ocsequimej."
                },
                "8": {
                    "verse_nr": "8",
                    "verse": "On yejhuan tetlajsojtla xqueman tlamis itetlajsojtlalis. Pero yejcos on tonaltin ijcuac xoc nonequis para noteijlis on tiotlajtojli yejhuan quiseliaj itech Dios, nion xoc tlajtolos ican sesetlamantic yencuic tlajtoltin, niman xoc onyas on tlaixmatilistli."
                },
                "9": {
                    "verse_nr": "9",
                    "verse": "Aman totlaixmatilis xajsiticaj, niman on tiotlajtojli yejhuan Dios techmaca no xajsiticaj."
                },
                "10": {
                    "verse_nr": "10",
                    "verse": "Pero ijcuac huajlas on tlen ajsiticaj, nochi on tlen xajsiticaj ajsitias."
                },
                "11": {
                    "verse_nr": "11",
                    "verse": "Ijcuac nejhua niconetl catca, nitlajtlajtohuaya niman nitlanemiliaya quen se conetl. Pero ijcuac onitlacatiac, xoc oninohuicac quen se conetl."
                },
                "12": {
                    "verse_nr": "12",
                    "verse": "Aman quen ayautitlan tiquitaj on tlajtlamach itech ica Dios. Tejhuamej san tiquitaj quen tiquitasquiaj ipan se espejo yejhuan xcuajli tlacha. Pero ijcuac yejcos on tlen ajsiticaj, nochi on tlajtlamach itech ica Dios cuajli tiquitasquej. Aman xnochi cuajli niquixmati on tlajtlamach ica Dios. Pero ijcuac yejcos on tlen ajsiticaj, nochi cuajli niquixmatis quen Dios nechixmati."
                },
                "13": {
                    "verse_nr": "13",
                    "verse": "Aman, tej, yeyi tlamantli yejhuan xqueman tlamis: tlaneltocalistli, tlamachalistli niman tetlajsojtlalistli. Pero on tetlajsojtlalistli yejhua m\u00e1s hueyi quijtosnequi."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Pablo quintlacanonotza on yejhuan tlajtlajtohuaj ican yencuiquej tlajtoltin - Yejhua ica xchihuacan canica para nentetlajsojtlasquej, niman no xnequican on tetlayocoliltin yejhuan on Esp\u00edritu Santo quitemaca. Niman m\u00e1s cuajli xnequican on tetlayocolijli yejhuan mechhueliltis nenquiteijlisquej on tiotlajtojli yejhuan Dios quitemaca."
                },
                "2": {
                    "verse_nr": "2",
                    "verse": "On yejhuan tlajtlajtohua ican sesetlamantic yencuiquej tlajtoltin, xquinnojnotza on tlacamej, yej san quinojnotza Dios, pampa on tlacamej xcajsicamatij tlinon yejhua quijtohua. On tlen quijtohua, on Esp\u00edritu Santo quichihualtia para ma quijito on tlen iyanticaj."
                },
                "3": {
                    "verse_nr": "3",
                    "verse": "Pero on yejhuan quiteijlia on yectlajtojli yejhuan quiselia itech Dios, quinnojnotza tlacamej para ijqui quimiscaltia ipan intlaneltoc, para quinyolehua niman para quinyoltlalia."
                },
                "4": {
                    "verse_nr": "4",
                    "verse": "On yejhuan tlajtlajtohua ican sesetlamantic yencuiquej tlajtoltin sa no yejhua noscaltia ipan itlaneltoc. Pero on yejhuan quiteijlia on tiotlajtojli yejhuan quiselia itech Dios quimiscaltia ipan intlaneltoc nochi on tlaneltocaquej."
                },
                "5": {
                    "verse_nr": "5",
                    "verse": "Nicnequisquia ica nochimej nemejhuamej nenquipiasquiaj tetlayocolijli yejhuan mechhueliltis nentlajtlajtosquej ican sesetlamantic yencuiquej tlajtoltin. Pero m\u00e1s sanoyej cuajli yesquia tla nenquipiasquiaj on tetlayocolijli yejhuan mechhueliltisquia nenquiteijlisquiaj on tiotlajtojli yejhuan nenquiseliaj itech Dios. On yejhuan quiteijlia on tiotlajtojli m\u00e1s hueyi quijtosnequi xquen on yejhuan hueli tlajtlajtohua ican sesetlamantic yencuiquej tlajtoltin. Pero tla se hueli cajsicamati niman quiteijlia on tlen nijtohua ican on yencuiquej tlajtoltin para on yejhuan tlaneltocaquej noscaltiaj ipan intlaneltoc, no ijqui hueyi quijtosnequi."
                },
                "6": {
                    "verse_nr": "6",
                    "verse": "Yejhua ica, tej, nocnihuan, tla nejhua nias nemotech niman nemechnojnotzas ican sesetlamantic tlajtoltin, \u00bftlinon ica mechpalehuis on tlen niquijitos? Xitlaj ica mechpalehuis. Pero tla nias nemotech niman nemechmelajcaijlis on tlen Dios onechijlij, noso nemechmacas itlaj tlamatquilistli yejhuan quisa itech on tlen melahuac, noso nemechijlis itlaj tiotlajtojli yejhuan onicselij itech Dios, noso itlaj nemechmachtis, tla ijcon melahuac nihueli nemechpalehuiya."
                },
                "7": {
                    "verse_nr": "7",
                    "verse": "Ma tictlalican se ejemplo ica on acatlapitzajli niman on arpa yejhuan xquipiaj nemilistli. Tla on yejhuan tlatzotzona xtlatzotzona quen quitocarohua, xacaj hueli quimati tlinon quitzotzona."
                },
                "8": {
                    "verse_nr": "8",
                    "verse": "Niman tla on soldado yejhuan quipia tequitl para quipitzas on trompeta xquipitza quen quitocarohua, xacaj quichihuas cuenta para yas ipan guerra."
                },
                "9": {
                    "verse_nr": "9",
                    "verse": "Sa no ijqui, tej, nochihua nemohuan. Tla ipan nemotlajtol xnenquijtohuaj tlajtojli yejhuan huelis najsicamatis, \u00bfquen ijqui, tej, yacaj huelis cajsicamatis on tlen nenquijtohuaj? Tla ijcon nentlajtlajtohuaj, on tlen nenquijitohuaj san yau ipan ajacatl, niman xtepalehuiya."
                },
                "10": {
                    "verse_nr": "10",
                    "verse": "Ye ticmatztoquej ica oncaj miyec sesetlamantic tlajtoltin ipan in tlalticpactli, niman cada se quipia quen ijqui najsicamati."
                },
                "11": {
                    "verse_nr": "11",
                    "verse": "Pero tla nejhua xnicajsicamati on tlajtojli yejhuan se ica nechnotza, tla ijcon itech ninochihua quen on yejhuan xchanej, niman yejhua notech nochihua no quen se yejhuan xchanej."
                },
                "12": {
                    "verse_nr": "12",
                    "verse": "Yejhua ica, tej, pampa nemejhuamej nenquinequij nenquiselisquej on tetlayocoliltin yejhuan on Esp\u00edritu Santo quitemaca, xchihuacan canica para nenquipiasquej on yejhuan quimpalehuis para quimiscaltis ipan intlaneltoc on tlaneltocaquej."
                },
                "13": {
                    "verse_nr": "13",
                    "verse": "Tla ijcon, tej, tla yacaj tlajtlajtohua ican sesetlamantic yencuic tlajtojli, ma quichihua oraci\u00f3n para Dios ma quimaca on tetlayocolijli yejhuan quihueliltis para huelis cajsicamatis niman quiteijlis on tlen quijtohua ica on sesetlamantic yencuiquej tlajtoltin."
                },
                "14": {
                    "verse_nr": "14",
                    "verse": "\u00bfTlica? Pampa tla nicchihua oraci\u00f3n ican ocse yencuic tlajtojli, on quen san ica noalma nicchihua oraci\u00f3n, pero notlamachilis xcajsicamati on tlen noalma quijtohua."
                },
                "15": {
                    "verse_nr": "15",
                    "verse": "Tla ijcon, \u00bftlinon nonequi nicchihuas? Nicchihuas sanquen. Pero masqui ipan noalma nicchihuas oraci\u00f3n ica ocsequi yencuiquej tlajtoltin, no nicchihuas ipan se tlajtojli ican nocajsicamatilis. Noalma tlacuicatis ican ocse yencuic tlajtojli, pero no nitlacuicatis ipan on tlajtojli ican nocajsicamatilis."
                },
                "16": {
                    "verse_nr": "16",
                    "verse": "Ma ticonijtocan ica ne campa nemosentlaliaj ticueyilia Dios ipan moalma ican ocse yencuic tlajtojli, nemi se tlacatl yejhuan xmitztlajtolcaqui. Ijcuac ticmacas tlaxtlahuijli Dios, on tlacatl yejhua xhuelis quijtos: \u201cMa ijqui nochihua\u201d, pampa yejhua xquimatis tlinon tiquijtohua."
                },
                "17": {
                    "verse_nr": "17",
                    "verse": "Masqui sanoyej cualtzin ticmacas tlaxtlahuijli Dios, mooraci\u00f3n xhuelis quiscaltis on ocse tlacatl ipan itlaneltoc."
                },
                "18": {
                    "verse_nr": "18",
                    "verse": "Nicmaca tlaxtlahuijli Dios ica nejhua m\u00e1s nitlajtlajtohua ican ocse tlamantic yencuiquej tlajtoltin xquen nemochimej."
                },
                "19": {
                    "verse_nr": "19",
                    "verse": "Pero ijcuac ninosentlalia inhuan on tlaneltocaquej, m\u00e1s nicuelita niquijtos san canaj macuijli tlajtojli yejhuan cuajli cajsicamatij para on ocsequimej cuajli niquinmachtia, xquen tla niquijtosquia majtlactli mil tlajtojli ican ocse tlamantic yencuiquej tlajtoltin yejhuan xhuelis cajsicamatisquej."
                },
                "20": {
                    "verse_nr": "20",
                    "verse": "Nocnihuan, ma ca xtlanemilican quen coconej. Nemejhuamej xchijchipajtiacan quen on coconej yejhuan xnomatij quichihuaj on tlen xcuajli. Pero ijcuac nentlanemilisquej, xchihuacan quen on tlacamej yejhuan yochijchicajquej."
                },
                "21": {
                    "verse_nr": "21",
                    "verse": "Ipan on itlanahuatil Dios ijquin tlajcuilolnesticaj: \u201cYejhua in pa\u00eds nicnotzas ican ocse tlamantic tlajtoltin niman ica incamac on yejhuan xchanejquej. Pero masqui ijcon nicchihuas, xnechtencaquisquej. Yejhua in oquijtoj toTeco.\u201d"
                },
                "22": {
                    "verse_nr": "22",
                    "verse": "Ijcon tiquitaj, tej, ica on tetlayocolijli yejhuan se quihueliltia tlajtlajtos ican ocse tlamantic yencuiquej tlajtoltin on yejhua quiteititia para on yejhuan xe tlaneltocaj, niman xpara on yejhuan yotlaneltocaquej. Pero on tetlayocolijli yejhuan se quihueliltia quiteijlis on tiotlajtojli yejhuan quiselia itech Dios, yejhua quiteititia para on yejhuan tlaneltocaquej niman xpara on yejhuan xe tlaneltocaj."
                },
                "23": {
                    "verse_nr": "23",
                    "verse": "Aman, tej, \u00bftlinon nochihuas tla nemejhuamej tlaneltocaquej nemosentlaliaj niman nemochimej pehua nentlajtohuaj ican ocse tlamantic yencuiquej tlajtoltin, niman nemotzajlan calaquij on yejhuan xquimatij on cuajli tlajtojli yejhuan quitemaca temaquixtilistli, noso on yejhuan xquineltocaj Cristo? \u00bfTlen xquijtosquej ica nemejhuamej yonenlojlocojtiaquej?"
                },
                "24": {
                    "verse_nr": "24",
                    "verse": "Pero tla nemochimej nenquiteijliaj on tiotlajtojli yejhuan nenquiseliaj itech Dios, niman calaqui se yejhuan xquimati on cuajli tlajtojli yejhuan quitemaca temaquixtilistli, noso yejhuan xquineltoca Cristo, yejhua notlajtlacolmatis niman noyolpejpenas ijcuac caquis on tlen nochimej quijtojtoquej."
                },
                "25": {
                    "verse_nr": "25",
                    "verse": "Niman on tlen xcuajli tlajtlamach iyanticatca ipan iyojlo nopanextis. Niman notlacuenquetzas para quiyectenehuas Dios niman quijtos ica Dios melahuac nemotzajlan nemi."
                },
                "26": {
                    "verse_nr": "26",
                    "verse": "Nochi ma nochihua ican cuidado niman quen quitojtocarohua - Tla ijcon, tej, nocnihuan, on tlen nonequi nenquichihuasquej sa no yejhua in. Ijcuac nemosentlalisquej, cada se ma quipia on tlen quitlacuicatis, noso itlaj quitemachtis, noso quiteijlis on tiotlajtojli yejhuan oquiselij itech Dios, noso tlajtlajtos ican ocse tlamantic yencuic tlajtojli, noso quiteijlia on tlen nijtohua ica on ocse tlamantic yencuic tlajtojli. Nochi tlajtlamach ma nochihua para ma quimpalehui ica ma noscaltican ipan intlaneltoc on tlaneltocaquej."
                },
                "27": {
                    "verse_nr": "27",
                    "verse": "Tla nemij yejhuan tlajtlajtohuaj ican sesetlamantic yencuiquej tlajtoltin, ma tlajtocan san ome noso yeyimej, niman ma ca san setipan ma tlajtocan. Niman se ma quiteijli on tlen nijtohua ica on ocse tlamantic yencuiquej tlajtoltin."
                },
                "28": {
                    "verse_nr": "28",
                    "verse": "Pero tla xnemi yejhuan hueli quiteijlia on tlen nijtohua ica on ocse tlamantic yencuiquej tlajtoltin, tla ijcon, ma ca yacaj ma tlajtlajto ica on yencuiquej tlajtoltin ne campa nosentlaliaj, yej cada se ma tlajto san ipan iyojlo niman ma conmati san ihuan Dios."
                },
                "29": {
                    "verse_nr": "29",
                    "verse": "Sa no ijqui, tej, omemej noso yeyimej ma quitemachtican on tiotlajtojli yejhuan oquiselijquej itech Dios, niman chica temachtia nemochimej xquixtlalocan tla melahuac oquiselijquej itech Dios on tlen quitemachtiaj."
                },
                "30": {
                    "verse_nr": "30",
                    "verse": "Pero tla Dios quimacas se yencuic temachtilistli yacaj ocse yejhuan yehuaticaj, tla ijcon, on yejhuan temachtia ma nocajcahua niman ma cahuili tlajto on yejhuan quemach oquiselij yencuic temachtilistli."
                },
                "31": {
                    "verse_nr": "31",
                    "verse": "Tla ijcon, tej, nemochimej huelis cada se nenquijtosquej on tiotlajtojli yejhuan nenquiseliaj itech Dios para nochi on tlaneltocaquej cuajli cajsicamatztiasquej niman noyolejhuasquej."
                },
                "32": {
                    "verse_nr": "32",
                    "verse": "On yejhuan quipiaj tetlayocolijli yejhuan quinhueliltia para quiteijliaj on tiotlajtojli yejhuan oquiselijquej itech Dios yolyemanquej yesquej para quincahuilijtiasquej ocsequimej tlajtosquej,"
                },
                "33": {
                    "verse_nr": "33",
                    "verse": "pampa Dios xcuelita para sa quen ijqui itlaj ma nochihua, yej cuelita on tlen nochihua cuajlotica. On sihuamej xquintocarohua tlajtosquej ijcuac nomachtihua ipan itiopan Dios quen nochihua ipan nochi on tiopan campa on yejhuan teyaxcahuan itech Dios nosentlaliaj. Yejhuamej xquincahuiliaj ma tlajtlajtocan, yej yejhuamej nonequi tetlacamatquej yesquej quen yejhua on itlanahuatil Dios tlanahuatia."
                },
                "34": {
                    "verse_nr": "34",
                    "verse": "pampa Dios xcuelita para sa quen ijqui itlaj ma nochihua, yej cuelita on tlen nochihua cuajlotica. On sihuamej xquintocarohua tlajtosquej ijcuac nomachtihua ipan itiopan Dios quen nochihua ipan nochi on tiopan campa on yejhuan teyaxcahuan itech Dios nosentlaliaj. Yejhuamej xquincahuiliaj ma tlajtlajtocan, yej yejhuamej nonequi tetlacamatquej yesquej quen yejhua on itlanahuatil Dios tlanahuatia."
                },
                "35": {
                    "verse_nr": "35",
                    "verse": "Tla yejhuamej quinequij itlaj quimatisquej, ma quintlajtoltican inhuehuentzitzihuan ne inchan, pampa xcuajli nesi se sihuatl tlajtlajtos ne teixpan ipan tiopan."
                },
                "36": {
                    "verse_nr": "36",
                    "verse": "Xquelnamiquican ica Dios xnemotech opeu quitemaca itlajtol, niman ica no xsan nemejhuamej onenquiselijquej."
                },
                "37": {
                    "verse_nr": "37",
                    "verse": "Tla yacaj quinemilia quipia on tetlayocolijli yejhuan quihueliltia para quiteijlia on tiotlajtojli yejhuan quiselia itech Dios, noso quinemilia ica quipia ocse tetlayocolijli, nonequi cuajli quimatis ica in tlen nemechtlajcuilhuijticaj yejhua itlanahuatil toTeco."
                },
                "38": {
                    "verse_nr": "38",
                    "verse": "Tla yejhua xquiselis quen itlanahuatil toTeco, ma ca xselican on tlen yejhua quijtos."
                },
                "39": {
                    "verse_nr": "39",
                    "verse": "Ijcon, tej, nocnihuan, xchihuacan canica para nenquiteijlisquej on tiotlajtojli yejhuan nenquiseliaj itech Dios. Niman ma ca xtecajcahualtican on ica tlajtolo ican ocse tlamantic yencuiquej tlajtoltin."
                },
                "40": {
                    "verse_nr": "40",
                    "verse": "Pero yej, nochi xchihuacan quen quitocarohua, niman ma ca sa quen ijqui xchihuacan."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Cristo oyol niman onoquetzeu ipan itlalcon - Aman, nocnihuan, nicnequi nemechelnamictis on cuajli tlajtojli yejhuan quitemaca temaquixtilistli yejhuan ica onemechnojnotz. In temachtilistli, yejhua onenquiselijquej, niman aman ipan nenmelajcanemij."
                },
                "2": {
                    "verse_nr": "2",
                    "verse": "Niman yejhua itechcopa nenquipiaj temaquixtilistli tla nenquejehuaj in tlen ica onemechmachtij. Pero tla xnenquejehuaj, tla ijcon sanencaj onentlaneltocaquej."
                },
                "3": {
                    "verse_nr": "3",
                    "verse": "Onemechmachiltij on temachtilistli yejhuan onicselij. Yejhua m\u00e1s hueyixticaj xquen ocse itlaj temachtilistli. On temachtilistli sa no yejhua in. Cristo omic san ipampa totlajtlacolhuan, quen on Yectlajcuilojli quijtohua."
                },
                "4": {
                    "verse_nr": "4",
                    "verse": "Quemaj oquitlaltocaquej, niman ipan yeyi tonajli oyoliu niman onoquetzteu ipan itlalcon, ijcon quen on Yectlajcuilojli quijtohua."
                },
                "5": {
                    "verse_nr": "5",
                    "verse": "Ijcuac yoyoliu, oquinotitij Pedro, niman quemaj on majtlactli huan omemej ap\u00f3stoles."
                },
                "6": {
                    "verse_nr": "6",
                    "verse": "Quemaj san secan oquinnotitij m\u00e1s de macuijli ciento tocnihuan. M\u00e1s miyequej yejhuamej oc nemij, masqui sequimej yomiquej."
                },
                "7": {
                    "verse_nr": "7",
                    "verse": "M\u00e1s saquin oquinotitij Jacobo niman quemaj nochimej on ap\u00f3stoles."
                },
                "8": {
                    "verse_nr": "8",
                    "verse": "Quemaj sa ica nochi onechnotitij, nejhua yejhuan sa quen on conetzintli yejhuan san huetzi."
                },
                "9": {
                    "verse_nr": "9",
                    "verse": "Nejhua, tej, xnihueyixticaj quen on ocsequimej ap\u00f3stoles, niman nion achijtzin xnechmelahua nechtocayotisquej ap\u00f3stol pampa oniquintlahuelitac niman oniquintlajyohuiltij on tlaneltocaquej."
                },
                "10": {
                    "verse_nr": "10",
                    "verse": "Pero aman nejhua niap\u00f3stol pampa Dios onechtlalij ijqui ican iteicnelilis. Niman iteicnelilis yejhuan onechmacac xsan ijqui onicuajcau. Yej nejhua m\u00e1s sanoyej yonitequit xquen on ocsequimej ap\u00f3stoles, masqui xsa no nejhua nitequiti, yej iteicnelilis Dios tequiti notechcopa."
                },
                "11": {
                    "verse_nr": "11",
                    "verse": "Pero xhueyi quijtosnequi tla on ocsequimej ap\u00f3stoles m\u00e1s otequitquej, noso yej nejhua m\u00e1s onitequit. Yej on tlen m\u00e1s hueyi quijtosnequi sa no yejhua on ica tinochimej ticteijliaj sa no yejhua temachtijli, niman in temachtijli nenquineltocaj."
                },
                "12": {
                    "verse_nr": "12",
                    "verse": "Tejhuamej no tiyolihuisquej niman titoquetztehuasquej ipan totlalcon quen Cristo - Aman, tej, tla titemachtiaj ica Cristo oyoliu niman onoquetzteu ne ipan itlalcon, \u00bftlica, tej, semej nemejhuamej quijtohuaj ica xhuelis yolihuisquej niman noquetztehuasquej on mimiquej?"
                },
                "13": {
                    "verse_nr": "13",
                    "verse": "Tla on mimiquej xhuelis yolihuisquej niman noquetztehuasquej, tla ijcon nion Cristo xoyoliu niman xonoquetzteu ne ipan itlalcon."
                },
                "14": {
                    "verse_nr": "14",
                    "verse": "Niman tla Cristo xoyoliu niman xonoquetzteu, on temachtijli yejhuan ticteijliaj xitlaj quijtosnequi, niman on tlaneltoctli nenquipiaj no xitlaj quijtosnequi."
                },
                "15": {
                    "verse_nr": "15",
                    "verse": "Niman tla ijcon yesquia, tejhuamej yejhuan ticteixpantiliaj ica Dios oquiyolihuitij niman oquetzteu Cristo ipan itlalcon, san tictlajtolquetztehuilisquiaj Dios. Tla xhuelis yolihuisquej on mimiquej, tla ijcon, yejhua xnejli oquiyolihuitij Cristo."
                },
                "16": {
                    "verse_nr": "16",
                    "verse": "Tla melahuac yesquia xyolihuisquiaj niman xnoquetztehuasquiaj on mimiquej, tla ijcon, nion Cristo xoyoliu niman xonoquetzteu."
                },
                "17": {
                    "verse_nr": "17",
                    "verse": "Niman tla Cristo xoyol niman xonoquetzteu, tla ijcon, nemotlaneltoc xitlaj ica mechpalehuiya niman oc mechtlajtlacolmacaticaj Dios."
                },
                "18": {
                    "verse_nr": "18",
                    "verse": "Niman tla ijcon, on mimiquej yejhuan oquineltocaquej Cristo no ixpolijtoquej."
                },
                "19": {
                    "verse_nr": "19",
                    "verse": "Niman tla totlamachalis itech Cristo techpalehuis san para ipan in nemilistli, tla ijcon, semi tixpolijtoquej ipan se hueyi ajmantli xquen nochimej on ocsequimej yejhuan nemij ipan in tlalticpactli."
                },
                "20": {
                    "verse_nr": "20",
                    "verse": "Pero Cristo melahuac oyoliu niman onoquetzteu ipan itlalcon. Niman yejhua yacatzticaj intech on mimiquej yejhuan yolihuisquej niman noquetztehuasquej ipan intlalcon."
                },
                "21": {
                    "verse_nr": "21",
                    "verse": "Ijcon quen ipampa se tlacatl otzimpeu on miquilistli ipan in tlalticpactli, no ijqui ipampa se tlacatl otzimpeu inyolihuilis on mimiquej."
                },
                "22": {
                    "verse_nr": "22",
                    "verse": "Ijcon quen nochimej miquij pampa itech Ad\u00e1n teconehuan, no ijqui nochimej yejhuan itech Cristo teyaxcahuan ocsejpa yolihuisquej."
                },
                "23": {
                    "verse_nr": "23",
                    "verse": "Pero cada se ipan nochihuas ijcuac contocaros. Achtoj Cristo oyoliu niman onoquetzteu quen on huelic yejhuan achtoj tlaqui ipan cojtli. Quemaj ijcuac yejhua huajlas, quej yejhuamej on yejhuan iyaxcahuan yolihuisquej niman noquetztehuasquej."
                },
                "24": {
                    "verse_nr": "24",
                    "verse": "Quemaj yejcos on sa ica nochi tonajli ijcuac Cristo quinxoxotonis on yejhuan teyecanaj, niman on yejhuan quipiaj tequihuajyotl niman on yejhuan quipiaj poder. Ijcuacon yejhua quintemacas itech Dios on iTajtzin nochimej on yejhuan quinmandarohuaya."
                },
                "25": {
                    "verse_nr": "25",
                    "verse": "Cristo ica oncaj tlamandaros hasta ijcuac Dios quintlajcalis icxitlan nochimej on itlahuelicnihuan niman quitlacamatisquej."
                },
                "26": {
                    "verse_nr": "26",
                    "verse": "Niman on sa ica nochi itlahuelicniu yejhuan quitlanis, on yejhua on miquilistli."
                },
                "27": {
                    "verse_nr": "27",
                    "verse": "On Yectlajcuilojli quijtohua: \u201cDios nochi tlajtlamach oquimactilij Cristo para quimandaros.\u201d Pero ijcuac quijtohua ica nochi tlajtlamach oquimactilij, xquijtosnequi ica Dios tehuan onotemactilij."
                },
                "28": {
                    "verse_nr": "28",
                    "verse": "Ijcuac nochi on tlajtlamach quitlacamatis Cristo, sa no yejhua iConeu Dios notemactilis itech Dios yejhuan oquimactilij nochi on tlajtlamach yejhuan quimandarohua. Ijcuacon Dios cuajli quimandaros nochi san se hueyi."
                },
                "29": {
                    "verse_nr": "29",
                    "verse": "Tla on mimiquej xyolihuisquej niman xnoquetztehuasquej, \u00bftlica, tej, sequimej impampa nocuatequiyaj? \u00bfTlinon para, tej, ijcon quichihuaj tla xquineltocaj ica ipan ocse tonajli on mimiquej yolihuisquej?"
                },
                "30": {
                    "verse_nr": "30",
                    "verse": "Niman tla on mimiquej xyolihuisquej, \u00bftlica tejhuamej yejhuan tiap\u00f3stoles nochipa san ipampa on techmictisnequij?"
                },
                "31": {
                    "verse_nr": "31",
                    "verse": "Nemechmelajcaijlia, nocnihuan, ica ijcon quen melahuac nennechpactiaj pampa nentlaneltocaj itech Cristo, no melahuac ica mojmostla nechmictisnequij."
                },
                "32": {
                    "verse_nr": "32",
                    "verse": "Nanica ipan in hueyican itoca Efeso oninoxixicoj inhuan on tlacamej quen ninoxixicosquia inhuan temojtijquej yolquej. \u00bfTlinon nictlanisquia yejhua ica on, tej, tla melahuac yesquia ica on mimiquej xyolihuisquej? M\u00e1s cuajli yesquia tla nicchihuasquia quen on tlajtojli quijtohua, yejhuan quijtohua: \u201cMa titlacuacan niman ma tatlican, pampa mostla timiquisquej.\u201d"
                },
                "33": {
                    "verse_nr": "33",
                    "verse": "Ma ca xmocahuilican mechcajcayahuacan. Oncaj tlajtojli yejhuan ijquin quijtohua: \u201cOn xcuajcualtin tehuicaltin quijtlacohuaj on tlen cuajli sequimej quichihuaj.\u201d"
                },
                "34": {
                    "verse_nr": "34",
                    "verse": "Xmelajcatlalican nemotlamachilis niman ma ca sa xchihuacan tlajtlacojli. Sequimej nemejhuamej xquixmatij Dios. Niman yejhua in niquijtohua para xpinahuacan."
                },
                "35": {
                    "verse_nr": "35",
                    "verse": "Ijquin yolihuisquej niman noquetztehuasquej on mimiquej ipan intlalcon - Pero cas yacaj tetlajtoltis: \u201c\u00bfQuen ijqui, tej, yolihuisquej niman noquetztehuasquej on mimiquej? \u00bfCatlejhua on tlalnacayotl quipiasquej?\u201d"
                },
                "36": {
                    "verse_nr": "36",
                    "verse": "Yejhuan ijcon quijtohua nesi quen semi tonto, pampa ijcuac itlaj xinachtli quitocaj, xcaman ixhua niman noscaltia tla xachtopa palani inacayo on xinachtli ne ijtic tlajli."
                },
                "37": {
                    "verse_nr": "37",
                    "verse": "Niman ijcuac itlaj tictoca, xtictoca xojtli para yejhua ma ixhua, yej tictoca on xinachtli trigo noso itlaj ocse."
                },
                "38": {
                    "verse_nr": "38",
                    "verse": "Dios quimaca on xinachtli se tlacayotl quen yejhua quinequi. Niman cada ocse tlamantic xinachtli Dios quimaca itlacayo quen cuajli para quipias."
                },
                "39": {
                    "verse_nr": "39",
                    "verse": "Niman intlalnacayo on tlen nemij ipan in tlalticpactli xnochi sa no ijqui. On tlacamej, on huejhueyi yolquej, on totomej niman on michimej nochi ocse tlamantic nacayojquej."
                },
                "40": {
                    "verse_nr": "40",
                    "verse": "No ijqui, tej, oncaj ilhuicacnacayotl yejhuan onoquej ne ilhuicac niman tlalnacayotl yejhuan onoquej nican ipan in tlalticpactli. Pero on ilhuicacnacayomej onoquej ne ilhuicac no ocse tlamantic cualtetzitzintin xquen on tlalnacayomej yejhuan onoquej nican ipan in tlalticpactli."
                },
                "41": {
                    "verse_nr": "41",
                    "verse": "Niman no on tonaltzintli, on metztli niman on sitlalimej no ocse tlamantic cualtetzitzintin ica impetlanalis. Niman no sa no yejhuamej on sitlalimej cada se ocse tlamantic cualtzin petlani."
                },
                "42": {
                    "verse_nr": "42",
                    "verse": "Ijquin nochihuas ijcuac on mimiquej yolihuisquej niman noquetztehuasquej. On tlalnacayotl palani ijcuac quitlaltocaj, pero ijcuac on tlalnacayotl yolihuis niman noquetztehuas, xcaman palanis ocsejpa."
                },
                "43": {
                    "verse_nr": "43",
                    "verse": "On tlalnacayotl xcojtic niman xquipia tetlacaitalistli ijcuac quitlaltocaj, pero ijcuac on tlalnacayotl yolihuis niman noquetztehuas, quiselis tetlacaitalistli niman cojtic yes."
                },
                "44": {
                    "verse_nr": "44",
                    "verse": "Ijcuac quitlaltocaj on tlalnacayotl, yejhua tlalticpacnacayotl, pero ijcuac on tlalnacayotl yolihuis niman noquetztehuas, ilhuicacnacayotl yes. Tla oncaj on tlalticpacnacayotl, tla ijcon no oncaj on ilhuicacnacayotl."
                },
                "45": {
                    "verse_nr": "45",
                    "verse": "On Yectlajcuilojli ijquin quijtohua: \u201cOn achtoj tlacatl, yejhua Ad\u00e1n. Ijcuac Dios oquitlalij, oquimacac nemilistli.\u201d Pero on sa ica nochi Ad\u00e1n, yejhua Cristo. Niman Cristo ican iEsp\u00edritu quitemaca on yencuic nemilistli para nochipa."
                },
                "46": {
                    "verse_nr": "46",
                    "verse": "Xachtoj ticseliaj toilhuicacnemilis, yej achtoj ticseliaj totlalticpacnemilis niman quemaj ticseliaj toilhuicacnemilis."
                },
                "47": {
                    "verse_nr": "47",
                    "verse": "On achtoj Ad\u00e1n quisa ipan in tlalticpactli niman tlachijchiutli ican tlajli. Yejhua oquis itech in tlalticpactli, niman on sa ica nochi Ad\u00e1n quisa ne ilhuicac."
                },
                "48": {
                    "verse_nr": "48",
                    "verse": "Nochimej tlacamej yejhuan nemij ipan in tlalticpactli quipiaj intlalnacayo quen on achtoj tlacatl Ad\u00e1n oquipix yejhuan Dios oquichijchiu ican tlajli. Pero on tlacamej yejhuan nemisquej ne ilhuicac quipiasquej inilhuicacnacayo quen Cristo yejhuan oquis ne ilhuicac."
                },
                "49": {
                    "verse_nr": "49",
                    "verse": "Niman ijcon quen aman ticpiaj on tlalnacayotl quen Ad\u00e1n oquipix yejhuan tlachijchiutli ican tlajli, se tonajli ticpiasquej toilhuicacnacayo quen iilhuicacnacayo Cristo yejhuan quisticaj ne ilhuicac."
                },
                "50": {
                    "verse_nr": "50",
                    "verse": "Nejhua yejhua in nemechijlia, nocnihuan, ica totlalnacayo yejhuan tlachijchiutli ican nacatl, ican yestli niman ican omitl xhuelis calaquis ne campa tlamandarohua Dios yejhuan ilhuicac chanej. In nemechijlia pampa on totlalnacayo yejhuan hueli palani xhuelis calaquis ne ilhuicac campa oncaj on yejhuan xcaman palani nion ijtlacahui."
                },
                "51": {
                    "verse_nr": "51",
                    "verse": "Xcaquican, aman nemechijlia on tlen ichtaca oncaj. Xtinochimej timiquisquej, pero tinochimej techtlalnacayopatlasquej."
                },
                "52": {
                    "verse_nr": "52",
                    "verse": "Ijcuac quipitzasquej on sa ica nochi trompeta, tinochimej titotlalnacayopatlasquej nimantzin quen ijcuac se san hualijcopi. Ijquin nochihuas pampa ijcuac on trompeta quipitzasquej, on mimiquej yolihuisquej niman noquetztehuasquej ipan intlalcon para xocaman ocsejpa miquisquej. Ijcuacon, tej, tinochimej titotlalnacayopatlasquej."
                },
                "53": {
                    "verse_nr": "53",
                    "verse": "In tlalnacayotl yejhuan xhueli huejcahui oncaj, ica oncaj nopatlas ica on ilhuicacnacayotl yejhuan para nochipa onyas. Niman yejhua in totlalnacayo yejhuan hueli miqui ica oncaj nopatlas ica on ilhuicacnacayotl yejhuan xcaman miquisquej."
                },
                "54": {
                    "verse_nr": "54",
                    "verse": "Ijcuac in tlalnacayotl yejhuan xhueli huejcahui oncaj yonopatlac ica on ilhuicacnacayotl yejhuan para nochipa onyas, niman ijcuac in tlalnacayotl yejhuan hueli miqui yonopatlac ica on ilhuicacnacayotl yejhuan xcaman miquis, ijcuacon ye huelis nijtos on tlen ipan in Yectlajcuilojli tlajcuilolnesticaj: \u201cOn miquilistli yoxoxoton, aman on tetlanilistli yotetlan."
                },
                "55": {
                    "verse_nr": "55",
                    "verse": "\u00a1Oh miquilistli! \u00bfcanon oncaj mopoder para titechmictis? \u00a1Oh tlalcontli! \u00bfcanon oncaj mopoder para titechtlanis?\u201d"
                },
                "56": {
                    "verse_nr": "56",
                    "verse": "On tlacamej miquij ipampa on tlajtlacojli, niman on tlajtlacojli quipia poder para techmictia ipampa on itlanahuatil Mois\u00e9s."
                },
                "57": {
                    "verse_nr": "57",
                    "verse": "Pero ma ticmacacan tlaxtlahuijli Dios, pampa on miquilistli yotictlanquej itechcopa toTeco Jesucristo."
                },
                "58": {
                    "verse_nr": "58",
                    "verse": "Ijcon, tej, notlajsojcaicnihuan, xmelajcanemican ipan nemotlaneltoc. Ma ca xcahuilican itlaj ma mechejcuani itech nemotlaneltoc. Nochipa xchihuacan itequiu toTeco ican nochi nemoyojlo, pampa ye nenquimatztoquej ica on tequitl xsanencaj nenquichihuasquej ijcuac nenquichihuaj san secan ihuan toTeco."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "On tlaneltocaquej ne Corinto quisentlaliaj ofrenda para on mayanquej ne Jerusal\u00e9n - Aman nemechnojnotzas ica on ofrendas yejhuan nenquisentlaliaj para ica nenquimpalehuisquej on yejhuan teyaxcahuan itech Dios. Xsentlalican ijcon quen nejhua nitlanahuatijtiu ipan on tiopantin yejhuan onoquej ne Galacia."
                },
                "2": {
                    "verse_nr": "2",
                    "verse": "Ipan cada domingo cada se ma quixelojtiu sequi de on yejhuan oquitlan. Tla se oquitlan achitzin ma quixelo achitzin, niman tla oquitlan hueyi ma quixelo hueyi. Niman on ofrenda xquejtiacan para ma ca nenquisentlalijtinemisquej ofrendas ijcuac najsis nemotech."
                },
                "3": {
                    "verse_nr": "3",
                    "verse": "Niman ijcuac nejhua nemotech najsis, niquintitlanis ne Jerusal\u00e9n on tlacamej yejhuan nenquitlapejpenisquej. Niquinmacas tlajcuilolamamej campa quijtos ica tiquintitlanij, niman yejhuamej quitquisquej nemoofrendas para quinhuiquilisquej on tocnihuan yejhuan ompa chanejquej."
                },
                "4": {
                    "verse_nr": "4",
                    "verse": "Niman tla niquita ica nonequi no nias, yejhuamej nohuan yasquej."
                },
                "5": {
                    "verse_nr": "5",
                    "verse": "Pablo quiteijlia tlinon quinequi quichihuas - Nias ne ica Macedonia niman tla yonipanoc ompaca, nias ne campa nemochan."
                },
                "6": {
                    "verse_nr": "6",
                    "verse": "Niman cas huelis quesqui tonaltin nemotech ninocahuas, noso cas nemotech nicpanos nochi invierno chica sehua. Quemaj huelisquej nennechpalehuisquej ican on tlen nonequi para nejhua nicajsis nojhui."
                },
                "7": {
                    "verse_nr": "7",
                    "verse": "Xnicnequi ipan in tonaltin nemechnotztiquisa san achijtzin ipan nojhui, yej nicnequi ninocahuas quesqui tonaltin nemohuan, tla toTeco quinequi."
                },
                "8": {
                    "verse_nr": "8",
                    "verse": "Pero ninocahuas nican Efeso hasta yejcos on ilhuitl Pentecost\u00e9s,"
                },
                "9": {
                    "verse_nr": "9",
                    "verse": "pampa niquita ica nican sanoyej huelis nitequitis niman noscaltis itequiu toTeco. Pero no ijqui niquita ica miyequej nemij yejhuan nechixnamiquij."
                },
                "10": {
                    "verse_nr": "10",
                    "verse": "Tla nemotech ajsi Timoteo, xchihuacan canica para nemohuan ma paqui niman ma ca itlaj contematztias, pampa yejhua quitequichihuilia toTeco ijcon quen nejhua."
                },
                "11": {
                    "verse_nr": "11",
                    "verse": "No ijqui, tej, ma ca yacaj ma quita quen xitlaj quijtosnequi. Yej cuajli ihuan xnajnahuatican ican yolsehuilistli para ma cajsi iojhui niman ma huajla notech, pampa yejhua nicchixticaj inhuan on ocsequimej tocnihuan."
                },
                "12": {
                    "verse_nr": "12",
                    "verse": "Aman nemechijlis ica on tocniu Apolos. Sanoyej onicyoleu para ihuan on ocsequimej tocnihuan ma mechnotzati, niman xoquinec oyaj ipan in tonaltin. Pero yas ijcuac huelis ocsejpa."
                },
                "13": {
                    "verse_nr": "13",
                    "verse": "Sa ica nochi itlajtol Pablo - Xtlachixtiacan, tej, niman xmelajcanemican ipan nemotlaneltoc. Xmoyolchicahuacan niman xpiacan chicahualistli ipan nemotlaneltoc."
                },
                "14": {
                    "verse_nr": "14",
                    "verse": "Nochi tlen nenquichihuasquej, xchihuacan ican tetlajsojtlalistli."
                },
                "15": {
                    "verse_nr": "15",
                    "verse": "Nocnihuan, nemejhuamej nenquimatztoquej ica Est\u00e9fanas ihuan ichanchanejcahuan achtopa yejhuamej opejquej quineltocaj Cristo ne Acaya. Niman no nenquimatztoquej ica aman quimpalehuiyaj on yejhuan iteyaxcahuan Dios ican nochi inyojlo."
                },
                "16": {
                    "verse_nr": "16",
                    "verse": "Nicnequi, tej, para nemejhuamej xquintlacamatican on quenomej tocnihuan niman nochimej on yejhuan tepalehuiyaj niman tequitij ipan iteqiu Dios."
                },
                "17": {
                    "verse_nr": "17",
                    "verse": "Nipaqui ica yohualajquej Est\u00e9fanas, Fortunato niman Acaico. Yejhuamej yoquichijquej on tlen nemejhuamej xhueliya nenquichihuaj pampa huejca nennemij."
                },
                "18": {
                    "verse_nr": "18",
                    "verse": "Yejhuamej onechyolpachihuitijquej quen nemejhuamej omechyolpachihuitijquej. On tlacamej quen yejhuamej quitocarohua quiselisquej totlacaitalis."
                },
                "19": {
                    "verse_nr": "19",
                    "verse": "On yejhuan tlaneltocaj ne Asia mechtlajpalohuaj. Aquila niman Priscila, niman on tlaneltocaquej yejhuan nosentlaliaj ne ichan, sanoyej mechtlajpalohuaj ican itocatzin toTeco."
                },
                "20": {
                    "verse_nr": "20",
                    "verse": "Nochimej tocnihuan yejhuan nican nemi mechtlajpalohuaj. Xmotlajpalocan ihuan ocsequimej ican miyec tetlajsojtlalistli."
                },
                "21": {
                    "verse_nr": "21",
                    "verse": "Nejhua, Pablo, niquijcuilohua yejhua in ican noma: \u201cNemechtlajpalohua.\u201d"
                },
                "22": {
                    "verse_nr": "22",
                    "verse": "Tla yacaj xquitlajsojtla toTeco, ma itlahuel Dios ipan ma huajla. \u00a1ToTeco ye huajlau!"
                },
                "23": {
                    "verse_nr": "23",
                    "verse": "Ma toTeco Jesucristo mechtiochihua ica ihueyi teicnelilis."
                },
                "24": {
                    "verse_nr": "24",
                    "verse": "Nochimej nemejhuamej nemechtitlanilia notetlajsojtlalis ican itocatzin Cristo Jes\u00fas. Ma ijqui nochihua."
                }
            }
        }
    }
}