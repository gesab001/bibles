{
    "version": "NGU",
    "book_name": "Hebrews",
    "book_nr": "58",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\ufeff HEBREOS - TLAJCUILOJLI PARA ON HEBREOS - Dios otlajtlajtoj itechcopa iConetzin - Ipan on yopanoc tonaltin, itechcopa on tiotlajtojquej, Dios oquinnotz on toachtojtajhuan miyecpa niman ican miyec tlamantli quen yejhua oquinec oquinnotz."
                },
                "2": {
                    "verse_nr": "2",
                    "verse": "Pero aman ipan in sa ica nochi tonaltin, Dios yotechnotz itechcopa iConetzin. Dios oquichijchiu nochi tlen oncaj itechcopa iConetzin, niman aman yoquimactilij nochi iConetzin."
                },
                "3": {
                    "verse_nr": "3",
                    "verse": "Sa no yejhua Cristo quipantlantia ihueyilis Dios. Sa no yejhua quixnescayotia nochi quen ijqui nemi Dios, niman no yejhua quejehua nochi on tlen oncaj ican itlajtol yejhuan quipia poder. Quemaj ijcuac yomic Cristo ne ipan cojnepanojli para otechquixtilij totlajtlacol, onotlalij iyecmacopa inesehuilpan campa tlamandarohua Dios ne ilhuicac."
                },
                "4": {
                    "verse_nr": "4",
                    "verse": "IConetzin Dios m\u00e1s hueyixtica xquen on ilhuicactequitquej - IConetzin Dios oquinyecapanahuij on ilhuicactequitquej, niman yejhua oquiselij se tequitl yejhuan m\u00e1s hueyi quijtosnequi xquen intequiu on ilhuicactequitquej."
                },
                "5": {
                    "verse_nr": "5",
                    "verse": "IConetzin Dios m\u00e1s hueyixticaj pampa Dios nion se ilhuicactequitquetl xqueman oquijlij: Tejhua tinoConeu, niman aman on tlacamej quimatisquej ica nimoTaj. Niman Dios no xacaj ilhuicactequitquetl oquijlij: Nejhua nimoTaj yes, niman tejhua tinoConeu yes."
                },
                "6": {
                    "verse_nr": "6",
                    "verse": "Pero ijcuac ocuajhuicac on yencuiyotl iConeu ipan in tlalticpactli, oquijtoj: Ma quimahuistilican nochimej on ilhuicactequitquej Dios."
                },
                "7": {
                    "verse_nr": "7",
                    "verse": "Itechica on ilhuicactequitquej Dios oquijtoj: Nicchihua para on ilhuicactequitquej nechtequichihuiliaj nimantzin quen on ajacatl panohua nimantzin. Niman nicchihua para notequitcahuan tlaxoxotoniaj quen on tlitl tlaxoxotonia."
                },
                "8": {
                    "verse_nr": "8",
                    "verse": "Pero itech ica iConetzin, toTajtzin Dios oquijtoj: Oh Dios, motlanahuatijli onyas para nochipa, niman tejhua titlamandarohua ican yolmelajcalistli."
                },
                "9": {
                    "verse_nr": "9",
                    "verse": "Otictlajsojtlac yolchipahualistli, niman otictlahuelitac on xyolchipahualistli. Yejhua ica Dios, on yejhuan moDios, omitztlapejpenij niman omitzmacac pactli m\u00e1s xquen on motequipanojcaxihuan."
                },
                "10": {
                    "verse_nr": "10",
                    "verse": "No ijqui itech ica iConetzin Dios oquijtoj: Oh tejhua, noTeco, ijcuac xe itlaj oncatca, otictlalij in tlalticpactli niman ican momahuan no oticchijchiu nochi on tlen oncaj ne ipan cielos."
                },
                "11": {
                    "verse_nr": "11",
                    "verse": "Niman nochi yejhua on popolihuis, pero tejhua tinemis para nochipa. Nochi on tlen oticchijchiu ijsolihuis quen ijsolihui itlaj tlaquentli."
                },
                "12": {
                    "verse_nr": "12",
                    "verse": "Tiquincuejcuelpachos quen cuejcuelpachohuaj se tlaquentli, niman tiquimpatlas quen quipatlaj on tlaquentli. Pero tejhua nochipa sa no ijqui tinemi, niman monemilis xqueman tlamis."
                },
                "13": {
                    "verse_nr": "13",
                    "verse": "No ijqui, tej, Dios xqueman oquijlij yacaj ilhuicactequitquetl: Xmotlali noyecmacopa, hasta queman niquintlanis on motlahuelicnihuan para tiquinmandaros."
                },
                "14": {
                    "verse_nr": "14",
                    "verse": "Tla ijcon, tej, \u00bfaquinomej on ilhuicactequitquej? Nochimej on ilhuicactequitquej yejhuamej esp\u00edritus cuajcualtin yejhuan tepalehuijtoquej. Niman Dios quintitlani para comimpalehuiyaj on yejhuan quiseliaj temaquixtilistli."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nonequi tiquejehuasquej on hueyi temaquixtilistli - Yejhua ica on, tej, nonequi xtictlatzijcamatisquej ica on tlen yoticaquej, yej m\u00e1s tiquejehuasquej para ma ca ticpolosquej on ojtli."
                },
                "2": {
                    "verse_nr": "2",
                    "verse": "On temachtijli yejhuan on ilhuicactequitquej oquiteijlijquej melahuac otlanahuatij, niman nochimej yejhuan xoquitlacamatquej nion xoquiselijquej oquiselijquej on castigo quen nonequi."
                },
                "3": {
                    "verse_nr": "3",
                    "verse": "Yejhua ica, tej, \u00bfquen ijqui titomanahuisquej itech itlahuel Dios tla san ticajahuilmatij on temaquixtilistli yejhuan sanoyej hueyi quijtosnequi? ToTeco achtopa oquitemachtij yejhua in temachtijli ica temaquixtilistli, niman m\u00e1s saquin on yejhuan oquicaquej otechijlijquej ica on temaquixtilistli yejhua melahuac."
                },
                "4": {
                    "verse_nr": "4",
                    "verse": "Niman Dios no otechititij ica on temaquixtilistli yejhua melahuac ican on tlamajhuisoltin, niman tetlatlachaltij niman miyec milagros, niman no yejhua ica on tetlayocoliltin yejhuan on Esp\u00edritu Santo cada se otechmacac ocse tlamantic quen yejhua oquinec."
                },
                "5": {
                    "verse_nr": "5",
                    "verse": "Ticpiaj temaquixtilistli itech Cristo niman xintech on ilhuicactequitquej - Dios xoquinmactilij on ilhuicactequitquej para quimandarosquej on tlalticpactli yejhuan saquin onyas yejhuan aman tictenejtoquej."
                },
                "6": {
                    "verse_nr": "6",
                    "verse": "Yej secan ipan on Yectlajcuilojli quijtohua: Oh Dios, \u00bftlen hueyilistli quipia on tlacatl, ica tiquelnamiqui? \u00bfTlen hueyilistli quipia on tlalticpactlacatl ica ticuajmatzticaj?"
                },
                "7": {
                    "verse_nr": "7",
                    "verse": "Ipan quesqui tonaltin otictlalij xm\u00e1s hueyixticaj xquen on ilhuicactequitquej. Oticmacac hueyilistli niman tetlacaitalistli, niman no oticmacac tlanahuatijli para quinahuatis nochi on tlen oticmachijchiu."
                },
                "8": {
                    "verse_nr": "8",
                    "verse": "Nochi tlajtlamach yejhuan oticchijchiu, oticmacac on tlacatl para yejhua quimandarohua. Ijcon, tej, ijcuac Dios oquimacac nochi on tlajtlamach para quimandaros, xitlaj oquixcau para oquimacac ma quimandaro. Masqui Dios ijcon oquijtoj, hasta aman on tlacatl xtiquitaj tla hueli quimandarohua nochi on tlajtlamach."
                },
                "9": {
                    "verse_nr": "9",
                    "verse": "Yej tiquitaj Jes\u00fas yejhuan Dios oquitlalij xm\u00e1s hueyixticaj xquen on ilhuicactequitquej ipan quesqui tonaltin. Ijcon oquichiu ica ihueyi teicnelilis para omic ipampa nochi tlacatl. Ijcon, tej, tiquitaj ica aman yejhua quipia hueyilistli niman tetlacaitalistli pampa otlajyohuij niman omic ne ipan on cojnepanojli."
                },
                "10": {
                    "verse_nr": "10",
                    "verse": "Yejhua ica Dios, yejhuan nochi tlen tlajtlamach oncaj para yejhua, niman oncaj yejhua itechcopa, oquichiu quen quitocarohua ijcuac oquitemactilij Cristo itech itlajyohuilis ne ipan on cojnepanojli. Niman yejhua ica onaxitij para huelis quinmaquixtis iconehuan. Ijcon, tej, Cristo onochiu se tlayecanquetl yejhuan oquiyecan miyec tlacatl para quipiasquej temaquixtilistli."
                },
                "11": {
                    "verse_nr": "11",
                    "verse": "Sanquen Jesucristo yejhuan chipahuac niman on yejhuan quinchipahua san se Tajtli quipiaj. Yejhua ica yejhua xpinahua para quintocayotia icnihuan."
                },
                "12": {
                    "verse_nr": "12",
                    "verse": "Ipan in Yectlajcuilojli Jesucristo quijlia Dios: Niquimijlis on nocnihuan aquin tejhua. Niman nimitzyectenehuas ican tlacuicajli intzajlan on tlaneltocaquej campa nosentlaliaj."
                },
                "13": {
                    "verse_nr": "13",
                    "verse": "Niman no quijtohua: Nictlalis noyojlo itech Dios. Niman ocsejpa quijtohua: Nican ninemi inhuan on noconehuan yejhuan Dios onechinmacac."
                },
                "14": {
                    "verse_nr": "14",
                    "verse": "On teconehuan itech se familia quipiaj nacatl niman yestli ipan intlalnacayo. Yejhua ica Jes\u00fas no onochiu tlacatl niman oquipix nacatl niman yestli ipan itlalnacayo. Ijcon onochiu para ohuel omic, niman itechcopa imiquilis oquixoxotonij on diablo yejhuan quipiaya poder para temictis."
                },
                "15": {
                    "verse_nr": "15",
                    "verse": "Ijcon oquinmanahuij on yejhuan nemiyaj quen tlanamactin ipan nochi innemilis pampa quimacajsiyaj on miquilistli."
                },
                "16": {
                    "verse_nr": "16",
                    "verse": "Tej, ica tlen melahuac xohuajlaj para oquimpalehuico on ilhuicactequitquej, yej oquimpalehuico on yejhuan tlaneltocaj quen Abraham otlaneltocac."
                },
                "17": {
                    "verse_nr": "17",
                    "verse": "Niman yejhua ica, tej, ica oncatca para nochihuas tlacatl no ijqui quen on itlalticpacicnihuan. Ijcon oquichiu para ohuel onochiu se hueyi tiopixqui yejhuan teicnelia niman quichihua nochi quen quitocarohua ixpan Dios. Yejhua ijcon onochiu hueyi tiopixqui para onohuentlalij impampa intlajtlacolhuan on tlacamej."
                },
                "18": {
                    "verse_nr": "18",
                    "verse": "Niman aman yejhua hueli quimpalehuiya on yejhuan on diablo quitlatlata para ma tlajtlacocan, pampa sa no yejhua Cristo tlamach oquiyohuij, niman on diablo no oquitlatlatac para ma tlajtlaco."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Jes\u00fas m\u00e1s hueyixticaj xquen Mois\u00e9s - Aman, tej, nochipajcaicnihuan yejhuan Dios omechnotz para nenyasquej ne ilhuicac, ma ca nenquixcahuasquej Cristo Jes\u00fas yejhua ap\u00f3stol niman m\u00e1s hueyi tiopixqui ipan totlaneltoc."
                },
                "2": {
                    "verse_nr": "2",
                    "verse": "Yejhua nochi cuajli oquichiu quen quitocarohua on tequitl yejhuan Dios oquimacac, ijcon quen Mois\u00e9s cuajli oquichiu on tequitl yejhuan Dios oquimacac intech on hebreos."
                },
                "3": {
                    "verse_nr": "3",
                    "verse": "Niman Jes\u00fas quimelahua quiselis m\u00e1s tetlacaitalistli xquen Mois\u00e9s, no ijqui quen se tlacatl quiselia m\u00e1s tetlacaitalistli xquen on cajli yejhuan yejhua quichijchihua."
                },
                "4": {
                    "verse_nr": "4",
                    "verse": "Cada cajli quichijchihua yacaj tlacatl, pero Dios yejhua oquichijchiu nochi tlajtlamach tlen oncaj."
                },
                "5": {
                    "verse_nr": "5",
                    "verse": "Mois\u00e9s se cuajli tequichijquetl catca. Nochi oquichiu quen quitocarohua ipan on itequiu yejhuan Dios oquimacac intech on hebreos. Yejhua itequiu catca para quinmachiltiaya ica on tlajtlamach yejhuan Dios quimijlis m\u00e1s saquin."
                },
                "6": {
                    "verse_nr": "6",
                    "verse": "Pero Cristo quen se yolchipahuac teconeu, cuajli oquichiu nochi itequiu yejhuan Dios oquimacac intech iconehuan. Niman tiiconehuan tla tiquejehuaj totlaneltoc niman totlamachalis yejhuan ipan titohuicaj ixpan ocsequimej hasta ijcuac nochi tlamis."
                },
                "7": {
                    "verse_nr": "7",
                    "verse": "Iconehuan Dios yasquej ne campa nosehuisquej ihuan Dios - Yejhua ica ipan on Yectlajcuilojli on Esp\u00edritu Santo quijtohua: Tla ipan in tonajli nemejhuamej nencaquij mechnotza Dios,"
                },
                "8": {
                    "verse_nr": "8",
                    "verse": "ma ca xmoyoltechicahuacan quen oquichijquej on yejhuan oquitlahuelixnamiquej ijcuac oquitlatlataquej ne campa tlapatlaco."
                },
                "9": {
                    "verse_nr": "9",
                    "verse": "On nemoyehuejcatajhuan onechtlajtlataquej nejhua nemoDios, masqui ipan ompoajli xipan oquitaquej on tlajtlamach yejhuan nejhua onicchiu."
                },
                "10": {
                    "verse_nr": "10",
                    "verse": "Yejhua ica onicualan inhuan on tlacamej, niman oniquijtoj: \u201cNochipa inyojlo quinequij on tlen xcuajli, niman yejhuamej xoquinequej quimatisquej quen onictlalij para nohuicasquej.\u201d"
                },
                "11": {
                    "verse_nr": "11",
                    "verse": "Yejhua ica onicualan inhuan, niman onicmelajcaijtoj ica xqueman calaquisquej ne campa nohuan nosehuisquej."
                },
                "12": {
                    "verse_nr": "12",
                    "verse": "Nocnihuan, xmotlapiacan para ma ca nensemej nenquipiasquej xcuajli nemoyojlo yejhuan xoc quineltocas niman noxelos itech on Dios yejhuan nochipa nemi."
                },
                "13": {
                    "verse_nr": "13",
                    "verse": "Yej cada mojmostla xmoyolchicahuacan se ihuan ocse chica nenquipiaj in cuajli tonaltin, para ma ca nensemej nemoyoltechicahuasquej niman mechcajcayahuas on tlajtlacojli."
                },
                "14": {
                    "verse_nr": "14",
                    "verse": "Titlapohualti ihuan Cristo tla hasta ipan on sa ica nochi tonajli timelajcanemisquej ipan on tlaneltoctli yejhuan oticselijquej ijcuac opeu ticneltocaj Cristo."
                },
                "15": {
                    "verse_nr": "15",
                    "verse": "Yejhua ica, tej, ijquin nijtohua: Tla ipan in cuajli tonajli nemejhuamej nencaquij mechnotza Dios, ma ca xmoyoltechicahuacan quen oquichijquej on yejhuan oquitlahuelixnamiquej."
                },
                "16": {
                    "verse_nr": "16",
                    "verse": "\u00bfAquinomej, tej, on yejhuan oquicaquej Dios ijcuac oquinnotz, niman xoquitlacamatquej? On sa no yejhuamej on yejhuan Mois\u00e9s oquinquixtij ne ipan on pa\u00eds itoca Egipto."
                },
                "17": {
                    "verse_nr": "17",
                    "verse": "Niman \u00bfaquinomej on yejhuan ompoajli xipan Dios inhuan ocualan? Ocualan inhuan on yejhuan otlajtlacojquej, niman omiquej ne campa tlapatlaco."
                },
                "18": {
                    "verse_nr": "18",
                    "verse": "Niman \u00bfaquinomej quintenehuaya Dios ijcuac oquimelajcaijtoj ica xcalaquisquej ne campa ihuan nosehuisquej? Dios quintenehuaya on yejhuan xoquitlacamatquej."
                },
                "19": {
                    "verse_nr": "19",
                    "verse": "Ijcon, tej, ticmatij ica xohuel ocalaquej pampa xoquineltocaquej Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yejhua ica, chica oc ticpiaj on promesa para ticalaquisquej ne campa oncaj nesehuijli ihuan Dios, ma titotacan sa no tejhuamej sanoyej para ma ca nensemej nemejhuamej xhuelis nencalaquisquej."
                },
                "2": {
                    "verse_nr": "2",
                    "verse": "Ijquin nemechnotza pampa nemejhuamej no yonencaquej on cuajli tlajtojli yejhuan quitemaca temaquixtilistli sa no ijqui quen yejhuamej. Pero masqui yejhuamej ocaquej, xitlaj ica oquimpalehuij, pampa xoquineltocaquej."
                },
                "3": {
                    "verse_nr": "3",
                    "verse": "Pero tejhuamej yejhuan oticneltocaquej oticalaquej ne ipan on nesehuijli ihuan Dios quen yejhua oquijtoj: Yejhua ica onicualan intechcopa niman onicmelajcaijtoj ica xqueman calaquisquej ne campa nohuan nosehuisquej. Ijquin oquijtoj, masqui Dios otlan itequiu desde ijcuac oquitlalij in tlalticpactli."
                },
                "4": {
                    "verse_nr": "4",
                    "verse": "Oncaj campa nesticaj ipan on Yectlajcuilojli campa quitenehua on chicome tonajli. Ijquin, tej, quijtohua: Dios otlan itequiu, niman ipan on chicome tonajli onosehuij."
                },
                "5": {
                    "verse_nr": "5",
                    "verse": "Niman ocsejpa nijtohua ipan on Yectlajcuilojli: Xqueman calaquisquej ne campa nohuan nosehuisquej."
                },
                "6": {
                    "verse_nr": "6",
                    "verse": "On yejhuan achtopa ocacquej on cuajli tlajtojli yejhuan quitemaca temaquixtilistli xoquipixquej on nesehuijli ihuan Dios pampa xoquitlacamatquej. Ijcon, tej, ticmatij ica polihui para ocsequimej calaquisquej niman ihuan nosehuisquej."
                },
                "7": {
                    "verse_nr": "7",
                    "verse": "Yejhua ica, Dios oquitlapejpenij ocse tonajli para on tlacamej calaquisquej niman ihuan nosehuisquej. Niman on tonajli sa no aman. Miyec xipan saquin ijcuac on achtojmej tlacamej xocalaquej ne itech Dios, yejhua oquitemachiltij itechcopa David ican in tlajtoltin tlen ye ticactoquej: Tla ipan in tonajli nemejhuamej nencacquij mechnotza Dios, ma ca xmoyoltechicahuacan."
                },
                "8": {
                    "verse_nr": "8",
                    "verse": "Tla Josu\u00e9 quinyecanasquia on hebreos ne campa quipiasquiaj nesehuijli ihuan Dios, Dios xoc quijtosquia ica ocse tonaji m\u00e1s saquin nemisquej tlacamej yejhuan quipiasquej on nesehuijli."
                },
                "9": {
                    "verse_nr": "9",
                    "verse": "Yejhua ica, tej, hasta aman oncaj se nesehuijli yejyejticaj campa on iconehuan Dios huelisquej nosehuisquej quen yejhua onosehuij ipan on chicome tonajli."
                },
                "10": {
                    "verse_nr": "10",
                    "verse": "On, tej, yejhuan calaquij ne campa ihuan Dios nosehuiaj, nosehuiaj ican intequiu ijcon quen Dios onosehuij ijcuac oquichijchiu yejhua in tlalticpactli."
                },
                "11": {
                    "verse_nr": "11",
                    "verse": "Yejhua ica ma ticchihuacan canica para ticalaquisquej niman titosehuisquej ihuan Dios. Ma ca yej nensemej nenquitocasquej inejemplo on yejhuan xoquitlacamatquej Dios niman no nenixpolijcanemisquej."
                },
                "12": {
                    "verse_nr": "12",
                    "verse": "Ijcon, tej, itlajtol Dios quipia nemilistli niman quipia poder. Yejhua ica, tej, on itlajtol Dios m\u00e1s sanoyej tlatequi xquen itlaj machete yejhuan hasta ocan tlatequi. Ijcon, tej, itlajtol Dios hueli calaqui hasta ijtic on ialma niman iesp\u00edritu campa m\u00e1s quiyolmatoca on tlacatl. Yejhua techtlatlata tlinon ticnemiliaj niman tlinon quinequi toyojlo para ma ticchihuacan, tla cuajli noso xcuajli."
                },
                "13": {
                    "verse_nr": "13",
                    "verse": "Xitlaj oncaj nion xacaj nemi yejhuan huelis niyanas ixpan Dios, yej nochi tlen oncaj niman nemi panesticaj niman pantlantiticaj ixpan. Yejhua, tej, ica oncaj ixpan titoyolcuitisquej ican nochi tlen ticchihuaj."
                },
                "14": {
                    "verse_nr": "14",
                    "verse": "Jes\u00fas yejhua m\u00e1s hueyi tiopixqui - Jes\u00fas, on iConetzin Dios, yejhua tohueyitiopixcau yejhuan yoasic niman yocalac campa nemi Dios. Yejhua ica, tej, ma timelajcanemican ipan totlaneltoc."
                },
                "15": {
                    "verse_nr": "15",
                    "verse": "Ticpiaj se hueyi tiopixqui yejhuan hueli techicnelia ijcuac xticojtiquej, pampa sa no yejhua oquijyohuij miyec tetlatlatalistli para ma tlajtlaco quen tejhuamej tiquijyohuiyaj miyec tetlatlatalistli para ma titlajtlacocan. Pero yejhua xotlajtlacoj."
                },
                "16": {
                    "verse_nr": "16",
                    "verse": "Yejhua ica, tej, ican nochi toyojlo ma ticnisihuican toDios yejhuan techtlajsojtla. Ma ticnisihuican para ma ticselican iteicnelilis niman ihueyi tetlajsojtlalis yejhuan techpalehuis ijcuac itlaj techpolos."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Cada hueyi tiopixqui quitlapejpeniaj intzajlan on tlacamej niman quintlaliaj para panos ixpan Dios impampa on tlacamej. Yejhua no quinteixpantilis inofrendas niman huentli ipampa intlajtlacolhuan on tlacamej."
                },
                "2": {
                    "verse_nr": "2",
                    "verse": "Yejhua hueli quinmijyohuiya on yejhuan xquimatij tlen cuajli niman on yejhuan quipolojtoquej on cuajli ojtli, pampa sa no yejhua xcojtic ipan itlaneltoc quen yejhuamej."
                },
                "3": {
                    "verse_nr": "3",
                    "verse": "Pampa on tiopixqui xcojtic ipan itlaneltoc, ica oncaj quiteixpantilia huentin xsan ipampa intlajtlacolhuan on tlacamej, yej no ipampa itlajtlacolhuan yejhua."
                },
                "4": {
                    "verse_nr": "4",
                    "verse": "Xacaj notlalia hueyi tiopixqui niman quiselia on hueyilistli san pampa quinequi, yej Dios quitlalia sa no ijqui quen oquichiu ihuan Aar\u00f3n."
                },
                "5": {
                    "verse_nr": "5",
                    "verse": "Aman sa no ijqui, Cristo xejhua onotlalij hueyi tiopixqui, yej Dios oquitlalij tohueyitiopixcau niman oquimacac on hueyilistli ijcon quen Dios oquijlijca: Tejhua tinoconeu niman aman on tlacamej quimatisquej ica nimoTaj."
                },
                "6": {
                    "verse_nr": "6",
                    "verse": "Niman ocsecan ipan on Yectlajcuilojli no oquijlij: Tejhua titiopixqui para nochipa sa no ijqui quen Melquisedec."
                },
                "7": {
                    "verse_nr": "7",
                    "verse": "Ijcuac Cristo nemiya ipan in tlalticpactli, oquichiu oraciones niman onohueyicatzajtzilij itech Dios. Yejhua ican chicahuac itlajtol niman ican ixayo oquinotz Dios yejhuan huelisquia quimanahuisquia ipan on miquilistli. Niman Dios ocac on tlen Cristo oquijlij, pampa Cristo yolyemanqui catca quitlacaitaya Dios."
                },
                "8": {
                    "verse_nr": "8",
                    "verse": "Niman Cristo, masqui yejhua iConeu Dios, otlajyohuij. Niman itechcopa on itlajyohuilis ocajsicamat quen quitlacamti Dios."
                },
                "9": {
                    "verse_nr": "9",
                    "verse": "Niman ijcuac yejhua yoquipantlantij ica nochi cuajli quitlacamatia Dios, oquinmacac temaquixtilistli nochimej on yejhuan quitlacamatij."
                },
                "10": {
                    "verse_nr": "10",
                    "verse": "Niman Dios, tej, oquitlalij Cristo para on m\u00e1s hueyi tiopixqui sa no ijqui quen Melquisedec."
                },
                "11": {
                    "verse_nr": "11",
                    "verse": "Xcuajli para ticajahuilmatisquej totlaneltoc - Ticpiaj miyec tlen temechijlisquej itech ica yejhua in m\u00e1s hueyi tiopixqui, pero sanoyej ohuijticaj para temechijlisquej pampa sanoyej yolic nencajsicamatij."
                },
                "12": {
                    "verse_nr": "12",
                    "verse": "Nemejhuamej ye mechtocarosquia nentemachtijquej yesquiaj pampa miyec tonaltin nemomachtiaj. Pero oc nonequi para ocsejpa ma mechmelajcaijlican on tlen m\u00e1s xohuijticaj para nencajsicamatisquej itemachtilhuan Dios. On tlen xohuijticaj para nencajsicamatij itemachtilhuan Dios quen leche yejhuan conij on tzelicacoconej. Niman on yejhuan m\u00e1s ohuijticaj quen yejtic tlacuajli. Pero leche nenquinequij nenconisquej niman xnencuasquej on yejtic tlacuajli."
                },
                "13": {
                    "verse_nr": "13",
                    "verse": "On yejhuan san quinequij nomachtiaj on tlen xohuijticaj para casijcamatisquej itemachtil Dios, quen tzelicacoconej. Yejhuamej, tej, xe cajsicamatij catlejhua on melajcanemilistli."
                },
                "14": {
                    "verse_nr": "14",
                    "verse": "Pero on yejtic tlacuajli para on yejhuan yonoscaltiquej yejhuan yoquimachtijquej intlamachilis ica on tlayejyecojli para quixmatij on tlen cuajli niman on tlen xcuajli."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Yejhua ica, ma ticajcahuacan on tlen m\u00e1s xohuijticaj itemachtilhuan Cristo, niman ma titochicahuacan. Aman, tej, ma ca ocsejpa ma titomachtican san ica on yolpatlalistli itech on tlajtlamach tlen nenquichihuaj yejhuan mechhuicaj itech on miquilistli, nion san yejhua ica on tlaneltoctli itech Dios."
                },
                "2": {
                    "verse_nr": "2",
                    "verse": "No ijqui, tej, ma ca ma tictemachtican san on temachtilistli yejhuan quitenehuaj on tlacuatequilistli, niman on ica nenquitlalisquej nemomahuan impan on tlaneltocaquej, niman nion yejhua on ica yolihuisquej on mimiquej, niman on ica Dios para nochipa quincastigaros noso quintiochihuas on tlacamej."
                },
                "3": {
                    "verse_nr": "3",
                    "verse": "Tla ijcon, tej, tictomachtisquej itemachtil Dios yejhuan m\u00e1s hueyi quijtosnequi, tla techmaca hueyac nemilistli."
                },
                "4": {
                    "verse_nr": "4",
                    "verse": "Aman nemechtlajtoltis ica on yejhuan ipan se tonajli ocajsicamatquej on cuajli tlajtojli yejhuan quitemaca temaquixtilistli, niman oquiselijquej on tetlayocolijli yejhuan Dios oquinmacac, niman oquipixquej on Esp\u00edritu Santo ipan inyojlo,"
                },
                "5": {
                    "verse_nr": "5",
                    "verse": "niman oquimatquej ica cuajli on itlajtol Dios, niman no oquimatquej ipoder on tonaltin yejhuan huajlau."
                },
                "6": {
                    "verse_nr": "6",
                    "verse": "Aman, tej, tla noxelosquej itech Dios, xoc huelis ocsejpa noyolcuepasquej, pampa yejhuamej ocsejpa quimajmasohualtiaj ipan cojnepanojli iConetzin Dios niman quipinajtisquej imixpan on tlacamej."
                },
                "7": {
                    "verse_nr": "7",
                    "verse": "Sequimej tlacamej quen on tlajli yejhuan miyecpa ipan quiahui niman quichichina on atl, niman quiscaltia on tlatoctli yejhuan quimpalehuiya on tlacamej. Dios, tej, no ijcon quintiochihua on tlacamej."
                },
                "8": {
                    "verse_nr": "8",
                    "verse": "Pero on tlacamej yejhuan noxelohuaj itech Dios quen on tlajli yejhuan quitlaquiltia huitztli niman ocsequi tlajtlamach tlen xcuajli xojtli yejhuan xitlaj ica tepalehui. Nisiu para Dios castigaros on tlajli niman yejhua quitlatis. Ijcon nochihuas intech on tlacamej yejhuan noxelohuaj itech Dios."
                },
                "9": {
                    "verse_nr": "9",
                    "verse": "Ipromesa Dios techyolehua para ma timelajcanemican ipan totlaneltoc - Niman para nemejhuamej, notlajsojcaicnihuan, masqui tejhuamej ijcon tiquijtohuaj, ticyolmelacamatztoquej ica melahuac nenquipiaj hueyi tlatiochiutli yejhuan nenquiseliaj ihuan temaquixtilistli."
                },
                "10": {
                    "verse_nr": "10",
                    "verse": "Dios yolmelajqui. Yejhua xquelcahuas nemotequiu nion on tetlajsojtlalistli yejhuan onenquititijquej ijcuac onenquimpalehuijquej on tlaneltocaquej, niman hasta aman nenquimpalehuiyaj."
                },
                "11": {
                    "verse_nr": "11",
                    "verse": "Niman ticnequij ica cada se nemejhuamej ma quiteititijtiu hasta miquis sa no ijqui iyolehualis, para nochi on tlen quicha quiselis."
                },
                "12": {
                    "verse_nr": "12",
                    "verse": "Xticnequij para yej nemocuepasquej tlatzijquej, yej ticnequij xtocacan inejemplo on yejhuan itechcopa intlaneltoc niman inijyohuilis quiselijtoquej on herencia yejhuan Dios oquitlalij ipan ipromesa."
                },
                "13": {
                    "verse_nr": "13",
                    "verse": "Ijcuac Dios oquimacac Abraham on promesa, iselti oquimelajcaijtoj ican itlajtol ica quichihuas on tlen oquitlalij ipan ipromesa. Ijcon iselti oquimelajcaijtoj ican itlajtol pampa xnemi ocse yejhuan m\u00e1s hueyixticaj para itech notlajtolpalehuis."
                },
                "14": {
                    "verse_nr": "14",
                    "verse": "Dios ijquin oquijlij Abraham: \u201cIca tlen melahuac, tej, nimitztiochihuas niman niquinmiyequilis on yejhuan mohuejcaconehuan yesquej.\u201d"
                },
                "15": {
                    "verse_nr": "15",
                    "verse": "Yejhua ica Abraham iyolica oquichix hasta ijcuac oquiselij on tlen Dios oquitlalij ipan ipromesa."
                },
                "16": {
                    "verse_nr": "16",
                    "verse": "Ijcuac se tlacatl oquimelajcaijtoj itech on yejhuan m\u00e1s hueyixticaj xquen yejhua, xoc hueli m\u00e1s notencuicuij."
                },
                "17": {
                    "verse_nr": "17",
                    "verse": "Dios, tej, yejhua ica oquimelajcaijtoj ijcuac oquitemacac on promesa, pampa oquinec sanoyej cuajli quintitis on yejhuan quiselisquej on herencia yejhuan oquitlalij ipan ipromesa ica xqueman quipatlas on tlen oquijtoj."
                },
                "18": {
                    "verse_nr": "18",
                    "verse": "Dios, tej, otechmacac on ipromesa niman oquimelajcaijtoj ican itlajtol. In ome tlamantli xhueli nopatlaj, pampa Dios xqueman quijtohua on tlen xmelahuac. Yejhua ica tinochimej yejhuan ticmatij ica yotechmaquixtij, ticpiaj toyolehualis para timelajcanemij ipan on tlamachalistli yejhuan otechprometerohuilij."
                },
                "19": {
                    "verse_nr": "19",
                    "verse": "Yejhua on totlamachalis quimelajcapia toalma ijcon quen on teposcadena quimelajcapia on barco ijcuac ica yoquisalojquej. Totlamachalis cojtic niman melajcaoncaj. Yejhua hasta onajsitoc itech Dios ne ilhuicac"
                },
                "20": {
                    "verse_nr": "20",
                    "verse": "campa Jes\u00fas topampa oyacatztiaj para otechtlapohuilij on ojtli itech Dios. Ijcon Jes\u00fas onocau hueyi tiopixqui para nochipa sa no ijqui quen Melquisedec."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Jes\u00fas hueyi tiopixqui sa no ijqui quen Melquisedec - Yejhua in Melquisedec rey catca ipan on hueyican itoca Salem niman no tiopixqui catca itech on m\u00e1s hueyixticaj Dios. Ijcuac Abraham ohuajnocuepato ne ipan on guerra campa oquintlanito on reyes, Melquisedec oquinamiquito niman oquitiochiu."
                },
                "2": {
                    "verse_nr": "2",
                    "verse": "Abraham oquimacac majtlactli parte on tlen oquitlanito ipan on guerra. On tocayotl Melquisedec quijtosnequi on \u201crey yolmelajqui\u201d. On tocayotl no quijtosnequi \u201crey de yolsehuilistli\u201d pampa Melquisedec rey catca ne ipan on hueyican itoca Salem yejhuan quijtosnequi \u201cyolsehuilistli\u201d."
                },
                "3": {
                    "verse_nr": "3",
                    "verse": "Xqueman caquisti tla quitenehuaj ica yejhua oquipix itaj, noso inan, noso on itajhuehuentzitzihuan. No ijqui xqueman caquisti tla quitenehuaj on ijcuac otlacat nion on ijcuac yejhua omic. Ijcon, tej, yejhua para nochipa hueyi tiopixqui quen iConeu Dios."
                },
                "4": {
                    "verse_nr": "4",
                    "verse": "Aman, tej, \u00a1xquitacan quen hueyixticatca Melquisedec! Abraham tohueyitajhuehuentzin hasta oquimacac majtlactli parte on tlen oquitlanito ipan on guerra."
                },
                "5": {
                    "verse_nr": "5",
                    "verse": "Niman nochi on tiopixquej yejhuan ihuejcaconehuan Lev\u00ed quipiayaj tlanahuatijli ipan on tlanahuatijli para quiselisquej intech on tlacamej on majtlactli parte de on tlen quitlanij. Yejhua in quijtosnequi quiselisquej on majtlactli parte intech inicnihuan hebreos masqui on inicnihuan no ihuejcaconehuan Abraham."
                },
                "6": {
                    "verse_nr": "6",
                    "verse": "Pero Melquisedec, masqui xotlacat quen ihuejcaconehuan Lev\u00ed, oquiselij on majtlactli parte itech Abraham, niman oquitiochiu Abraham yejhuan oquinselij ipromesas Dios."
                },
                "7": {
                    "verse_nr": "7",
                    "verse": "Niman xacaj hueli quinemilis ica on yejhuan quiselia on tlatiochihualistli m\u00e1s hueyixticaj xquen on yejhuan quitiochihua."
                },
                "8": {
                    "verse_nr": "8",
                    "verse": "Nican totzajlan nemij on tiopixquej yejhuan quiseliaj se parte yejhuan iyaxca Dios de nochi on majtlactli parte yejhuan quipia. On tiopixquej miquij. Pero on Yectlajcuilojli quijtohua ica xomic Melquisedec yejhuan oquiselica se parte de nochi on majtlactli parte."
                },
                "9": {
                    "verse_nr": "9",
                    "verse": "Niman aman huelisquia tiquijtosquiaj ica Lev\u00ed niman nochi on ihuejcaconehuan, yejhuan aman quitlajtlanij on majtlactli parte, no oquimacaquej Melquisedec on majtlactli parte ijcuac Abraham oquimacac."
                },
                "10": {
                    "verse_nr": "10",
                    "verse": "Cas ijquin huelisquia tiquijtosquiaj pampa ijcuac Melquisedec oquinamiquito Abraham, Lev\u00ed nemiya ipan inacayo Abraham, masqui Lev\u00ed xe tlacatiya."
                },
                "11": {
                    "verse_nr": "11",
                    "verse": "On tlacamej yejhuan chantij ipan on pa\u00eds itoca Israel oquiselijquej on tlanahuatijli intechcopa on tiopixquej levitas, yejhuan hualejtoquej itech Aar\u00f3n. Aman, tej, tla on tiopixquej melahuac huelisquiaj quinyolchipahuasquiaj on yejhuan quitlacamatiyaj on tlanahuatijli, tla ijcon xoc polihuisquia para nemisquia ocse tiopixqui yejhuan quen Melquisedec, yejhuan xhualehua itech Aar\u00f3n."
                },
                "12": {
                    "verse_nr": "12",
                    "verse": "Tla Dios quipatla intequiu on tiopixquej, no ica oncaj nopatlas on tlanahuajijli."
                },
                "13": {
                    "verse_nr": "13",
                    "verse": "Yejhua ica toTeco, yejhuan notenejticaj ipan in Yectlajcuilojli, quisticaj ipan ocse ifamilia Israel, yejhuan ompa xe yacaj quisa tiopixqui para tequitis ne campa tlaixpan."
                },
                "14": {
                    "verse_nr": "14",
                    "verse": "Cuajli machixticaj ica toTeco hualejticaj ne ipan ifamilia Jud\u00e1. Niman Mois\u00e9s xejhua on familia oquiteneu ijcuac otlajtlajtoj ica on tiopixquej."
                },
                "15": {
                    "verse_nr": "15",
                    "verse": "Niman in m\u00e1s sanoyej cuajli pantlantiticaj ica ohuajlaj se yencuic tiopixqui yejhuan sa no ijqui quen Melquisedec."
                },
                "16": {
                    "verse_nr": "16",
                    "verse": "Yejhua xocalac tiopixqui itechcopa on tlanahuatijli yejhuan quijtohua catlejhua familia ica oncaj ipan quisas se yejhuan calaquis tiopixqui. Yej ocalac tiopixqui itechcopa on poder yejhuan quipia on inemilis yejhuan xqueman hueli xoxotoni,"
                },
                "17": {
                    "verse_nr": "17",
                    "verse": "pampa Dios ijquin quijtohua: Tejhua titiopixqui para nochipa sa no ijqui quen Melquisedec."
                },
                "18": {
                    "verse_nr": "18",
                    "verse": "Ijcon, tej, on isoltic tlanahuatijli yejhuan quijtohua ica nochi tiopixquej ica oncaj quisaj itech ifamilia Levi xoc tequitis, pampa xcojtic niman xtepalehuij."
                },
                "19": {
                    "verse_nr": "19",
                    "verse": "Itlanahuatil Mois\u00e9s xacaj oquiyolchipau. Pero aman ticpiaj se temachtijli yejhuan huelis techyolchipahuas. Niman yejhua in temachtijli techmaca tlamachalistli niman techijlia quen huelisquej ticnisihuisquej Dios."
                },
                "20": {
                    "verse_nr": "20",
                    "verse": "Niman Dios ocalactij Cristo para tiopixqui ican imelajcatlajtol."
                },
                "21": {
                    "verse_nr": "21",
                    "verse": "Dios xoquincalactij on ocsequimej para tiopixquej ican imelajcatlajtol, pero Cristo ocalactij tiopixqui ican imelajcatlajtol, quen on Yectlajcuilojli quijtohua: ToTeco ican imelajcatlajtol oquijtoj, niman xqueman quipatlas. Ijquin oquijtoj: \u201cTejhua titiopixqui para nochipa sa no ijqui quen Melquisedec.\u201d"
                },
                "22": {
                    "verse_nr": "22",
                    "verse": "Aman, tej, ipampa imelajcatlajtol Dios, Cristo quichihua para melahuac oncaj on yencuic pacto niman m\u00e1s cuajli xquen on isoltic pacto yejhuan oncatca ipan on tlanahuatijli."
                },
                "23": {
                    "verse_nr": "23",
                    "verse": "On ocsequimej tiopixquej sanoyej omiyequiyajquej, pampa sa ompa mictiayaj niman ijcon xoc hueliyaj quichihuayaj intequiu."
                },
                "24": {
                    "verse_nr": "24",
                    "verse": "Pero Cristo xqueman miqui, niman ijquin itequiu xqueman panohua itech ocse tlacatl."
                },
                "25": {
                    "verse_nr": "25",
                    "verse": "Yejhua ica, yejhua hueli quinmaquixtia para nochipa on yejhuan yejhua itechcopa quinisihuiyaj Dios, pampa yejhua nochipa nemi para inca quitlajtlanilijticaj Dios ma quimpalehui."
                },
                "26": {
                    "verse_nr": "26",
                    "verse": "Ijcon, tej, Jes\u00fas yejhua tohueyitiopixcau yejhuan techpolohuaya. Yejhua yolchipahuac, niman xoncaj itlaj tlinon ica huelis yacaj quijixcomacas. Yejhua xquipia itlaj tlajtlacojli. Yejhua xnemi ne intzajlan on tlajtlacolejquej, niman m\u00e1s tlacpac nemi xquen on cielos."
                },
                "27": {
                    "verse_nr": "27",
                    "verse": "Yejhua xquen on ocsequimej huejhueyi tiopixquej. Yejhuamej cada mojmostla ica oncaj quinmictiaj on yolcamej para quixpantiliaj Dios on huentli, achtoj ipampa intlajtlacolhuan niman quemaj ipampa intlajtlacolhuan on tlacamej. Pero Jes\u00fas san sejpa niman para nochipa oquixpantilij Dios on huentli, niman yejhua in onochiu ijcuac sa no yejhua onohuentlalij."
                },
                "28": {
                    "verse_nr": "28",
                    "verse": "On itlanahuatil Mois\u00e9s quincalactia huejhueyi tiopixquej on tlacamej yejhuan tlajtlacolejquej. Pero on imelajcatlajtol Dios, yejhuan saquin oquitemacac xquen on tlanahuatijli, ocalactij hueyi tiopixqui on iConeu, yejhuan nochi ica yolchipahuac para nochipa."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Jes\u00fas tepantlajtojquetl ipan on yencuic pacto - Aman nochi on tlen yotiquijtojquej sa no yejhua in: ticpiaj se hueyi tiopixqui, niman aman ne ilhuicac yejhua nosehuijticaj iyecmacopa on nesehuilpan campa on tohueyi Dios tlamandarohua."
                },
                "2": {
                    "verse_nr": "2",
                    "verse": "Niman yejhua quichijticaj itequiu quen tiopixqui ne ipan on ilhuicac tiopan. Yejhua on tiopan melahuac tiopan yejhuan Dios oquichijchiu, niman xejhuamej on tlacamej oquichijchijquej."
                },
                "3": {
                    "verse_nr": "3",
                    "verse": "Nochi on m\u00e1s hueyi tiopixquej oquincalactijquej para quixpantilisquej Dios ofrendas niman huentin. Yejhua ica on tohueyitiopixcau Cristo no ononec quipias tlinon quihuentlalis."
                },
                "4": {
                    "verse_nr": "4",
                    "verse": "Tla yejhua nemisquia ipan in tlalticpactli, xtiopixqui yesquia, pampa nican oc nemij on tiopixquej yejhuan quiteixpantiliaj on huentli sa no ijqui quen tlanahuatia on itlanahuatil Mois\u00e9s."
                },
                "5": {
                    "verse_nr": "5",
                    "verse": "On tiopixquej tequitij ipan se tiopan yejhuan quixnescayotia on tiopan yejhuan oncaj ne ilhuicac. On tiopan campa on tiopixquej tequitij quen itlasehuajlo on tiopan yejhuan oncaj ne ilhuicac. Ticmatij ica yejhua in melahuac, pampa ijcuac Mois\u00e9s ye listo catca para quichijchihuas on tiopan tlachijchiutli ican tlaquentli, Dios oquijlij: \u201cSanoyej xmota sa no tejhua para ticchijchihuas on tiopan tlachijchiutli ican tlaquentli sa no ijqui quen on ejemplo onimitzititij ne ipan tepetl.\u201d"
                },
                "6": {
                    "verse_nr": "6",
                    "verse": "Itequiu Cristo quen tiopixqui m\u00e1s cuajli xquen intequiu on ocsequimej tiopixquej, sa no ijqui quen on pacto yejhuan Cristo oquitzimpehualtij san topampa itech Dios m\u00e1s cuajli xquen on achtoj pacto, niman quisticaj ipan on m\u00e1s cuajcualtin promesas."
                },
                "7": {
                    "verse_nr": "7",
                    "verse": "Tla on achtoj pacto cuajli yesquia, xoc nonequisquia on yejhuan ica ome pacto."
                },
                "8": {
                    "verse_nr": "8",
                    "verse": "Pero Dios oquitac ica on tlacamej xcuajli onohuicaquej ipan on achtoj pacto. Yejhua ica ipan in Yectlajcuilojli Dios ijquin oquijtoj intech ica on tlacamej: Oquijtoj on toTeco: Huajlas on tonajli ijcuac nictlalis se yencuic pacto inhuan on tlacamej chanejquej ne Israel niman ne Judea."
                },
                "9": {
                    "verse_nr": "9",
                    "verse": "On pacto xijcon yes quen onictlalij ihuan inachtojtajhuan ipan on tonajli ijcuac onicomintilan para oniquinquixtij ne ipan on pa\u00eds itoca Egipto. Yejhuamej xoquitlacamatquej on pacto yejhuan oniquintlalilij. Niman yejhua ica oniquintlalcahuij, oquijtoj on toTeco."
                },
                "10": {
                    "verse_nr": "10",
                    "verse": "On yencuic pacto yejhuan niquintlalilis on tlacamej chanejquej ne Israel, ijcuac yopanoc on tonaltin ijquin yes, quijtohua on toTeco: Nictlalis notlanahuatilhuan ipan intlamachilis, niman niquintlajcuiloltlalis ipan inyojlo. Ijcuacon nejhua niinDios yes, niman yejhuamej noconehuan yesquej."
                },
                "11": {
                    "verse_nr": "11",
                    "verse": "Niman xoc nonequis yacaj quimachtis itehuical noso yacaj icniu, niman ijquin quijlis: \u201cXquixmati toTeco\u201d, pampa nochimej nechixmatisquej. Desde on m\u00e1s pitentzin hasta on yejhuan m\u00e1s hueyi nechixmatis."
                },
                "12": {
                    "verse_nr": "12",
                    "verse": "Niquintlapojpolhuilis on tlen xcuajli oquichijquej, niman xqueman ocsejpa niquelnamiquis intlajtlacolhuan."
                },
                "13": {
                    "verse_nr": "13",
                    "verse": "Ijcuac Dios quitenehua on yencuic pacto, quiteititia ica on achtoj pacto yoijsoliu. Niman on tlen ye ijsolijtiu saniman popolohuis."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Oncaj se tlalticpactiopan niman se ilhuicactiopan - Aman on achtoj pacto oquipix tlanahuatiltin yejhuan otlanahuatij quen quimahuistilisquej Dios. Niman on tiopan campa oquimahuistilijquej oncaj nican ipan in tlalticpactli."
                },
                "2": {
                    "verse_nr": "2",
                    "verse": "Ijcuac on tlalticpactiopan yejhuan tlachijchiutli catca ican tlaquentli onotlalij, ijquin onotlalij. Ne icalaquiyan oncatca on achtoj tlatzacuililtlaquentli. Icuitlapan on tlatzacuililtlaquentli oncatca on achtoj parte itocaj tlayectenhualoyan campa oncatca on candelero niman on mesa ihuan on pan yejhuan tlatiochiutli."
                },
                "3": {
                    "verse_nr": "3",
                    "verse": "Icuitlapan on ica ome tlatzacuililtlaquentli yejhuan quinxelojticaj on ome partes, oncatca on parte campa cuitiaj m\u00e1s tlayectenehuajloyan."
                },
                "4": {
                    "verse_nr": "4",
                    "verse": "Ompa oncatca se tlaixpan tlachijchiutli ican oro para ipan quipopotzayaj on xochicopajli, niman icaja on pacto yejhuan nochihuiyan tlaixamijli ican oro. Ijtic icaja on pacto oncatca se jarro tlachijchiutli ican oro campa oncatca on tlacuajli itoca man\u00e1. No ompa oncatca icojtopil Aar\u00f3n yejhuan oitzmolin, niman on temej campa onijcuilojquej itlanahuatilhuan on pacto."
                },
                "5": {
                    "verse_nr": "5",
                    "verse": "Tlapani ipan icaja on pacto nemiyaj on ilhuicactequitquej intoca querubines yejhuan quiteititijticatcaj ica Dios ompa nemi ican hueyilistli. Yejhuamej compixticatcaj imastlacapalhuan san tlacpac ne lado campa notlapojpolhuiyaj on tlajtlacoltin. Pero aman xhuelis m\u00e1s temechnojnotzasquej yejhua ica on."
                },
                "6": {
                    "verse_nr": "6",
                    "verse": "Ijcon, tej, on tlajtlamach oncatcaj ipan on hueyi tiopan, niman on tiopixquej mojmostla calaquiyaj ipan on achtoj parte para conchihuayaj intequiu quen tlanahuatia on tlanahuatiltin."
                },
                "7": {
                    "verse_nr": "7",
                    "verse": "Pero ne campa ica ome parte san yejhua on m\u00e1s hueyi tiopixqui calaqui, niman yejhua san sejpa calaqui ipan se xipan. Niman ijcuac oncalaqui ica oncaj quitqui yestli para quiteixpantilia sa no ipampa itlajtlacolhuan niman no ipampa on intlajtlacolhuan on tlacamej yejhuan oquichijquej ijcuac xoquimatquej ica otlajtlacojquej."
                },
                "8": {
                    "verse_nr": "8",
                    "verse": "Yejhua ica in on Esp\u00edritu Santo techititia ica chica quitequitiltiaya on achtoj tlayectenehuajloyan ne ipan on tiopan, on ojtli oc xtlapojticatca yejhuan ica ajsilos ne campa m\u00e1s tlayectenehuajloyan."
                },
                "9": {
                    "verse_nr": "9",
                    "verse": "Nochi yejhua in quen ejemplo para tejhuamej yejhuan tinemij ipan in tonaltin. Tiquitaj, tej, ica on ofrendas niman huentin tlen quixpantiliayaj Dios on tiopixquej, xohuel oquinchipahuilij intlamachilis yejhuan quintlajtlacolmaca on yejhuan ijcon quimahuistiliayaj."
                },
                "10": {
                    "verse_nr": "10",
                    "verse": "On icsan costumbre san se oncatca ica on tlen quicuasquej, ica on tlen conisquej niman ica on quen nochipahuasquej ican atl. Yejhua in tlanahuatiltin tlapalehuijticatcaj san chica xe yejcoya on tonajli ijcuac Dios quipatlas on tlajtlamach."
                },
                "11": {
                    "verse_nr": "11",
                    "verse": "Pero yohuajlaj Cristo, niman aman yejhua hueyi tiopixqui ipan on cuajli tlajtlamach yejhuan oncaj ipan on yencuic pacto. Yejhua ocalac ipan on tiopan ne ilhuicac yejhuan xacaj tlacatl oquichijchiu pampa xipan in tlalticpactli quisticaj. Yejhua on tiopan m\u00e1s cuajli niman m\u00e1s melajqui xquen on tiopan campa on tiopixquej tequitij."
                },
                "12": {
                    "verse_nr": "12",
                    "verse": "Yejhua ocalac ipan on m\u00e1s yectenehualoyan san sejpa niman para nochipa. Ijcuac ocalac ipan on m\u00e1s yectenehualoyan, xoquitquic inyesyo on chitomej niman on huacaxcoconej para quiteixpantilis, yej sa no yejhua iyesyo. Ijcon oquitlaxtlau para nochipa totlajtlacolhuan ican iyesyo."
                },
                "13": {
                    "verse_nr": "13",
                    "verse": "Ijcuac yacaj itlaj ica nijtlacohua ipan itlalnacayo, nalpichaj ican inyesyo on toros niman on chitomej, niman itliconexyo on sihuahuacax conetl yejhuan tlatla ne ipan on tlaixpan. Ijcuac ijcon nalpichaj, on yestli niman on tliconextli quipiaj poder para quiyectlalia niman quichipahua ipan itlalnacayo."
                },
                "14": {
                    "verse_nr": "14",
                    "verse": "Pero \u00a1iyesyo Cristo m\u00e1s quipia poder xquen inyesyo on toros niman on chitomej! Yejhua, tej, itechcopa on Esp\u00edritu Santo yejhuan nochipa nemi, onotemacac ixpan Dios quen se huentli yejhuan nochi chipahuac. Ijcon tej iyesyo quichipahua on tlen xcuajli ipan totlamachilis yejhuan techtlajtlacolmaca oncaj yejhuan techhuica ipan miquilistli, para yej ma tihuelican tictequipanocan Dios yejhuan nochipa nemi."
                },
                "15": {
                    "verse_nr": "15",
                    "verse": "Yejhua ica, tej, Jesucristo quitlalia on yencuic pacto para nochimej on yejhuan Dios oquinnotz huelisquej quiselisquej on herencia yejhuan oquitlalij ipan ipromesa quipiasquej para nochipa. Yejhua on hueli nochihua pampa imiquilis Cristo oquitlaxtlau para intlajtlacolhuan yejhuan oquichijquej chica tequitiya on achtoj pacto."
                },
                "16": {
                    "verse_nr": "16",
                    "verse": "Ijcuac se tajtli achtoj quichijchihua on amatlajli para iconeu ijcuac yejhua xe miqui, yejhua on amatlajli xitlaj quijtosnequi hasta miqui on tajtli, niman quemaj on amatlajli quitequitiltia."
                },
                "17": {
                    "verse_nr": "17",
                    "verse": "Yejhua in melahuac pampa on amatlajli xitlaj quijtosnequi para on teconeu tla oc yolticaj on tajtli. On amatlajli san hueli quitequitiltia ijcuac on tajtli yomic."
                },
                "18": {
                    "verse_nr": "18",
                    "verse": "Yejhua ica, tej, on achtoj pacto no onotzimpehualtica ica miquilistli ijcuac on yestli otoyau."
                },
                "19": {
                    "verse_nr": "19",
                    "verse": "Xquelnamiquican quen ijqui Mois\u00e9s achtoj oquimijlij on tlacamej nochi quen tlanahuatiaya on tlanahuatijli. Quemaj oquisaloj itojmiyo on borreguito yejhuan chichiltic ipan se cojtzintli itoca hisopo. Niman quemaj ocayotij inyesyo on huacaxcoconej niman on chito conetl para ica oquipatzoj. Niman ica ocajhuichij on tlajcuiloamatl campa tlajcuilolnesticaj on tlanahuatijli niman nochimej on tlacamej."
                },
                "20": {
                    "verse_nr": "20",
                    "verse": "Quemaj oquimijlij: \u201cYejhua in yestli yejhua quitzimpehualtia on pacto yejhuan Dios omechnahuatij nenquitlacamatisquej.\u201d"
                },
                "21": {
                    "verse_nr": "21",
                    "verse": "Mois\u00e9s no ocajhuichij ican yestli on tiopan yejhuan tlachijchiutli catca ican tlaquentli niman nochi on tlajtlamach yejhuan notequitiltiaya ijcuac quimahuistiliayaj Dios ne ipan on tiopan."
                },
                "22": {
                    "verse_nr": "22",
                    "verse": "On tlanahuatijli tlanahuatia ipan casi nochi on tlajtlamach ma nochipahua ican yestli, niman tla xnotoyahua on yestli, xitlaj tlajtlacojli notlapojpolhuiya."
                },
                "23": {
                    "verse_nr": "23",
                    "verse": "Cristo onotemacac quen huentli para quitequixtilis on tlajtlacojli - Nochi on tlajtlamach yejhuan notequitiltiaya ipan on tiopan quen itlasehuajlo on tlen oncaj ne ilhuicac, niman nonequiya nochipahuasquej ican inyesyo on huacaxcoconej niman on chito coconej yejhuan onochijquej huentli. Pero on tlajtlamach tlen oncaj ne ilhuicac yejhuan xsan tlasehualyotl, yej quinequij on yejhuan m\u00e1s cuajli huentli xsan iyesyo on yolquej."
                },
                "24": {
                    "verse_nr": "24",
                    "verse": "Ticmatij ica Cristo xocalac ipan on tiopan tlamachijchiutli de tlacamej yejhuan san quixnescayotia yejhuan melahuac tiopan oncaj ne ilhuicac. Yej Cristo ocalac sa no ne ilhuicac campa nemi ihuan Dios para topampa tlajtojticaj."
                },
                "25": {
                    "verse_nr": "25",
                    "verse": "Yejhua on hueyi tiopixqui hebreo cada xipan calaquiya ne ipan on m\u00e1s tlayectenehuajloyan para quiteixpantiliaya on yestli yejhuan xejhua iyesyo. Pero Cristo xmiyecpa onohuentlalij."
                },
                "26": {
                    "verse_nr": "26",
                    "verse": "Tla ijcon yesquia, miyecpa miquisquia desde ijcuac in tlalticpactli otzimpeu. Pero aman, ijcuac sa itlajtlancan in tonaltin, yejhua san sejpa niman para nochipa onotemacac quen se huentli para quitequixtilia on tlajtlacojli."
                },
                "27": {
                    "verse_nr": "27",
                    "verse": "Ijcon tej, ica oncaj nochimej san sejpa miquisquej, niman quemaj yasquej ixpan Dios para yejhua quinyolcuitis niman quemaj quintlaxtlahuilis."
                },
                "28": {
                    "verse_nr": "28",
                    "verse": "No ijqui Cristo san sejpa onotemacac quen huentli para miyequej quinquixtilis intlajtlacolhuan. Quemaj ica ocpa huajnonextis, pero ijcuacon xpara quitequixtilis on tlajtlacojli, yej para quinmaquixtis on yejhuan quimachixtoquej."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Itlanahuatil Mois\u00e9s xhueli quitequixtilia on tlajtlacojli - Itlanahuatil Mois\u00e9s san quixnescayotia on tlen cuajli tlajtlamach yejhuan onyas, pero xmelahuac sa no ijqui. Yejhua ica, tej, on tlanahuatijli xqueman hueli quinyolchipahua on yejhuan quinequij quinisihuisquej Dios itechcopa on huentin, yejhuan cada xipan quihuentiaj sa no yejhua."
                },
                "2": {
                    "verse_nr": "2",
                    "verse": "Tla on tlanahuatijli huelisquia quinyolchipahuasquia on yejhuan quinmahuistiliaj Dios, on quen on huentin, xoc queman quinteixpantilisquiaj, pampa on tlacamej noyolchipahuasquiaj san sejpa niman ijcon xoc nomatisquiaj tlajtlacolejquej."
                },
                "3": {
                    "verse_nr": "3",
                    "verse": "Pero yejhua on quen on huentin san quinmelnamictiaj intlajtlacolhuan cada xipan,"
                },
                "4": {
                    "verse_nr": "4",
                    "verse": "pampa inyesyo on toros niman on chitomej xqueman huelij quitequixtiliaj on tlajtlacojli."
                },
                "5": {
                    "verse_nr": "5",
                    "verse": "Yejhua ica, ijcuac Cristo ohuajlaj ipan in tlalticpactli, oquijlij Dios: Xticnequi huentli nion ofrenda de on yolquej. Pero se tlalnacayotl otictlalij para nejhua ijcuac onitlacat."
                },
                "6": {
                    "verse_nr": "6",
                    "verse": "Xmitzpactiaj on ofrendas de yolquej yejhuan quintlatiaj ne ipan tlaixpan nion yejhua on huentli yejhuan notlaliaj para ma notlapojpolhui on tlajtlacojli."
                },
                "7": {
                    "verse_nr": "7",
                    "verse": "Quemaj oniquijtoj: \u201cNican nihuajlau, noTajtzin, para nicchihuas tlinon tejhua ticnequi sa no ijqui quen noca tlajcuilolnesticaj ipan on tlajcuilolamatl.\u201d"
                },
                "8": {
                    "verse_nr": "8",
                    "verse": "Achtopa oquijtoj ica Dios xquinequi nion xcuelita on huentli, nion ofrenda de on yolquej, nion on ofrendas yejhuan quitlatiaj ne ipan on tlaixpan yejhuan notlalia para ma notlapojpolhui on tlajtlacojli. Ijquin oquijtoj masqui on tlacamej tlahuentlaliayaj quen on tlanahuatijli tlanahuatia."
                },
                "9": {
                    "verse_nr": "9",
                    "verse": "Niman quemaj oquijtoj: \u201cNican nihuajlau, noTajtzin, para nicchihuas tlinon tejhua ticnequi.\u201d Yejhua in quijtosnequi ica yejhua oquimpopoloj on huentin ipan on achtoj pacto niman onohuentlalij ipan on ica ome pacto."
                },
                "10": {
                    "verse_nr": "10",
                    "verse": "Yejhua ica aman tichipajtoquej niman xoc ticpiaj totlajtlacol, pampa Jesucristo oquichiu tlinon Dios oquinec ijcuac san sejpa niman para nochipa oquixpantilij on itlalnacayo quen itlaj huentli."
                },
                "11": {
                    "verse_nr": "11",
                    "verse": "Nochi tiopixqui hebreo mojmostla conchihua intequiu. Yejhuamej mojmostla sa no ijqui conteixpantiliaj on huentin, masqui on quen on huentin xqueman hueli quitequixtilia on tlajtlacojli."
                },
                "12": {
                    "verse_nr": "12",
                    "verse": "Pero Jesucristo impampa on tlajtlacoltin san sejpa oquiteixpantilij san se huentli niman para nochipa. Quemaj onotlalij iyecmacopa Dios."
                },
                "13": {
                    "verse_nr": "13",
                    "verse": "Ompa tlamachixticaj hasta ijcuac Dios quinmactilis on itlahuelicnihuan para quinmandaros."
                },
                "14": {
                    "verse_nr": "14",
                    "verse": "Yejhua ica, Cristo ican se huentli nochi cuajli niman para nochipa oquintlajtlacolquixtij on yejhuan yolchipajquej."
                },
                "15": {
                    "verse_nr": "15",
                    "verse": "Niman on Esp\u00edritu Santo no techijlia sa no yejhua. Achtopa quijtohua:"
                },
                "16": {
                    "verse_nr": "16",
                    "verse": "Yejhua on yencuic pacto yejhuan niquinmacas ijcuac yopanoc itonaltin de on achtoj pacto sa no ijquin yes, quijtohua on toTeco: Nictlalis notlanahuatilhuan ipan inyojlo, niman niquintlajcuiloltlalis ipan intlamachilis."
                },
                "17": {
                    "verse_nr": "17",
                    "verse": "Niman quemaj on Esp\u00edritu Santo quijtohua: Xqueman ocsejpa niquelnamiquis intlajtlacol niman on tlen xcuajli quichihuaj."
                },
                "18": {
                    "verse_nr": "18",
                    "verse": "Yejhua ica, ijcuac on tlajtlacoltin yoquitlapojpolhuijquej, xoc polihui para notemacas m\u00e1s ofrendas ipampa on tlajtlacojli."
                },
                "19": {
                    "verse_nr": "19",
                    "verse": "Ma ticnisihuican Dios - Yejhua ica, nocnihuan, itechcopa iyesyo Jesucristo tictlaliaj toyojlo para ticalaquisquej ne ipan on m\u00e1s tlayectenehuajloyan."
                },
                "20": {
                    "verse_nr": "20",
                    "verse": "Ticalaquij ipan on yencuic ojtli yejhuan quipia nemilistli. Cristo otechtlapohuilij on tlatzacuililtlaquentli para tihuelisquej tajsisquej itech Dios. On tlatzacuililtlaquentli quijtosnequi sa no yejhua itlalnacayo."
                },
                "21": {
                    "verse_nr": "21",
                    "verse": "Aman ticpiaj tohueyitiopixcau yejhuan tlamandarohua ipan ichan Dios."
                },
                "22": {
                    "verse_nr": "22",
                    "verse": "Tla ijcon, tej, ma ticnisihuican Dios ican nochi toyojlo niman ican san se tlaneltoctli yejhuan ajsiticaj. Ma ticnisihuican ican toyojlo yejhuan Cristo yoquichipau para ma ca sa titotlajtlacolmatican niman ican totlalnacayo yejhuan yoquipajpac ica on atl chipahuac."
                },
                "23": {
                    "verse_nr": "23",
                    "verse": "Ma timelajcanemican ipan on tlamachalistli yejhuan ticteijliaj ica ticpiaj. Ma ca ticpatlasquej totlaneltoc, pampa Dios melahuac quichihuas on ipromesa yejhuan otechtlalilij."
                },
                "24": {
                    "verse_nr": "24",
                    "verse": "Ma ticnemilican quen ijqui huelis tiquinyolehuasquej ocsequimej para ma notlajsojtlacan se ihuan ocse niman para ma quichihuacan on tlen cuajli."
                },
                "25": {
                    "verse_nr": "25",
                    "verse": "Niman ma ca no ijqui ma ticchihuacan quen sequimej yejhuan xoc nosentlaliaj tohuan campa ticmahuistiliaj Dios. Yej ma titoyolehuacan se ihuan ocse, niman m\u00e1s ma toyolehuacan pampa ticmatij ica ye nisiu huajlau toTeco."
                },
                "26": {
                    "verse_nr": "26",
                    "verse": "Tla yotiquixmatquej on tlen melahuac niman titlajtlacojtoquej ican toyoltechicahualis, tla ijcon, xoc onyas huentli para on totlajtlacol."
                },
                "27": {
                    "verse_nr": "27",
                    "verse": "Niman tla ijcon ticchihuasquej, on tlen topan nochihuas sanoyej temojtij yes. Dios techtlajtlacolmacas niman techcastigaros ica on tecuinqui tlitl yejhuan ica quinxoxotonis on yejhuan quitlahuelitaj."
                },
                "28": {
                    "verse_nr": "28",
                    "verse": "Ijcuac yacaj xquitlacamati on itlanahuatil Mois\u00e9s, niman nemij omemej noso yeyimej teixpantiliquej yejhuan quijtohuaj ica melahuac xoquitlacamat on tlanahuatijli, yejhua xquicneliaj, yej quitemactiliaj ma quimictican."
                },
                "29": {
                    "verse_nr": "29",
                    "verse": "Tla ijcon, \u00bftlinon nenquinemiliaj ipan nochihuas on yejhuan ipan cholohua iConetzin Dios? \u00bfTlinon nochihuas intech on yejhuan xquixtlajsojtlaj on iyesyotzin Cristo yejhuan oquitzimpehualtij on yencuic ipacto Dios yejhuan ica yoquinchipahuilij on intlajtlacolhuan? \u00bfTlinon nochihuas intech on yejhuan cuijhuicaltia iEsp\u00edritu Dios yejhuan yoquinmacac on ihueyi teicnelilis? Yejhuamej, tej, quiselisquej sanoyej m\u00e1s hueyi castigo."
                },
                "30": {
                    "verse_nr": "30",
                    "verse": "Tiquixmatij on aquin oquijtoj: \u201cNitetlacuepiltis, nitecastigaros.\u201d Niman no oquijtoj: \u201cOn toTeco quiyolcuitis niman quitlaxtlahuilis nochi iconehuan ica on tlen se quitocarohua.\u201d"
                },
                "31": {
                    "verse_nr": "31",
                    "verse": "Sanoyej temojtij tonhuetzis ipan itlahuel Dios yejhuan nochipa nemi."
                },
                "32": {
                    "verse_nr": "32",
                    "verse": "Xquelnamiquican on tonaltin onenpanoquej ijcuac onencajsicamatquej itlajtol Cristo. Ipan on tonaltin nemejhuamej miyec tlajyohuilistli onenquixicojquej ican ijyohuilistli."
                },
                "33": {
                    "verse_nr": "33",
                    "verse": "Quemantica nemejhuamej teixpan omechhuijhuicaltijquej niman omechcojcocojquej. Niman quemantica otiquinmicnelij on yejhuan no ijcon oquixicojquej miyec tlajyohuilistli."
                },
                "34": {
                    "verse_nr": "34",
                    "verse": "Nemejhuamej onenquimicnelijquej on yejhuan tzacuticatcaj. Niman hasta ican pactli onenquimocahuilijquej omechquixtilijquej on tlen nemoyaxca, pampa nenquimatztoquej ica ne ilhuicac nenquipiaj on tlen m\u00e1s sanoyej cuajli niman ica nenquipiasquej para nochipa."
                },
                "35": {
                    "verse_nr": "35",
                    "verse": "Yejhua ica, tej, ma ca xtlalcahuican nemotlaneltoc, pampa yejhua on tlaneltocalistli mechajcuilis se hueyi tlaxtlahuijli."
                },
                "36": {
                    "verse_nr": "36",
                    "verse": "Nemejhuamej nonequi nenquipiasquej ijyohuilistli para huelis nenquichihuasquej on tlinon Dios quinequi, niman ijqui huelis nenquiselisquej on tlen yejhua omechprometerohuilij."
                },
                "37": {
                    "verse_nr": "37",
                    "verse": "In Yectlajcuilojli ijquin quijtohua: Semi saniman huajlas on yejhuan ica oncaj huajlas, niman yejhua xnohuejcahuas."
                },
                "38": {
                    "verse_nr": "38",
                    "verse": "Pero on yejhuan yolmelajqui quipias nemilistli ican itlaneltoc, pero tla nechtlalcahuiya, xnipaquis ihuan."
                },
                "39": {
                    "verse_nr": "39",
                    "verse": "Pero xtejhuamej on yejhuan quitlalcahuiyaj Dios niman ixpolihuij para nochipa. Yej tejhuamej on yejhuan ticpiaj tlaneltoctli niman ijqui tiquejehuaj toalma."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "On toachtojtajhuan oquipixquej intlaneltoc - On tlaneltoctli quijtosnequi ica ticyolmelajcamatztoquej ica ticselisquej on tlen ticchaj, niman masqui xtiquitaj on tlen nochihuas ticmatij ican nochi toyojlo ica nochihuas."
                },
                "2": {
                    "verse_nr": "2",
                    "verse": "Cuajli ticmatij ica itechcopa totlaneltoc ticajsicamatij ica Dios oquichijchiu yejhua in tlalticpactli itechcopa itlajtol. Yejhua ica, tej, Dios oquichijchiu nochi on tlen aman tiquitaj de on yejhuan xhueliya tiquitayaj. Dios oquinselij on toachtojtajhuan quen yolmelajquej tlacamej pampa yejhuamej oquipixquej intlaneltoc."
                },
                "3": {
                    "verse_nr": "3",
                    "verse": "Cuajli ticmatij ica itechcopa totlaneltoc ticajsicamatij ica Dios oquichijchiu yejhua in tlalticpactli itechcopa itlajtol. Yejhua ica, tej, Dios oquichijchiu nochi on tlen aman tiquitaj de on yejhuan xhueliya tiquitayaj. Dios oquinselij on toachtojtajhuan quen yolmelajquej tlacamej pampa yejhuamej oquipixquej intlaneltoc."
                },
                "4": {
                    "verse_nr": "4",
                    "verse": "Ipampa on itlaneltoc, Abel oquixpantilij Dios se huentli yejhuan m\u00e1s cuajli xquen on yejhuan oquixpantilij Ca\u00edn. Yejhua ica Dios oquiselij quen yolmelajqui Abel niman oquiselilij ihuen. Masqui Abel yomic, oc quiteititia itlaneltoc yejhuan oquipix."
                },
                "5": {
                    "verse_nr": "5",
                    "verse": "Ipampa on itlaneltoc, Enoc ocuicaquej ipan ocse nemilistli ne ilhuicac niman ijcon xomic. Xoc oquinextijquej, pampa Dios ocuicac. On Yectlajcuilojli quijtohua ica ijcuac xe cuicayaj, yejhua oquipactij Dios."
                },
                "6": {
                    "verse_nr": "6",
                    "verse": "Pero Dios xhuelis ticpactisquej tla xitech ticpiaj totlaneltoc, pampa para se huelis quinisihuis, ica oncaj quineltocas ica yejhua melahuac nemi, niman ica Dios quimacas tlaxtlahuijli on yejhuan melahuac quitejtemohuaj."
                },
                "7": {
                    "verse_nr": "7",
                    "verse": "Ipampa on itlaneltoc, No\u00e9 oquitlacamat Dios, masqui xe nesiya on tlen temojtij yejhuan Dios oquijlij nochihuas. Yejhua oquichijchiu se hueyi acajli yejhuan ipan omaquis ihuan ichanchanejcahuan. Pampa ijquin oquineltocac Dios, No\u00e9 oquititij nochi tlacatl yejhuan nemiya ica tlajtlacojli, niman yejhua oquiselij yolmelajcalistli itech Dios itechcopa itlaneltoc."
                },
                "8": {
                    "verse_nr": "8",
                    "verse": "Ipampa on itlaneltoc, Abraham oquitlacamat Dios ijcuac oquinotz para yas ne tetlalpan campa oquitlalij ipan ipromesa quimacas quen herencia. Yejhua oquis ne campa chantiya niman oyaj, masqui xquimatiya canon yaya."
                },
                "9": {
                    "verse_nr": "9",
                    "verse": "Ipampa on itlaneltoc ochantic ne tetlalpan campa Dios oquitlalij ipan ipromesa, masqui para yejhua san tepal chanej catca. Ochajchantitiaj ipan se cajli tlachijchiutli ican tlaquentli. Isaac niman Jacob no ijcon ochantiquej yejhuan no oquiselijquej sa no yejhua promesa."
                },
                "10": {
                    "verse_nr": "10",
                    "verse": "Abraham ijcon ochajchantitiaj pampa ican itlaneltoc quichaya para Dios cuicas ne ilhuicac campa oncaj on hueyican yejhuan sa no Dios otlatlajtlalij niman otlachijchiu cuajli ican cojtiquej cimientos."
                },
                "11": {
                    "verse_nr": "11",
                    "verse": "Ipampa on itlaneltoc, Sara oquiselij on chicahualistli para onochiu nantli, masqui sanoyej ye lamajtzin catca para quimpiasquia iconehuan. Yejhua, tej, oquipix se iconeu pampa oquineltocac ica Dios quichihuas quen oquitlalij ipan ipromesa."
                },
                "12": {
                    "verse_nr": "12",
                    "verse": "Ijcon tej, masqui Abraham sanoyej ye huehuentzin catca niman ye nisiu catca para miquis, yejhua ohuel oquipix ihuejcaconehuan. Niman otlacatquej sanoyej miyequej ihuejcaconehuan ijcon quen miyequej onoquej on sitlalimej ne ipan cielo niman ijcon quen on xajli yejhuan oncaj ne itenco on mar yejhuan xhueli yacaj quipohua."
                },
                "13": {
                    "verse_nr": "13",
                    "verse": "Ijcuac nochimej yejhuamej on tlacamej omiquej, oc oquineltocaquej ica Dios quichihuas on tlen oquitlalij ipan ipromesa. Yejhuamej xoquiselijquej, pero sanoyej paquiyaj pampa ipan intlaneltoc quiyolmatzticatcaj ica on promesa tenquisas masqui polihuis miyec tonaltin para tenquisas. Ijcon oquijteijlijquej ica xchanejquej ipan in tlalticpactli, yej ne ilhuicac."
                },
                "14": {
                    "verse_nr": "14",
                    "verse": "Tej, on yejhuan ijcon tlajtlajtohuaj cuajli quiteititiaj ica oc quitejtemohuaj se chanyotl campa chantisquej para nochipa."
                },
                "15": {
                    "verse_nr": "15",
                    "verse": "Tla yejhuamej oc ontlamatztiasquiaj ipan on chanyotl campa ohuajtlacajtejquej, huelisquiaj ocsejpa yasquiaj."
                },
                "16": {
                    "verse_nr": "16",
                    "verse": "Pero yejhuamej quinequiyaj se chanyotl m\u00e1s cuajli, se chanyotl yejhuan ilhuicac oncaj. Yejhua ica Dios xpinahua para Dios yes intech yejhuamej niman yoquinchijchihuilij se chanyotl."
                },
                "17": {
                    "verse_nr": "17",
                    "verse": "Ipampa itlaneltoc, Abraham ocuicac Isaac on isenteconeu para quihuentlalisquia ijcuac Dios oquitlatlatac. Masqui Dios ijquin oquiprometerohuilij Abraham: \u201cItechcopa Isaac ticpias mohuejcaconehuan\u201d, yejhua nemiya listo para quihuentlalisquia on san ica nochi iconeu."
                },
                "18": {
                    "verse_nr": "18",
                    "verse": "Ipampa itlaneltoc, Abraham ocuicac Isaac on isenteconeu para quihuentlalisquia ijcuac Dios oquitlatlatac. Masqui Dios ijquin oquiprometerohuilij Abraham: \u201cItechcopa Isaac ticpias mohuejcaconehuan\u201d, yejhua nemiya listo para quihuentlalisquia on san ica nochi iconeu."
                },
                "19": {
                    "verse_nr": "19",
                    "verse": "Abraham ijquin oquichiu pampa yejhua oquineltocac ica Dios quipia poder para quinyolihuitis on mimiquej. Niman masqui Isaac xomic, Abraham oquiselij quen on yejhuan ocsejpa oyoliu ne intzajlan on mimiquej."
                },
                "20": {
                    "verse_nr": "20",
                    "verse": "Ipampa itlaneltoc, Isaac oquiprometerohuilij Jacob ihuan Esa\u00fa miyec tlatiochihualistli yejhuan saquin oquiselijquej."
                },
                "21": {
                    "verse_nr": "21",
                    "verse": "Ipampa itlaneltoc Jacob, ijcuac ye nisiu para miquis, oquitlalij ipan ipromesa miyec tlatiochihualistli cada se iconeu Jos\u00e9, niman oquimahuistilij Dios chica onocojtilij ican itopil."
                },
                "22": {
                    "verse_nr": "22",
                    "verse": "Ipampa itlaneltoc Jos\u00e9, ijcuac ye nisiu para miquis, oquijtoj ica m\u00e1s saquin on hebreos quisasquej ne ipan on pa\u00eds itoca Egipto, niman otlanahuatijteu tlinon quichihuasquej ica on iomiyohuan ijcuac quisasquej."
                },
                "23": {
                    "verse_nr": "23",
                    "verse": "Ipampa intlaneltoc, itajhuan Mois\u00e9s xoquimacajsquej on tlanahuatijli yejhuan oquitemacac on rey para ma quinmictican nochi on oquichcoconej hebreos. Yej, ijcuac onen, oquiyanquej Mois\u00e9s yeyi metztli. Ijcon oquichijquej pampa oquitaquej ica yejhua se cualtzin oquichconetl catca."
                },
                "24": {
                    "verse_nr": "24",
                    "verse": "Ipampa itlaneltoc Mois\u00e9s, ijcuac yotlacatiac, xonocalactij nemis quen teconeu itech ichpoch on yejhuan rey ne Egipto."
                },
                "25": {
                    "verse_nr": "25",
                    "verse": "Yej oquitlapejpenij tlajyohuis ne inhuan on iconehuan Dios, niman oquitlalcahuij on paquilistli ne tlajtlacolpan campa san panosquia on ipaquilis."
                },
                "26": {
                    "verse_nr": "26",
                    "verse": "Yejhua quimatzticatca ica m\u00e1s hueyi quijtosnequi para quijyohuis on tlahuejli ipampa Cristo xquen tla quipiasquia nochi on iriqueza Egipto. Ijquin oquinemilij pampa yejhua oquimat ica Dios quimacas tlaxtlahuijli."
                },
                "27": {
                    "verse_nr": "27",
                    "verse": "Niman ipampa itlaneltoc, Mois\u00e9s oquis ne Egipto xican nemojtijli masqui on rey ocualan. Yejhua oquijyohuij on tlen tepajsoloj pampa yejhua quen quitzticatca Dios yejhuan xacaj hueli quita."
                },
                "28": {
                    "verse_nr": "28",
                    "verse": "Niman no ipampa itlaneltoc, Mois\u00e9s oquipehualtij on ilhuitl itoca pascua, niman otlanahuatij ma quimajhuichican on tlatzacuilyomej ican inyesyo on borreguitos. Ijcon otlanahuatij para on ilhuicactequitquetl, yejhuan quipiaya poder para temictis, xhuelis quimictis on conetl yejhuan yencuiyotl ipan inchanchanecahuan on hebreos."
                },
                "29": {
                    "verse_nr": "29",
                    "verse": "Ipampa intlaneltoc, on hebreos oquipanahuijquej on Mar Rojo quen tlalhuactli yesquia. Pero ijcuac on Egipcios no ijqui quipanahuisnequiyaj, oamimiquej."
                },
                "30": {
                    "verse_nr": "30",
                    "verse": "Ipampa intlaneltoc, on hebreos ohuetz on tepantli ne iyehualican on hueyican itoca Jeric\u00f3 ijcuac yejhuamej chicome tonajli oquiyehualojquej."
                },
                "31": {
                    "verse_nr": "31",
                    "verse": "Ipampa itlaneltoc, on tlacapajpatlaquetl itoca Rahab, xomic inhuan on ichanejcahuan yejhuan xotetlacamatquej, pampa yejhua cuajli oquinselij on hebreos yejhuan oquitatoj quen tlaojoncaj Jeric\u00f3."
                },
                "32": {
                    "verse_nr": "32",
                    "verse": "\u00bfTlinon m\u00e1s niquijtos? Nechpolosquia tiempo para nitlajtlajtosquia itech ica Gede\u00f3n, Barac, Sans\u00f3n, Jeft\u00e9, David, Samuel niman on tiotlajtojquej."
                },
                "33": {
                    "verse_nr": "33",
                    "verse": "Ipampa intlaneltoc sequimej yejhuamej oquintlanquej on pa\u00edses, niman sequimej yejhuamej otequihuajtiquej ican yolmejmelajcalistli, niman oquiselijquej on tlajtlamach yejhuan Dios oquitlalij ipan ipromesa. Impampa intlaneltoc, Dios oquinmanahuij intech on tecuani yolquej para xoquincuajquej."
                },
                "34": {
                    "verse_nr": "34",
                    "verse": "Opanoquej cuajli ipan on tlimej yejhuan sanoyej tecuinticatcaj, oquinmanahuijquej para xoquinmictijquej ican espadas. Yejhuamej xcojtiquej catcaj pero oquiselijquej chicahualistli, yejhuamej ohuejhueyixtiajquej ijcuac oquichijquej querra otetlanquej intech insoldados intlahuelicnihuan."
                },
                "35": {
                    "verse_nr": "35",
                    "verse": "Nemiyaj sequimej sihuamej yejhuan ocsejpa oquiselijquej inmicatzitzihuan yoltoquej. Ocsequimej omiquej ican tlamach temojtij tlajyohuilistli. Ijcuac quinmacahuasnequiyaj, yejhuamej xoquinequej, yej quinequiyaj para Dios quinyolihuitis niman quinquetztehuas ipan intlalcon para quipiasquej se nemilistli yejhuan m\u00e1s cuajli."
                },
                "36": {
                    "verse_nr": "36",
                    "verse": "Ocsequimej otlajyohuijquej pampa oquinhuetzcaquej niman oquinhuijhuitequej, niman quemantica hasta oquinsalojquej niman oquintzacuquej."
                },
                "37": {
                    "verse_nr": "37",
                    "verse": "Sequimej oquinmictijquej ican temej. Sequimej oquintlajcotequej ican sierra. Sequimej oquintlatlataquej, niman sequimej oquinmictijquej ican espadas. Sequimej nejecuanijtinemiyaj niman notlaquentiayaj ican incuetlaxyo on borreguitos niman incuetlaxyo on chitomej. Yejhuamej mayanquej catcaj, oquintlahuelitaquej niman oquintlajyohuiltijquej, niman inca onajahuiltijquej."
                },
                "38": {
                    "verse_nr": "38",
                    "verse": "On xtlaneltocaquej xquinmelahuayaj intzajlan nemisquej. On tocnihuan quistinemiyaj neca campa tlapatlaco, niman neca ipan tepemej. Oniyanquej ipan teostoyo, niman campa tlalcoyoncan."
                },
                "39": {
                    "verse_nr": "39",
                    "verse": "Nochimej yejhuamej, masqui Dios oquinselij quen yolchipajquej pampa oquipixquej tlaneltoctli, xoquiselijquej on tlen Dios oquitlalij ipan ipromesa."
                },
                "40": {
                    "verse_nr": "40",
                    "verse": "Xoquiselijquej ipromesa Dios ipan on tonaltin pampa Dios yoquinemilijca on tlen m\u00e1s cuajli quichihuas. Yejhua yoquinemilijca ica m\u00e1s cuajli para yejhuamej quiselisquej on temaquixtilistli no ijcuac tejhuamej ticseliaj."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Tejhuamej nonequi tiquijyohuisquej on tlajyohuilistli quen Cristo oquijyohuij - Yejhua ica, tej, pampa sanoyej miyec tlacatl oquipanextij itlaneltoc totech, ocse lado ma ticontlalican on tlen techteltia, niman on tlajtlacojli yejhuan techicximamalina, niman ma titotlalocan ican ijyohuilistli ipan on ojtli yejhuan ticpiaj toyecapan."
                },
                "2": {
                    "verse_nr": "2",
                    "verse": "Ma tiquixquechican Jes\u00fas yejhuan itech hualehua totlaneltoc niman sa no yejhua quimelajcatlalia. Jes\u00fas xoquichihuilij cuenta on tlen tepinajtij ijcuac omic ne ipan cojnepanojli, pampa quimatzticatca ica tla yotlajyohuij, quipias pactli. Niman yejhua onotlalij iyecmacopa on nesehuilpan campa tlamandarohua Dios."
                },
                "3": {
                    "verse_nr": "3",
                    "verse": "Xtlanemilican itech Jes\u00fas, yejhuan sanoyej oquijyohuij nochi on tlajtlamach yejhuan oquichihuilijquej on tlajtlacolejquej. Ijcon xtlanemilican para ma ca nensiahuisquej nion nenquipolosquej nemoyolehualis."
                },
                "4": {
                    "verse_nr": "4",
                    "verse": "Nemejhuamej hasta aman xe nenmiquij ipampa on tlajtlacojli yejhuan ihuan titoxixicohuaj."
                },
                "5": {
                    "verse_nr": "5",
                    "verse": "\u00bfYonenquelcajquej on tlen Dios oquijtoj ijcuac omechtlacanonotz nemejhuamej quen neniconehuan? Ijquin oquijtoj: Noconeu, ijcuac toTeco mitzmaca icastigo para mitzmelajcatlalis, cuajli xcaqui. Niman no ijcuac mitzchicajcanotza ma ca ticpolos moyolehualis,"
                },
                "6": {
                    "verse_nr": "6",
                    "verse": "pampa toTeco quincastigarohua on yejhuan quintlajsojtla. Melahuac, tej, yejhua quincastigarohua nochimej on yejhuan quinselia quen iconehuan."
                },
                "7": {
                    "verse_nr": "7",
                    "verse": "Xquijyohuican nemejhuamej on castigo, pampa ijcon Dios mechpia quen iconehuan. \u00bfTlen nemi yacaj teconeu yejhuan xquicastigarohua itaj?"
                },
                "8": {
                    "verse_nr": "8",
                    "verse": "Tla Dios xmechcastigarohua ijcon quen quincastigarohua nochimej on iconehuan, quijtosnequi ica nemejhuamej xmelahuac neniconehuan, yej san nenteichtacateconehuan."
                },
                "9": {
                    "verse_nr": "9",
                    "verse": "Ijcuac ticoconej catcaj, on totlalticpactajhuan techcastigarohuayaj, niman tiquintlacaitayaj. \u00bfTlica, tej, xm\u00e1s cuajli tictlacamatisquej on toTajtzin ilhuicac chanej para ijqui ticpiasquej nemilistli?"
                },
                "10": {
                    "verse_nr": "10",
                    "verse": "On totlalticpactajhuan ipan quesqui xipan otechcastigarojquej quen oquinemiliquej cuajli. Pero Dios techcastigarohua para ticpiasquej on tlen melahuac techpalehuis para techchipahuas quen yejhua chipahuac."
                },
                "11": {
                    "verse_nr": "11",
                    "verse": "On melahuac ica nochi castigo xticuelitaj ijcuac mero ticseliaj, yej techcocohua. Pero on yejhuan ican castigo noyectlaliaj, m\u00e1s saquin quiseliaj yolmelajcalistli niman yolsehuilistli."
                },
                "12": {
                    "verse_nr": "12",
                    "verse": "Temojtij tla xticselis itlajtol Dios yejhuan ica mitznotza - Ijcon, tej, xmoyolehuacan niman xmoyolchicahuacan."
                },
                "13": {
                    "verse_nr": "13",
                    "verse": "M\u00e1s xmohuicacan ipan on cuajli ojtli para on yejhuan mechajtocasquej, masqui xcojtiquej ipan intlaneltoc, ma ca nocuepasquej ipan xcuajli ojtli, yej m\u00e1s quitocasquej on cuajli ojtli."
                },
                "14": {
                    "verse_nr": "14",
                    "verse": "Xchihuacan canica para inhuan nochimej xnemican ican yolsehuilistli, niman xpiacan yolchipahualistli pampa xacaj quitas on toTeco tla xyolchipajticaj."
                },
                "15": {
                    "verse_nr": "15",
                    "verse": "Xmotacan sa no nemejhuamej, ma ca yej semej nemejhuamej xnenquiselisquej iteicnelilis Dios. Niman no xmotacan sa no nemejhuamej para ma ca nensemej yej nenmochihuasquej quen veneno niman ijcon nenquinmijtlacosquej miyequej."
                },
                "16": {
                    "verse_nr": "16",
                    "verse": "Ma ca semej nemejhuamej nenahuilnemisquej nion ma ca semej nemejhuamej nenquichihuasquej on tlen xchipahuac quen Esa\u00fa yejhuan ijcuac apismiquiya, oquipatlac ican se tlacuajli on iherencia yejhuan oquipix pampa yencuiyotl catca."
                },
                "17": {
                    "verse_nr": "17",
                    "verse": "Niman nemejhuamej nenquimatztoquej ica m\u00e1s saquin, ijcuac Es\u00e1u quinequiya quiselis on herencia itech itaj, xoc ohuel. Niman masqui sanoyej ochocac, xoc ohuel onoyolpatlac niman ijcon xohuel oquipatlac on tlen oquichiu."
                },
                "18": {
                    "verse_nr": "18",
                    "verse": "Nemejhuamej xonenquinisihuijquej on tepetl itoca Sina\u00ed yejhuan yacaj hueli quimatoca campa on hebreos oquinisihuijquej ijcuac Mois\u00e9s oquinmacac itlanahuatil Dios. Ipan on tepetl oncatca tlitl, niman tlasehualyotl, niman sanoyej tlayohuatoc catca, niman sanoyej temojtij ajacaya."
                },
                "19": {
                    "verse_nr": "19",
                    "verse": "On hebreos, tej, ocacquej onopitz se trompeta niman itlajtol Dios. Ijcuac ocacquej on tlajtojli, sanoyej oquitlajtlanquej para ma ca sa ma quinnotza."
                },
                "20": {
                    "verse_nr": "20",
                    "verse": "Ijcon oquichijquej pampa xhueliyaj quixicohuayaj on tlanahuatijli yejhuan ijquin quijtohuaya: \u201cXmictican ican temej noso ican espada on yejhuan contlalis icxi ipan on tepetl, masqui se yolqui.\u201d"
                },
                "21": {
                    "verse_nr": "21",
                    "verse": "Sanoyej temojtij on tlen nochijticatca hasta Mois\u00e9s ijquin oquijtoj: \u201cNicuecuetlaca ican nemojtijli.\u201d"
                },
                "22": {
                    "verse_nr": "22",
                    "verse": "Nemejhuamej, tej, xonenquinisihuijquej yejhua on tepetl itoca Sina\u00ed, yej yonenquinisihuijquej on tepetl itoca Si\u00f3n campa oncaj on ihueyican Dios. Dios yejhua nochipa nemi. Yejhua in quijtosnequi on Jerusal\u00e9n yejhuan ne ilhuicac oncaj. Yonenquinnisihuijquej on sanoyej miyequej ilhuicactequitquej"
                },
                "23": {
                    "verse_nr": "23",
                    "verse": "yejhuan yonosentlalijquej para quihueyilisquej Dios. Yonenquinnisihuijquej on iyencuiyoconehuan Dios yejhuan tojtocayonestoquej ne ilhuicac. Yonenquinisihuijquej Dios yejhuan nochimej quinyolcuitia niman quintlaxtlahuilia. No yonenquinnisihuijquej inesp\u00edritus on yolmelajquej tlacamej yejhuan Dios otlan oquinyolchipau."
                },
                "24": {
                    "verse_nr": "24",
                    "verse": "Yonenquinisihuijquej Jes\u00fas on yejhuan oquitlalij on yencuic pacto niman itech iyesyo yejhuan yejhua ica otlajhuachij. In yestli quiteititia on tetlapojpolhuilistli niman xquitlajtlani on tetlacuepiltijli quen iyesyo Abel tlajtlaniya."
                },
                "25": {
                    "verse_nr": "25",
                    "verse": "Yejhua ica xmotacan sa no nemejhuamej. Xselican itlajtol on yejhuan mechnotza. Tla on hebreos xonomanahuijquej ipan on miquilistli ijcuac xoquiselijquej itlajtol Mois\u00e9s yejhuan nemiya ipan in tlalticpactli, sanoyej pantlantijticaj ica tejhuamej m\u00e1s xhuelis titomanahuisquej, tla tictlalcahuisquej itlajtol Dios yejhuan nemi ne ilhuicac."
                },
                "26": {
                    "verse_nr": "26",
                    "verse": "Ipan on tonajli, on itlajtol Dios ocuihuijxoj yejhua in tlalticpactli. Pero aman quijtohua: \u201cOcsejpa, tej, nitlahuihuijxos, pero xsan in tlalticpactli nicuihuijxos, yej no nicuihuijxos yejhua on cielo.\u201d"
                },
                "27": {
                    "verse_nr": "27",
                    "verse": "Yejhua on tlajtojli \u201cocsejpa\u201d, quijtosnequi ica Dios quejcuanis nochi on tlajtlamach yejhuan huelij nohuihuijxohuaj, niman quincahuas on yejhuan xqueman huelij nohuihuijxohuaj."
                },
                "28": {
                    "verse_nr": "28",
                    "verse": "Yejhua ica, tej, ma ticmacacan Dios tlaxtlahuijli pampa ticseliaj se yencuic lugar yejhuan xhuelis nejcuanis. Ma ticmahuistilican Dios ican nochi cuidado niman ican tetlacaitalistli quen quipactia,"
                },
                "29": {
                    "verse_nr": "29",
                    "verse": "pampa toDios quen itlaj tlitl yejhuan hueli nochi quitlatia."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Quen ijqui huelis ticpactis Dios - Ma ca xcajcahuacan ica xmotlajsojtlatiacan sequimej ihuan ocsequimej quen icniutin."
                },
                "2": {
                    "verse_nr": "2",
                    "verse": "Cuajli xquinselican nemochan on xchanejquej. Ijcuac sequimej nemoachtojtajhuan ijcon oquichijcaj, oquinselijca on ilhuicactequitquej niman xquimatiyaj aquinomej."
                },
                "3": {
                    "verse_nr": "3",
                    "verse": "Xquinmelnamiquican on yejhuan tzacutoquej quen inhuan nentzacutiasquiaj. Xquinmelnamiquican on yejhuan ocsequimej quintlajyohuiltia, pampa nemejhuamej no nenquipiaj nemotlalnacayo yejhuan huelis tlajyohuis."
                },
                "4": {
                    "verse_nr": "4",
                    "verse": "Nemochimej xtlacaitacan on namictilistli. Ma ca xsihuapajpatlacan nion tlacapajpatlacan, yej xnemican ipan chipahualistli pampa Dios quintlaxtlahuilis ican tlajyohuilistli on yejhuan ahuilnemij niman on yejhuan sihupajpatla noso tlacapajpatla."
                },
                "5": {
                    "verse_nr": "5",
                    "verse": "Ma ca xquelehuican on tomin. Xpaquican san ica on tlen nenquipiaj, pampa Dios oquijtoj: \u201cXqueman nimitzcahuas nion nimitztlalcahuis.\u201d"
                },
                "6": {
                    "verse_nr": "6",
                    "verse": "Tla ijcon, tej, huelis tiquijtosquej ican nochi confianza: Yejhua on noTeco yejhua nechpalehuijticaj. Yejhua ica xnicmacajsis on tlen huelis nechchihuilis yacaj tlacatl."
                },
                "7": {
                    "verse_nr": "7",
                    "verse": "Xquinmelnamiquican nemotlayecancahuan yejhuan omechmachtijquej ica on itemachtil Dios. Xquelnamiquican nochi tlen cuajli oquis ipan innemilis, niman xmohuicacan ican tlaneltoctli quen yejhuamej nohuicaj."
                },
                "8": {
                    "verse_nr": "8",
                    "verse": "Ijcon quen Jesucristo catca, aman oc ijqui, niman nochipa ijqui yes."
                },
                "9": {
                    "verse_nr": "9",
                    "verse": "Yejhua ica, tej, ma ca nemocahuilisquej mechcajcayahuasquej on temachtiltin yejhuan yencuiquej niman ocse tlamantic. M\u00e1s cuajli nenmoyolchicahuasquej ican itetlajsojtlalis Dios, niman xejhua ica on tlanahuatiltin ica on tlacuajli yejhuan xqueman oquimpalehuij on yejhuan oquintlacamatquej."
                },
                "10": {
                    "verse_nr": "10",
                    "verse": "On tiopixquej yejhuan tequitij quen itlanahuatil Mois\u00e9s tlanahuatia, xquincahuilia para quiselisquej temaquixtilistli itechcopa Cristo yejhuan huentli para tejhuamej."
                },
                "11": {
                    "verse_nr": "11",
                    "verse": "Yejhua on m\u00e1s hueyixticaj tiopixqui hebreo calactia inyesyo on yolquej ne ipan on m\u00e1s yectenehualoyan quen itlaj huentli para quintlapojpolhuiyaj on tlajtlacoltin. Pero intlalnacayo on yolquej quintlatiaj ne itenco on hueyican."
                },
                "12": {
                    "verse_nr": "12",
                    "verse": "Yejhua ica Jes\u00fas no ijqui ocuicaquej ne itenco on hueyican Jerusal\u00e9n niman ompa otlajyohuij, niman omic para ican iyesyo quinchipahuilia intlajtlacolhuan on tlacamej."
                },
                "13": {
                    "verse_nr": "13",
                    "verse": "Ma tiacan, tej, niman ihuan ma titosentlalitij ne itenco on hueyican, niman ma tiquijyohuican on tepijpinahualistli yejhuan yejhua oquijyohuij."
                },
                "14": {
                    "verse_nr": "14",
                    "verse": "Ipan in tlalticpactli, tej, xticpiaj chanyotl yejhuan para nochipa onyas, yej ticchaj ocse chanyotl yejhuan huajlas."
                },
                "15": {
                    "verse_nr": "15",
                    "verse": "Yejhua ica nochipa ma ticyectenehuacan Dios itechcopa Jesucristo yejhuan tohueyi tiopixcau. Ijcon Dios quiselis totlayectenehualis quen itlaj huentli yejhuan tiquixpantilisquej ican totlajtol."
                },
                "16": {
                    "verse_nr": "16",
                    "verse": "Niman ma ca xquelcahuacan para nenquichihuasquej on tlen cuajli niman tehuan nentepalehuisquej ica on tlen nenquipiaj, pampa on yejhua huentli yejhuan quipactia Dios."
                },
                "17": {
                    "verse_nr": "17",
                    "verse": "Xquintlacamatican on yejhuan mechyecanaj, niman xchihuacan intlanahuatil, pampa yejhuamej tlajpiaj ican nemoalma. Yejhuamej quimatztoquej ica nemoca quitemacasquej cuenta itech Dios. Yejhua ica, tej, xquintlacamatican para intequiu quichihuasquej ican pactli niman xican ajmantli, pampa tla xijqui nenquichihuaj yejhua on xitlaj ica mechpalehuis."
                },
                "18": {
                    "verse_nr": "18",
                    "verse": "Topampa xchihuacan oraci\u00f3n. Tejhuamej ticyolmatztoquej ica totlamachilis xhuelis techtlajtlacolmacas, pampa ticnequij nochi tlajtlamach ticchihuasquej cuajli."
                },
                "19": {
                    "verse_nr": "19",
                    "verse": "Nemechtlajsojcatlajtlanilia xchihuacan oraci\u00f3n para Dios saniman ocsejpa ma nechcahuili nemechontas."
                },
                "20": {
                    "verse_nr": "20",
                    "verse": "Itlajcuilocau in tlajcuilolamatl oquintiochiu niman oquintlajpaloj on hebreos - Dios, yejhuan techmaca yolsehuilistli, oquiyolihuitij niman oquetzteu ipan itlalcon toTeco Jesucristo yejhuan hueyiTlajpixqui intech on borreguitos. Yejhua hueyi Tlapixqui pampa itechcopa iyesyotzin, oquitzimpehualtij on yencuic pacto yejhuan para nochipa onyas."
                },
                "21": {
                    "verse_nr": "21",
                    "verse": "Ma yejhua in Dios mechmaca nochi on cuajli tlajtlamach yejhuan nenquitequitiltisquej para nenquichihuasquej on tlen yejhua quinequi. Niman itechcopa Jesucristo ma quichihua ipan tonemilis on tlen yejhua quipactia. On hueyilistli para nochipa ma quiseli Cristo. Ma ijqui nochihua."
                },
                "22": {
                    "verse_nr": "22",
                    "verse": "Nocnihuan, sanoyej nemechtlajtlanilia xnechijyohuilican in quesqui tlajtojli yejhuan ica nemechtlacanonotza ipan in noamatlajcuilol."
                },
                "23": {
                    "verse_nr": "23",
                    "verse": "Nicnequi para xmatican ica tocniu Timoteo xoc tzacuticaj. Tla saniman huajlau nican, nicuicas ijcuac nemechontas."
                },
                "24": {
                    "verse_nr": "24",
                    "verse": "Xquintlajpalocan nochimej on tocnihuan yejhuan mechyecanaj, niman nochimej on teyaxcahuan itech Dios. On tocnihuan yejhuan chantij Italia mechtlajpalohuaj."
                },
                "25": {
                    "verse_nr": "25",
                    "verse": "Ma Dios mechtiochihua nochimej nemejhuamej. Ma ijqui nochihua."
                }
            }
        }
    }
}