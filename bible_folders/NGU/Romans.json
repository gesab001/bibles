{
    "version": "NGU",
    "book_name": "Romans",
    "book_nr": "45",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\ufeff ROMANOS - ITLAJCUILOL ON AP\u00d3STOL SAN PABLO PARA ON ROMANOS - Pablo oquintlacuilhuij on tlaneltocaquej ne Roma - Nejhua, Pablo, niitequitcau Jesucristo. Dios onechnotz niman onechcalactij para niap\u00f3stol. Yejhua onechtlapejpenij para nicteijlis on cuajli tlajtojli yejhuan quitemaca temaquixtilistli."
                },
                "2": {
                    "verse_nr": "2",
                    "verse": "Yejhua in temachtijli yoquimelajcaijtojca ipan on Yectlajcuilojli intechcopa on itiotlajtojcahuan."
                },
                "3": {
                    "verse_nr": "3",
                    "verse": "In temachtijli technojnotza ica toTeco Jesucristo. Yejhua iConetzin Dios, niman ijcuac otlacat, yejhua huejca teixhuiu catca itech on rey David."
                },
                "4": {
                    "verse_nr": "4",
                    "verse": "Pero ijcuac onoyolihuitij niman onoquetzteu ipan itlalcon, on Esp\u00edritu Santo oquipanextij ica poder ica yejhua iConeu Dios."
                },
                "5": {
                    "verse_nr": "5",
                    "verse": "Itechcopa niman ipampa Jesucristo, Dios onechmacac iteicnelilis. Niman ican iteicnelilis onechtitlan quen ap\u00f3stol para ma niquinnojnotzati on xhebreos yejhuan chantij ipan nochi pa\u00edses. Niconminnojnotza para ma quineltocacan niman ma quitlacamatican Dios."
                },
                "6": {
                    "verse_nr": "6",
                    "verse": "Niman nemejhuamej no nentehuamej omechnotzquej para no nenteyaxcahuan itech Cristo."
                },
                "7": {
                    "verse_nr": "7",
                    "verse": "Nemechtlajcuilhuiya, tej, nochimej nemejhuamej yejhuan nenchantij ipan on hueyican itoca Roma yejhuan nenitetlajsojcayaxcahuan Dios. Ma Dios toTajtzin niman toTeco Jesucristo mechmacacan intlatiochihualis niman inyolsehuilis."
                },
                "8": {
                    "verse_nr": "8",
                    "verse": "Pablo quinequi comintlajpalos on tlaneltocaquej yejhuan chantij ne Roma - Aman, tej, itechcopa Jesucristo nicmaca tlaxtlahuijli noDios nemopampa nemochimej pampa on tlacamej nochihuiyan chantij yocaquej quen nemejhuamej nentlaneltocaj."
                },
                "9": {
                    "verse_nr": "9",
                    "verse": "Nictequipanohua Dios ican nochi noyojlo ica nicteijlia on cuajli tlajtojli ica on iConetzin. Dios cualitzticaj ica nochipa nemechelnamiqui ipan nooraci\u00f3n."
                },
                "10": {
                    "verse_nr": "10",
                    "verse": "Desde ye huejcahui onicnec nemechonnotzas. Yejhua ica, tej, nictlajtlanilia Dios ma nechcahuili nemechnotzati tla yejhua quinequi."
                },
                "11": {
                    "verse_nr": "11",
                    "verse": "Sanoyej nicnequi nemechitas para nemechmacas itlaj tetlayocolijli yejhuan quisa itech on Esp\u00edritu Santo para xmelajcanemican."
                },
                "12": {
                    "verse_nr": "12",
                    "verse": "Niquijtosnequi ma titoyolehuacan se ihuan ocse ica on tlaneltoctli yejhuan ticpiaj."
                },
                "13": {
                    "verse_nr": "13",
                    "verse": "Nocnihuan, nicnequi xmatican ica miyecpa onicnec nemechonnotzas, pero hasta aman xnechcahuiliaj niau. Nicnequi nias para yacamej niquinyolchicahuas niman niquinyolcuepas para m\u00e1s ma quineltocacan Dios ijcon quen nicchihua inhuan on ocsequimej yejhuan xhebreos."
                },
                "14": {
                    "verse_nr": "14",
                    "verse": "Nicmati ica oncaj nitequitis intech on yejhuan griegos niman yejhuan xgriegos, niman intech on yejhuan tlamatquej niman on yejhuan xtlamatquej."
                },
                "15": {
                    "verse_nr": "15",
                    "verse": "Yejhua ica, aman ica yoninocau para no nemechmachtis on yejhuan nenchanejquej ne Roma on temachtijli ica temaquixtilistli."
                },
                "16": {
                    "verse_nr": "16",
                    "verse": "On temachtijli ica temaquixtilistli quipia poder - Xnipinahua, tej, para nicteijlis on cuajli tlajtojli yejhuan quitemaca temaquixtilistli, pampa on yejhua ipoder Dios para quinmaca temaquixtilistli nochimej on yejhuan quineltocaj. On temaquixtilistli achtoj opeu quipiaj on hebreos, pero aman no pehua intech on yejhuan xhebreos."
                },
                "17": {
                    "verse_nr": "17",
                    "verse": "Yejhua in cuajli tlajtojli yejhuan quitemaca temaquixtilistli techmachiltia quen ijqui Dios quimaca se tlacatl yolmelahualistli. Dios quimaca yolmelahualistli san ipampa itlaneltoc niman xitlaj ocse ipampa ijquin quen quijtohua in Yectlajcuilojli: \u201cOn tlacatl yejhuan yolmelajqui san itechcopa itlaneltoc nemis.\u201d"
                },
                "18": {
                    "verse_nr": "18",
                    "verse": "On yejhuan xquineltocaj Cristo quipiaj tlajtlacojli - Tiquitaj, tej, ica on itlahuel Dios, desde ne ilhuicac hualehua para yejco intech on xcuajcualtin niman xyolmelajquej tlacamej yejhuan, impampa intlajtlacolhuan xcahuiliaj ma nopantlanti on tlen melahuac."
                },
                "19": {
                    "verse_nr": "19",
                    "verse": "Yejhuamej cuajli quimatztoquej on tlajtlamach se hueli quimati itech ica Dios, pampa sa no yejhua Dios yoquintitij."
                },
                "20": {
                    "verse_nr": "20",
                    "verse": "Nochi tlen Dios itequiu yejhuan xtiquitaj hueli ticmatij itechcopa on tlajtlamach yejhuan oquitlalij. Desde ijcuac in tlalticpactli oquitlalij, cuajli pantlantiticaj ica yejhua Dios niman ica ipoder xqueman tlamis. Yejhua ica, tej, ijcuac quintlajtlacolmacasquej, xhuelisquej itlaj ica tenanquilisquej yejhuan quimpalehuis para nomanahuisquej."
                },
                "21": {
                    "verse_nr": "21",
                    "verse": "Masqui yejhuamej oquimatquej ica Dios nemi, xoquitlacaitaquej quen Dios nion xoquimacaquej tlaxtlahuijli. Pero intlamachilis xoc hueli quinemilia on tlamach yejhuan tepalehuij, niman inyoltechicahualis hasta xoc hueli itlaj tlen cuajli cajsicamatij."
                },
                "22": {
                    "verse_nr": "22",
                    "verse": "Masqui notenehuaj tlamatquej, yejhuamej onquisaj tontos."
                },
                "23": {
                    "verse_nr": "23",
                    "verse": "Yejhuamej xquimahuistiliaj ihueyilis Dios yejhuan xqueman miqui, yej quimahuistiliaj on yejhuan tlamachijchijhualti intajtzitzihuan. In intajtzitzihuan tlajtlacha quen tlacamej yejhuan miquij noso ican intlachalis on totomej, cohuamej niman on yolquej yejhuan quipiaj nahui imicxi."
                },
                "24": {
                    "verse_nr": "24",
                    "verse": "Yejhua ica, tej, Dios oquincahuilij ma quichihuacan on tlajtlamach tlen xchipahuac yejhuan inelehuilis oquinec. Niman ijqui oquinochihuilijquej on tlen tepinajti quen on tlacamej noelehuiaj niman on sihuamej no noelehuiaj."
                },
                "25": {
                    "verse_nr": "25",
                    "verse": "Yejhuamej oquipatlaquej on tlen melahuac itech ica Dios yejhua ica on tlen tlacajcayahualistli. Yejhuamej quitlacaitaj niman cueyiliaj on tlen Dios oquitlalij, pero xquitlacaitaj niman xcueyiliaj Dios aquin quitocarohua quiselis yectenehualistli para nochipa. Ma ijqui nochihua."
                },
                "26": {
                    "verse_nr": "26",
                    "verse": "Dios, tej, yejhua ica oquincahuilij ma quichihuacan on xcuajli tlajtlamach yejhuan inelehuilis oquinec. Niman inelehuis tepinajti. Hasta on sihuamej onopatlaquej yej insihuaxihuan quinelehuiyayaj."
                },
                "27": {
                    "verse_nr": "27",
                    "verse": "On tlacamej no ijqui yej intlacaxihuan quinelehuiyayaj hasta campa xoc hueli. Yejhuamej, tej, quinochihuiliaj tlajtlamach tlen tepinajtij, niman pampa ijcon nonejnequiyaj, quijyohuiyaj on castigo yejhuan quipiaj ipan intlalnacayo quen quitocarohua."
                },
                "28": {
                    "verse_nr": "28",
                    "verse": "Pampa xoc quinequij quimatisquej tlajtlamach itech ica Dios, Dios oquincau, niman oquinemilijquej on tlen sanenca. Yejhua ica yejhuamej quichihuaj on tlen xquitocarohua quichihuasquej."
                },
                "29": {
                    "verse_nr": "29",
                    "verse": "Innemilis tenticaj ican nochi tlajtlamach tlen xcuajli. Ahuilnemij, xyolmelajquej, quitejelehuiliaj tlajtlamach quen xquitocarohua niman quinchihuiliaj xcuajli ocsequimej. Yejhuamej ican nochi inyojlo nexicolmiquij, temictiaj, quipejpehualtiaj tlahuejli, tlacajcayahuaj, quichihua nochi tlin xcuajli niman chacuamej."
                },
                "30": {
                    "verse_nr": "30",
                    "verse": "Yejhuamej teijijtohuaj, istlacatij, quitlahuelitaj Dios, xtetlacaita, nohueyimatij niman nohueyitenehuaj. Quinemiliaj tlajtlamach m\u00e1s tlen xcuajli para quichihuaj niman xquitlacamatij intajhuan."
                },
                "31": {
                    "verse_nr": "31",
                    "verse": "Yejhuamej tontos, xquichihuaj tlen quijtohuaj, xacaj quitlajsojtlaj, xtetlapojpolhuiyaj niman xteicneliaj."
                },
                "32": {
                    "verse_nr": "32",
                    "verse": "Masqui cuajli quimatztoquej ica Dios otlanahuatij ma miquican on yejhuan quichihuaj on tlen xcuajli tlajtlamach, yejhuamej oc m\u00e1s quichihuaj. Niman hasta ican pactli quintaj on yejhuan no ijqui quichihuaj."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dios quintlaxtlahuilia on tlacamej quen quitocarohua - Yejhua ica on tlacatl yejhuan tetlajtlacolmaca xhuelis itlaj ica quinanquilis Dios para ica nomanahuis itech. Ximportarohua aquin yejhua. Ijcuac ocse quitlajtlacolmaca, sa no yejhua notlajtlacolmaca pampa sa no yejhua tlajtlamach quichihua."
                },
                "2": {
                    "verse_nr": "2",
                    "verse": "Ticmatztoquej, tej, ica ijcuac Dios tetlajtlacolmaca, itetlajtlacolmacalis quixtia ipan on tlen melahuac se quichihua."
                },
                "3": {
                    "verse_nr": "3",
                    "verse": "On tlacatl yejhuan no quichihua on tlen quichihuaj on tlacamej yejhuan quintlajtlacolmaca, quitocarohua quimati ica quiselis on tejmoti tlajtlacolmacalistli yejhuan Dios quimacas."
                },
                "4": {
                    "verse_nr": "4",
                    "verse": "San pampa Dios ican itetlajsojtlalis quijyohuilia, yejhua xquitocarohua quinemilis ica ijyohuilis Dios xhueyi quijtosnequi. Dios quijyohuilia ican itetlajsojtlalis pampa quinequi quimacas tiempo para ma nopatla iyojlo."
                },
                "5": {
                    "verse_nr": "5",
                    "verse": "Pero ijcuac se tlacatl yoltechicactic niman xquinequi noyolpatlas, on tlajyohuilistli sa no yejhua quinomiyequilijticaj para quiselis ipan on tonajli ijcuac Dios tetlaxtlahuilis. Ipan on tonajli Dios quipantlantis itetlajtlacolmacalis quen quitocarohua."
                },
                "6": {
                    "verse_nr": "6",
                    "verse": "Ijcuacon, tej, cada se quitlaxtlahuilis quen quitocarohua ica on tlen se oquichiu."
                },
                "7": {
                    "verse_nr": "7",
                    "verse": "Niman on yejhuan quichihuaj canica para quitejtemohuaj on hueyilistli, niman tetlacaitalistli niman nemilistli yejhuan para nochipa itechcopa on tlen cuajli quichijtoquej, Dios quinmacas yencuic nemilistli yejhuan para nochipa quipiasquej."
                },
                "8": {
                    "verse_nr": "8",
                    "verse": "Pero on yejhuan nohueyimatij niman xquitlacamatij on tlen melahuac, yej quitlacamatij on tlen xcuajli, ica itlahuel Dios quinmacas intlajyohuilis."
                },
                "9": {
                    "verse_nr": "9",
                    "verse": "Nochimej on yejhuan quichihuaj on tlen xcuajli quipiasquej tlajyohuilistli niman ajmantli. Achtoj on hebreos quipiasquej niman no on yejhuan xhebreos."
                },
                "10": {
                    "verse_nr": "10",
                    "verse": "Pero nochimej on yejhuan quichihuaj on tlen cuajli quipiasquej hueyilistli, tetlacaitalistli niman yolsehuilistli. Achtoj on hebreos quipiasquej niman no on yejhuan xhebreos."
                },
                "11": {
                    "verse_nr": "11",
                    "verse": "Ijcon, tej, tiquitaj ica Dios xquichicoita se tlacatl ihuan ocse."
                },
                "12": {
                    "verse_nr": "12",
                    "verse": "Yejhua ica on yejhuan xquixmatij itlanahuatil Mois\u00e9s niman tlajtlacohuaj popolihuisquej, masqui itlanahuatil Mois\u00e9s xquintlajtlacolmacas. No ijqui, tej, on yejhuan quixmatij itlanahuatil Mois\u00e9s niman tlajtlacohuaj, no quintlajtlacolmacasquej quen yejhua on tlanahuatijli tlanahuatia."
                },
                "13": {
                    "verse_nr": "13",
                    "verse": "Dios, tej, xquijtohua ica intlajtlacolhuan on tlacamej yoquintlaxtlau san pampa caquij itlanahuatil Mois\u00e9s, yej tla quitlacamatij nochi tlen tlanahuatia on tlanahuatijli."
                },
                "14": {
                    "verse_nr": "14",
                    "verse": "Pero ijcuac on xhebreos yejhuan xquipiaj itlanahuatil Mois\u00e9s, quichihuaj sa no ijqui quen tlanahuatia on tlanahuatijli, yejhuamej quiteititiaj ica itlanahuatil Dios oncaj ipan inyojlo, masqui xquipiaj itlanahuatil Mois\u00e9s."
                },
                "15": {
                    "verse_nr": "15",
                    "verse": "Ijcon, tej, quen yejhuamej nohuicaj quiteititiaj ica on tlanahuatijli tlajcuiloloncaj ipan inyojlo. Intlamachilis no quiteixpantiliaj yejhua on, pampa quemantica quintlajtlacolmaca noso quemantica quinmanahuiya."
                },
                "16": {
                    "verse_nr": "16",
                    "verse": "Yejhua in no nochihuas ipan on tonajli ijcuac Dios itechcopa Jesucristo quintlajtlacolmacas on tlen iyanticaj ipan inyojlo on tlacamej. Nochi yejhua in nochihuas quen on cuajli tlajtojli ica temaquixtilistli quijtohua yejhuan nicteijlia."
                },
                "17": {
                    "verse_nr": "17",
                    "verse": "On hebreos quipiaj itlanahuatil Mois\u00e9s pero xquitlacamatij - Aman ma ticnemilican ica on hebreos. Yejhuamej quitlaliaj inyojlo itech itlanahuatil Mois\u00e9s niman ican nohueyimatilistli notenehuaj iconehuan Dios."
                },
                "18": {
                    "verse_nr": "18",
                    "verse": "Quimatij on tlen Dios quinequi para quichihuasquej, niman itechcopa on tlanahuatijli no quimatztoquej quen ijqui quitlapejpenisquej on tlen m\u00e1s cuajli."
                },
                "19": {
                    "verse_nr": "19",
                    "verse": "Cuitiaj ica huelis itech Dios quinyecanasquej on yejhuan xquixmatij niman huelis quinmachtisquej on yejhuan xquixmatij on itemachtilhuan Dios yejhuan tlen melahuac."
                },
                "20": {
                    "verse_nr": "20",
                    "verse": "Quinemiliaj huelis quintlamachilistisquej on yejhuan xitlaj quimajmatij niman huelis quinmachtisquej on yejhuan quen coconej ixpan Dios, pampa ipan on tlanahuajtijli quipiaj nochi on tlaixmachilistli niman nochi on tlen melahuac."
                },
                "21": {
                    "verse_nr": "21",
                    "verse": "Tla yejhuamej, tej, hueli quintlamachilistiaj ocsequimej, \u00bftlica, tej, xsa no yejhuamej no notlamachilistiaj? Niman tla yejhuamej quiteijliaj xcuajli para tlachtequilos, \u00bftlica, tej, yejhuamej no tlachtequij?"
                },
                "22": {
                    "verse_nr": "22",
                    "verse": "Niman tla sa no yejhuamej no quiteijliaj xcuajli para ahuilnemilos, \u00bftlica, tej, sa no yejhuamej no ijqui quichihuaj? Niman tla sa no yejhuamej no quintlahuelitaj on tlamachijchijhualtin intajtzitzihuan, \u00bftlica, tej, conichtequij on tlen ipan intiopan nosentlaliaj?"
                },
                "23": {
                    "verse_nr": "23",
                    "verse": "Yejhuamej nohueyimatij pampa quipiaj itlanahuatil Mois\u00e9s, pero xquitlacaitaj Dios pampa xquichihuaj on tlen tlanahuatia sa no yejhua on tlanahuatijli."
                },
                "24": {
                    "verse_nr": "24",
                    "verse": "Yejhua ica on Yectlajcuilojli ijquin quijtohua: \u201cOn yejhuan xhebreos san nemopampa quijtohuiliaj Dios on tlen xcuajli.\u201d"
                },
                "25": {
                    "verse_nr": "25",
                    "verse": "On nescayotl itoca circuncisi\u00f3n melahuac quimpalehuisquia tla quitlacamatisquiaj nochi itlanahuatil Mois\u00e9s. Pero tla xquitlacamatij on tlanahuatijli, tla ijcon on nescayotl xitlaj quijtosnequi."
                },
                "26": {
                    "verse_nr": "26",
                    "verse": "Niman tla on yejhuan xquipiaj on nescayotl itoca circuncisi\u00f3n niman quichihuaj on tlen tlanahuatia on tlanahuatijli, tla ijcon quinselis Dios quen quipiasquiaj on nescayotl, masqui xmelahuac quipiaj."
                },
                "27": {
                    "verse_nr": "27",
                    "verse": "On yejhuan xquipiaj on nescayotl ipan intlalnacayo, pero quitlacamatij itlanahuatil Mois\u00e9s, quintlajtlacolmacasquej on yejhuan xquitlajcamatij on tlanahuatilij masqui quipiaj on nescayotl niman quitlajcuilolpiaj on tlanahuatijli."
                },
                "28": {
                    "verse_nr": "28",
                    "verse": "Se tlacatl xmelahuac hebreo san pampa tlacati itech se familia yejhuan hebreo, nion xejhua melahuac circuncisi\u00f3n yejhuan notetlaliliaj ipan tlalnacayo."
                },
                "29": {
                    "verse_nr": "29",
                    "verse": "Yej melahuac hebreo on yejhuan hebreo ipan iyojlo. Niman on nescayotl itoca circuncisi\u00f3n yejhuan melahuac, oncaj ipan teyojlo. On nescayotl yejhuan melahuac se tlacatl quiselia itechcopa on Esp\u00edritu Santo niman xpampa on ica quitlacamati itlanahuatil on tlanahuatijli. On yejhuan melahuac hebreo xquiselia yectenehualistli intech on tlacamej, yej itech Dios."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tla ijcon \u00bftlinon ica quipalehuiya tla se hebreo? Noso tla on hebreos quipiaj on circuncisi\u00f3n, \u00bfon yejhua quimpalehuis?"
                },
                "2": {
                    "verse_nr": "2",
                    "verse": "Quemaj, sanoyej miyec quipia tlinon ica quimpalehuiya. On achtoj ica Dios oquinmacac para quejehuasquej iYectlajcuilol."
                },
                "3": {
                    "verse_nr": "3",
                    "verse": "Pero \u00bftlinon nochihuas tla semej hebreos xquichihuasquej on tlen Dios oquitlalij ipan ipromesa? \u00bfYejhua in quijtosnequi ica Dios xoc quichihuas on tlen oquitlalij ipan ipromesa?"
                },
                "4": {
                    "verse_nr": "4",
                    "verse": "\u00a1Melahuac, tej, Dios quichihuas on tlen oquitlalij ipan ipromesa! Masqui nochimej tlacamej xquichihuaj quen quijtohuaj, Dios nochipa quichihua quen yejhua quijtohua. Ijquin, tej, quijtohua on Yectlajcuilojli: Ica on tlen tiquijtos, yejhua ica timopanextis ica ticuajli. Niman xhuelis mitztlajtlacolmacas ijcuac mitzyolcuitisquej."
                },
                "5": {
                    "verse_nr": "5",
                    "verse": "Pero tla totlajtlacol quipanextia ica Dios yolmelajqui, \u00bftlinon, tej, quijtosnequi ijcuac Dios techcastigarohua? \u00bfHuelis tiquijtosquej ica Dios xcuajli quichihua pampa techcastigarohua? (Ijquin tlajtlajtohuaj on tlalticpactlacamej itech ica Dios.)"
                },
                "6": {
                    "verse_nr": "6",
                    "verse": "\u00a1Melahuac, tej, ica ca! Tla Dios xcuajli quichihuasquia ijcuac techcastigarohua, \u00bfquen ijqui, tej, huelisquia quintlajtlacolmacasquia on tlalticpactlacamej?"
                },
                "7": {
                    "verse_nr": "7",
                    "verse": "Yacaj yejhuan xcuajli iyojlo ijquin hueli quijtohua: \u201cAman tla xnicchihua on tlen onictlalij ipan nopromesa, ocsequimej m\u00e1s hueli cajsicamatij ica Dios nochipa quichihua quen quijtohua. Ijquin, tej, yejhua m\u00e1s quiselia hueyilistli. Tla ijcon, \u00bftlica nechtlajtlacolmaca quen quitlajtlacolmaca on tlacatl tlajtlacolej?\u201d"
                },
                "8": {
                    "verse_nr": "8",
                    "verse": "Tla para ijcon, \u00bftlica, tej, xnicchihua on tlen xcuajli para Dios m\u00e1s ma quiseli on hueyilistli?\u201d Sequimej quijtohuaj ica yejhua on nictemachtia, pero yejhuamej xican cuajli inyojlo quijtohuaj. Dios quintlajtlacolmacas quen quitocarohua."
                },
                "9": {
                    "verse_nr": "9",
                    "verse": "Nochimej ticpiaj tlajtlacojli - \u00bfAman, tej, tlinon? \u00bfTejhuamej hebreos m\u00e1s tihuejhueyixtoquej ixpan Dios xquen on yejhuan xhebreos? \u00a1Melahuac, tej, ica ca! Nejhua yonicteititij ica nochimej tlajtlacohuaj, sanquen on hebreos niman on yejhuan xhebreos."
                },
                "10": {
                    "verse_nr": "10",
                    "verse": "Niman ipan on Yectlajcuilojli ijquin tlajcuilolnesticaj: Nion siquiera se xnemi yejhuan yolmelajqui tlacatl."
                },
                "11": {
                    "verse_nr": "11",
                    "verse": "Xnemi yejhuan cajsicamati iojhui Dios; xnemi yejhuan quinequi quitejtemos Dios."
                },
                "12": {
                    "verse_nr": "12",
                    "verse": "Nochimej on tlacamej oquitlalcahuijquej Dios; nochimej sanencaj nemij. Nion se xquichihua on tlen cuajli."
                },
                "13": {
                    "verse_nr": "13",
                    "verse": "Incamac molonqui ijnecuisti quen on tlalcontli yejhuan quitentlapojhuaj. Ican intlajtol quijtohuaj on tlen ica tlacajcayahuaj. Niman intlajtol quipia quen iascayo yejhuan ica teijtlacohuaj quen on cohuatl quichihua ijcuac tecua."
                },
                "14": {
                    "verse_nr": "14",
                    "verse": "Nochi on tlahuijhuicaltilistli niman tlahuejli hasta incamac yonomat."
                },
                "15": {
                    "verse_nr": "15",
                    "verse": "Yejhuamej sa quimachixtoquej aquinon huelis quimictisquej."
                },
                "16": {
                    "verse_nr": "16",
                    "verse": "Yejhuamej texoxotoniaj niman tetlajyohuiltiaj nochihuiyan campa yahuij."
                },
                "17": {
                    "verse_nr": "17",
                    "verse": "Xquimatij, tej, quen ijqui nohuicasquej inhuan ocsequimej ican yolsehuilistli."
                },
                "18": {
                    "verse_nr": "18",
                    "verse": "Yejhuamej xqueman quimacasij Dios."
                },
                "19": {
                    "verse_nr": "19",
                    "verse": "Nochi yejhua in tlajcuilolnesticaj ipan on tlajcuilolamatl yejhuan itlanahuatil Mois\u00e9s. Ticmatztoquej, tej, ica nochi tlen quijtohua on tlajcuilolamatl, quimijlia on yejhuan on tlanahuatijli quinnahuatia. Ijcon quimijlia para nochi tlacatl ma ca sa ma quipia tlinon ica tenanquilisquej yejhuan quimpalehuis para nomanahuisquej, yej ixpan Dios ma noyolcuitican quen onohuicaquej."
                },
                "20": {
                    "verse_nr": "20",
                    "verse": "Yejhua ica, tej, Dios xacaj quijlis ica itlajtlacolhuan yoquitlaxtlau pampa quichihua on tlen tlanahuatia on tlanahuatijli. Xmatztiacan, tej, ica on tlanahuatijli tepalehuiya san para techmachiltia ica titlajtlacolejquej."
                },
                "21": {
                    "verse_nr": "21",
                    "verse": "Itechcopa totlaneltoc ticseliaj on temaquixtilistli - Aman, Dios yotechpanextilij quen ijqui hueli techselia quen tiyolmelajquej, pero xpampa tla tictlacamatij on tlanahuatijli. Niman yejhua on nomelajcaita ipan on itlajcuilolamahuan Mois\u00e9s niman ipan intlajcuilolamahuan on tiotlajtojquej."
                },
                "22": {
                    "verse_nr": "22",
                    "verse": "Dios quinselia on tlacamej quen yolmelajquej ipampa intlaneltoc yejhuan quipiaj itech Jesucristo. Ijcon Dios quichihua para nochimej yejhuan quineltocaj Cristo, pampa yejhua xquinchicoita on hebreos inhuan on xhebreos."
                },
                "23": {
                    "verse_nr": "23",
                    "verse": "Nochimej on tlacamej tlajtlacolejquej niman xquipiaj on yolmelajcanemilistli yejhuan Dios oquinec ma quipiacan."
                },
                "24": {
                    "verse_nr": "24",
                    "verse": "Pero itechcopa iteicnelilis yejhuan oquintlayocolij, quijtohua ica intlajtlacolhuan yoquintlaxtlau. Yejhua in quichihua itechcopa Jesucristo yejhuan oquitlaxtlau para totlajtlacol."
                },
                "25": {
                    "verse_nr": "25",
                    "verse": "Dios oquitlalij Cristo quen se huentli. Yejhua oquitoyau iyesyo para ma quimpopolohuili intlajtlacol on tlacamej ijcuac quineltocasquej. Ijquin, tej, quiteititia ica yejhua yolmelajqui pampa achtoj nesiya ipan iijyohuilis ica xoquichihuilij cuenta intlajtlacol on tlacamej yejhuan achtoj nemiyaj."
                },
                "26": {
                    "verse_nr": "26",
                    "verse": "Aman ipan in tonaltin quiteititia ica yejhua yolmelajqui niman quimijlia yejhuan quineltocaj Cristo ica intlajtlacolhuan yoquintlaxtlau."
                },
                "27": {
                    "verse_nr": "27",
                    "verse": "\u00bfCanon, tej, oncaj on tohueyimatilis ica titotenehuaj ticuajcualtin? Tohueyimatilis opopoliu. \u00bfTlica opopoliu? Opopoliu pampa xotihuelquej oticchijquej on tlen tlanahuatia on tlanahuatijli niman yejhua ica oticneltocaquej Jesucristo."
                },
                "28": {
                    "verse_nr": "28",
                    "verse": "Ijcon, tej, tiquitaj ica Dios quiselia se tlacatl quen yoquintlaxtlau itlajtlacolhuan pampa quineltoca Cristo, niman xpampa tla quichihua tlen tlanahuatia on tlanahuatijli."
                },
                "29": {
                    "verse_nr": "29",
                    "verse": "\u00bfTlen Dios san on hebreos inDios? \u00bfTlen xno inDios on yejhuan xhebreos? Melahuac, tej, ica on xhebreos no yejhua inDios"
                },
                "30": {
                    "verse_nr": "30",
                    "verse": "pampa xnemi m\u00e1s de se Dios. Yejhua, tej, quinmaca cuenta ica intlajtlacolhuan on hebreos yoquitlaxtlau ipampa intlaneltoc niman on xhebreos no ipampa intlaneltoc quinmaca cuenta ica intlajtlacolhuan yoquitlaxtlau."
                },
                "31": {
                    "verse_nr": "31",
                    "verse": "\u00bfYejhua in quijtosnequi ica ticahuaj quen xitlaj quijtosnequi yejhua on tlanahuatijli? \u00a1Melahuac, tej, ica ca! Yej ticpantlantiaj ica on tlanahuatijli hueyi quijtosnequi."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Abraham quipia itemaquixtilis itechcopa itlaneltoc - \u00bfTlinon, tej, tiquijtosquej ica Abraham yejhuan toachtojtaj?"
                },
                "2": {
                    "verse_nr": "2",
                    "verse": "Tla Dios quimaca cuenta ica itlajtlacolhuan yoquitlaxtlau ipampa on tlajtlamach yejhuan oquichiu, sa no Abraham huelisquia nohueyimatisquia ipampa on tlen cuajli oquichiu. Pero Abraham xitlaj oquichiu para huelis nohuiyimatis ixpan Dios."
                },
                "3": {
                    "verse_nr": "3",
                    "verse": "\u00bfTlinon, tej, quijtohua on Yectlajcuilojli? On Yectlajcuilojli ijquin quijtohua: \u201cAbraham oquineltocac Dios niman san yejhua ica on, Dios oquiselij quen se yejhuan yolmelajqui.\u201d"
                },
                "4": {
                    "verse_nr": "4",
                    "verse": "Aman, tej, tla yacaj tequiti, quimacaj itlaxtlahuil niman on xsan quitlayocoliaj, yej quimacaj pampa quitlani ica on itequiu."
                },
                "5": {
                    "verse_nr": "5",
                    "verse": "Pero xacaj hueli quitlani temaquixtilistli ican on tlen quichihua, pampa in temaquixtilistli se tetlayocolijli para tlajtlacolejquej. Yejhua ica se tlacatl ica oncaj quineltocas Dios para Dios quimaca cuenta ica itlajtlacolhuan yoquitlaxtlau."
                },
                "6": {
                    "verse_nr": "6",
                    "verse": "No ijqui David quijtohua ica on tlacatl quipia hueyi tlatiochihualistli yejhuan Dios quiselia quen yolmelajqui masqui xoquichiu tlajtlamach tlen cuajli."
                },
                "7": {
                    "verse_nr": "7",
                    "verse": "Ijquin oquijtoj David: Tlatiochijtin on yejhuan Dios yoquintlapojpolhuilij nochi on tlen xcuajli oquichijquej niman quipopolohua intlajtlacol."
                },
                "8": {
                    "verse_nr": "8",
                    "verse": "Sanoyej tlatiochiutli on tlacatl yejhuan aquin toTeco xquichihuilia cuenta itlajtlacolhuan."
                },
                "9": {
                    "verse_nr": "9",
                    "verse": "\u00bfSan on yejhuan hebreos quipiasquej in tlatiochihualistli? \u00a1Ca! On yejhuan xhebreos no quipiasquej in tlatiochihualistli. Otiquijtojquej san pampa Abraham oquineltocac, Dios oquiselij quen se yejhuan yolmelajqui."
                },
                "10": {
                    "verse_nr": "10",
                    "verse": "Pero \u00bfquemanon ijcon oquiselij? \u00bfIjcon oquiselij ijcuac ye quipia on nescayotl itoca circuncisi\u00f3n noso achtoj? Dios oquiselij Abraham quen yolmelajqui ijcuac xe quiseliaya on nescayotl."
                },
                "11": {
                    "verse_nr": "11",
                    "verse": "Abraham saquin oquiselij on nescayotl. Niman icircuncisi\u00f3n yejhua se\u00f1al noso sello ipampa itlaneltoc ica Dios oquiselij quen se yejhuan yolmelajqui. Pampa Dios oquiselij Abraham quen yolmelajqui ijcuac xe quinotlaliliaya icircuncisi\u00f3n, Abraham nochihua quen se tajtli para nochimej on yejhuan quineltocaj Dios, masqui xquipiaj circuncisi\u00f3n. Ijcon, tej, Dios quinselia quen on yejhuan yolmelajquej."
                },
                "12": {
                    "verse_nr": "12",
                    "verse": "Abraham no quen se tajtli para on yejhuan quipiaj on nescayotl itoca circuncisi\u00f3n. Pero yejhua xintaj pampa quipiaj on nescayotl ipan inacayo, yej pampa yejhuamej quipiaj intlaneltoc quen totataj Abraham oquipix ijcuac xe quinotlaliliaya circuncisi\u00f3n."
                },
                "13": {
                    "verse_nr": "13",
                    "verse": "Itechcopa intlaneltoc quiseliaj on tlen Dios oquimprometerohuilij - Dios oquinmelajcaijlij Abraham ihuan ihuejcaconehuan ica quiselisquej in tlalticpactli quen inherencia. Pero Dios xoquimelajcaijlij yejhua in pampa Abraham oquitlacamat on tlanahuatijli, yej pampa oquineltocac Dios niman yejhua ica Dios oquiselij quen se yejhuan yolmelajqui."
                },
                "14": {
                    "verse_nr": "14",
                    "verse": "Tla Dios quinmacasquia herencia san pampa quitlacamatij on tlanahuatijli, tla ijcon xitlaj ica tlapalehuisquia on tlaneltoctli, niman on tlen Dios oquimelajcaijlij quipolosquia ihueyilis."
                },
                "15": {
                    "verse_nr": "15",
                    "verse": "Campa oncaj on tlanahuatijli niman xquitlacamatij, no oncaj castigo. Pero campa xoncaj on tlanahuatijli, no xoncaj on xtetlacamatilistli."
                },
                "16": {
                    "verse_nr": "16",
                    "verse": "Yejhua ica Dios oquimprometerohuilij se herencia para quiselisquej tla quineltocasquej. On tlen Dios oquimelajcaijlij sa melajcaoncaj para nochimej ihuejcaconehuan Abraham pampa yejhua quimpialia ican iteicnelilis. Yejhua on tlen Dios oquinmelajcaijlij xsan para yejhuamej on yejhuan on tlanahuatijli quintlacamati, yej no para nochimej on yejhuan tlaneltocaj quen Abraham otlaneltocac. Yejhua quen totaj para tinochimej."
                },
                "17": {
                    "verse_nr": "17",
                    "verse": "On, tej, Yectlajcuilojli ijquin quijtohua: \u201cOnimitztlalij titajtli niman mohuejcaconehuan nochayahuasquej ipan miyec pa\u00edses.\u201d Ixpan Dios yejhuan Abrajam oquineltocac, Abraham yejhua tajtli. Dios sa no yejhua quinyolitia on mimiquej, niman yejhua san ican itlanahuatil quichihua para ma onyaj on yejhuan hasta aman xe oncaj."
                },
                "18": {
                    "verse_nr": "18",
                    "verse": "Masqui nesiya ica in tlen Dios oquinmelajcaijlij xhuelisquia nochihuasquia, Abraham otlamachix niman otlaneltocac niman yejhua ica Dios oquitlalij tajtli yejhuan ihuejcaconehuan onochayajquej ipan miyec pa\u00edses ijcon quen Dios yoquijlijca: \u201cMohuejcaconehuan miyequej yesquej.\u201d"
                },
                "19": {
                    "verse_nr": "19",
                    "verse": "Ijcuac Abraham oquixtlaloj itetzacalis Sara niman ica sa no yejhua Abraham ye nisiu para miquis pampa itlalnacayo ye quipiaya canaj cien xipan, xoquipoloj itlaneltoc."
                },
                "20": {
                    "verse_nr": "20",
                    "verse": "Yejhua, tej, xoometlamat nion oquipoloj itlaneltoc itech on tlen Dios oquimelajcaijlica. Yej itlaneltoc onoscaltij m\u00e1s cojtic niman oquihueyilij Dios."
                },
                "21": {
                    "verse_nr": "21",
                    "verse": "Yejhua ican nochi iyojlo quimatzticatca ica Dios quipia poder para quichihuas nochi tlen oquimelajcaijlij."
                },
                "22": {
                    "verse_nr": "22",
                    "verse": "Yejhua ica, tej, ipampa itlaneltoc, Dios oquiselij quen se yejhuan yolmelajqui."
                },
                "23": {
                    "verse_nr": "23",
                    "verse": "On tlajtoltin yejhuan quijtohua ica Dios oquiselij quen se yejhuan yolmelajqui, xonijcuiloj san para Abraham."
                },
                "24": {
                    "verse_nr": "24",
                    "verse": "Yej no onijcuiloj para tejhuamej yejhuan Dios no techselia quen on yejhuan tiyolmelajquej. Ijquin techselia pampa ticneltocaj yejhua aquin quiyolitij toTeco Jesucristo ijcuac omic, niman oquetzteu ipan itlalcon."
                },
                "25": {
                    "verse_nr": "25",
                    "verse": "San ipampa totlajtlacol, toTeco Jes\u00fas oquimictijquej. Niman quemaj yejhua oyoliu san para Dios huelis techmacas cuenta ica totlajtlacolhuan yoquitlaxtlau."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "On yejhuan Dios quinmaca cuenta ica intlajtlacolhuan yoquintlaxtlau quipiaj intlanca - Aman, tej, ipampa totlaneltoc Dios techmaca cuenta ica totlajtlacolhuan yoquintlaxtlau. Yejhua ica ihuan yejhua ticpiaj yolsehuilistli itechcopa toTeco Jesucristo."
                },
                "2": {
                    "verse_nr": "2",
                    "verse": "Ipampa totlaneltoc Jesucristo yotechmacac iteicnelilis Dios niman aman timelajcanemij ipan iteicnelilis. Niman totlamachalis techpactia ica Dios tinochimej techmacas hueyilistli."
                },
                "3": {
                    "verse_nr": "3",
                    "verse": "Niman xsan yejhua ica on tipaquij, yej no tipaquij ijcuac tlamach ica tipajsolihuij pampa ticmatztoquej ica on tlapajsolihuistli techpalehuiyaj para ticxicohuaj nochi."
                },
                "4": {
                    "verse_nr": "4",
                    "verse": "Niman ijcuac ticxicohuaj on tlajyohuilistli ixpan Dios, ticpactiaj. Niman ijcuac ijcon ticpactiaj Dios, ticchaj on tlen otechmelajcaijlij."
                },
                "5": {
                    "verse_nr": "5",
                    "verse": "Niman ticmatij ica ticselisquej on tlen techmelajcaijlia pampa Dios yoquitemitij toyojlo ican itetlajsojtlalis. Yejhua in oquichiu itechcopa on Esp\u00edritu Santo yejhuan otechmacac."
                },
                "6": {
                    "verse_nr": "6",
                    "verse": "Ipan on tonajli yejhuan Dios oquitlapejpenij, ijcuac tejhuamej xotihuelquej otitomaquixtijquej, Cristo omic impampa on xcuajcualtin tlacamej."
                },
                "7": {
                    "verse_nr": "7",
                    "verse": "Sanoyej ohuijticaj para yacaj miquis ipampa se yolmelajqui tlacatl. Cas nemi se yejhuan quipia iyojlo para miquis ipampa on yejhuan semi sanoyej cuajli tlacatl."
                },
                "8": {
                    "verse_nr": "8",
                    "verse": "Pero masqui oc titlajtlacolejquej catcaj, Cristo topampa omic. Ijquin, tej, Dios otechititij quen sanoyej techtlajsojtla."
                },
                "9": {
                    "verse_nr": "9",
                    "verse": "Aman, tej, Dios techmaca cuenta ica totlajtlacolhuan yoquintlaxtlau pampa Cristo yotoyau iyesyo niman yomic topampa. Tla ijcon, tej, oncaj m\u00e1s tlinon ica Cristo techmanahuis itech itlahuel Dios."
                },
                "10": {
                    "verse_nr": "10",
                    "verse": "Tla ijcuac tiitlahuelicnihuan catcaj Dios, yejhua otechmacac yolsehuilistli itechcopa imiquilis iConetzin, tla ijcon, tej, aman oncaj m\u00e1s tlinon ica huelis timaquisasquej itechcopa inemilis pampa otechmacac yolsehuilistli."
                },
                "11": {
                    "verse_nr": "11",
                    "verse": "Niman xsan yejhua in, yej no tipaquij itech Dios itechcopa toTeco Jesucristo. Ipampa on tlen oquichiu, ticpiaj yolsehuilistli ihuan Dios."
                },
                "12": {
                    "verse_nr": "12",
                    "verse": "Pablo oquiteititij quen Ad\u00e1n niman Cristo sesetlamantic tlacamej - Ipan in tlalticpactli on achtoj tlacatl otlajtlacoj niman ipampa on tlajtlacojli oncaj miquilistli. Niman aman nochimej miquisquej pampa nochimej tlajtlacohuaj."
                },
                "13": {
                    "verse_nr": "13",
                    "verse": "Ijcuac xe oncatca itlanahuatil Mois\u00e9s ye oncatca tlajtlacojli ipan in tlalticpactli, masqui Dios xoquintlajtlacolmacac on tlacamej ijcuac xe oncatca on tlanahuatijli."
                },
                "14": {
                    "verse_nr": "14",
                    "verse": "Pero nochimej on tlacamej yejhuan onenquej desde Ad\u00e1n hasta Mois\u00e9s omiquej masqui intlajtlacolhuan xijqui catca quen itlajtlacol Ad\u00e1n. Yejhua xoquitlacamat itlanahuatil Dios. Adam quixnescayotiaya on yejhuan huajlasquia."
                },
                "15": {
                    "verse_nr": "15",
                    "verse": "Itlajtlacol Ad\u00e1n xhuelis para notemachihuas ihuan itetlayocolil Dios yejhuan techmaca. Ijcon, tej, ipampa itlajtlacol Ad\u00e1n miyequej omiquej. Pero on temaquixtilistli yejhuan Dios yotetlayocolij itechcopa Jesucristo, m\u00e1s sanoyej hueyi niman yej para ijcuajlilis miyec tlacatl."
                },
                "16": {
                    "verse_nr": "16",
                    "verse": "On itlajtlacol Ad\u00e1n xhuelis para notemachihuas ihuan on temaquixtilistli yejhuan Dios techmaca. San ipampa se tlajtlacojli, tlajtlacolmacalistli oyejcoc. Pero on temaquixtilistli oyejcoc saquin ijcuac yoquichijquej miyec on tlen tlajtlacojli, niman Dios otechmacac cuenta ica totlajtlacolhuan yoquitlaxtlau."
                },
                "17": {
                    "verse_nr": "17",
                    "verse": "Ipampa itlajtlacol se tlacatl, nochi tlacatl ica oncaj miquis. Pero xijqui yes para on tlacamej yejhuan quiselisquej ihueyi teicnelilis Dios, niman Dios quimaca cuenta ica intlajtlacolhuan yoquintlaxtau. Yejhuamej quipiasquej poder ipan inyencuicanemilis ipampa Jesucristo."
                },
                "18": {
                    "verse_nr": "18",
                    "verse": "Niman ijcon quen Dios oquintlajtlacolmacac nochimej ipampa itlajtlacol Ad\u00e1n, no ijqui Dios quimaca cuenta ica intlajtlacolhuan yoquintlaxtlau niman quinmaca yencuic nemilistli nochi tlacatl ipampa imelajcatequiyo Jesucristo."
                },
                "19": {
                    "verse_nr": "19",
                    "verse": "Ijcon quen miyequej onocuepquej tlajtlacolejquej san ipampa se tlacatl xoquitlacamat Dios, no ijqui Dios miyequej quinselis quen on yejhuan yolmelajquej pampa se tlacatl oquitlacamat Dios."
                },
                "20": {
                    "verse_nr": "20",
                    "verse": "On tlanahuatijli onijcuiloj para techititia quech tlajtlacojli ticpiaj. Niman ijcuac ticmatij ica ticpiaj sanoyej miyec tlajtlacojli, no ijqui ticmatij ica m\u00e1s hueyi iteicnelilis Dios."
                },
                "21": {
                    "verse_nr": "21",
                    "verse": "Yejhua ica, ijcon quen on tlajtlacojli oquipix poder para otemictij, iteicnelilis Dios no ijqui quipia poder para techmaca on nemilistli yejhuan para nochipa. Yejhua in nochihua ipampa on yolmelajcalistli yejhuan ticselia itechcopa toTeco Jesucristo."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "On tlajtlacojli xoc mechchihualtis nenquichihuasquej on tlin xcuajli - \u00bfTlinon, tej, tiquijtosquej? \u00bfTitlajtlacosquej m\u00e1s para Dios m\u00e1s techmaca iteicnelilis?"
                },
                "2": {
                    "verse_nr": "2",
                    "verse": "\u00a1Melahuac, tej, ica ca! On tlajtlacojli xhueli techtilana pampa tejhuamej yotimiquej itech tlajtlacojli para ma ca m\u00e1s titlajtlacosquej. Yejhua ica, tej, tla yotimiquej, \u00bfquen ijqui huelis m\u00e1s titlajtlacojtiasquej?"
                },
                "3": {
                    "verse_nr": "3",
                    "verse": "\u00bfTlen xnenquimatij ica tinochimej yejhuan yotitocuatequijquej para ticteititiaj ica titosentlaliaj ihuan Cristo Jes\u00fas, no yotitocuatequijquej para ticteititiaj ica ihuan otimiquej?"
                },
                "4": {
                    "verse_nr": "4",
                    "verse": "Ijcuac otitocuatequijquej, otitotlaltocaquej ihuan Cristo niman timictoyaj ihuan para ijcon quen Cristo oyoliu niman onoquetzteu ipan itlalcon ican ihueyilis toTajtzin, tejhuamej no ma tinemican ican on yencuic nemilistli."
                },
                "5": {
                    "verse_nr": "5",
                    "verse": "Tla otitosentlalijquej ihuan Cristo ipan imiquilis, tla ijcon, tej, on no melahuac ica ihuan tiyolisquej niman titoquetztehuasquej."
                },
                "6": {
                    "verse_nr": "6",
                    "verse": "Ticmatztoquej ica on tonemilis yejhuan oticpixquej ijcuac xe ticneltocayaj Cristo, onomajmasohualtiquej ipan cojnepanojli ihuan Cristo para ipoder on tlajtlacojli yejhuan ipan tonemilis oncatca oxoxoton, niman ijcon on tlajtlacojli ipan tonemilis xoc techpia tlanamactin."
                },
                "7": {
                    "verse_nr": "7",
                    "verse": "Xoc techpia tlanamactin, pampa ijcuac se miqui, nomanahuiya de ipoder on tlajtlacojli."
                },
                "8": {
                    "verse_nr": "8",
                    "verse": "Tla tejhuamej yotimiquej ihuan Cristo, ticneltocaj ica no tinemisquej yejhua ihuan."
                },
                "9": {
                    "verse_nr": "9",
                    "verse": "Ijquin ticneltocaj pampa ticmatztoquej ica Cristo oyoliu niman onoquetzteu ipan itlalcon niman yejhua ica xoqueman ocsejpa miquis. On yej, miquilistli xoc quipias."
                },
                "10": {
                    "verse_nr": "10",
                    "verse": "Cristo, tej, san sejpa omic para yeyica oquipopoloj tlajtlacojli, pero ijcuac oyoliu, oyoliu para quichihua on tlen Dios quinequi."
                },
                "11": {
                    "verse_nr": "11",
                    "verse": "Nemejhuamej, tej, xmatican ica on tlajtlacojli xhueli mechtilana pampa nemejhuamej yonenmiquej ihuan Cristo. Niman no xmomatican ica nennemij ihuan Jesucristo para Dios mechtequitiltia."
                },
                "12": {
                    "verse_nr": "12",
                    "verse": "Yejhua ica, tej, ma ca sa xcahuilican ma mechtilana on tlajtlacojli ipan nemotlalnacayo para nenquitlacamatisquej on xcuajcualtin elehuilistin."
                },
                "13": {
                    "verse_nr": "13",
                    "verse": "Ma ca xcahuilican on tlajtlacojli ma quitequitilti nion se parte nemotlalnacayo para ma quichihua on tlen xcuajli. Yej xcahuilican ma Dios mechtequitilti quen on tlacamej yejhuan omiquej pero ocsejpa oyolihuiquej niman onoquetztejquej ipan intlalcon. Xtemacacan, tej, cada parte nemotlalnacayo itech Dios para ma quichihua on tlen cuajli."
                },
                "14": {
                    "verse_nr": "14",
                    "verse": "On tlajtlacojli xhuelis mechchihualtis nenquichihuasquej on tlen xcuajli, xpampa on tlanahuatijli mechyecana, yej mechyecana iteicnelilis Dios."
                },
                "15": {
                    "verse_nr": "15",
                    "verse": "Aman xoc tinemij tlanamactin itech on tlen xcuajli - \u00bfTlinon, tej, ticchihuasquej? \u00bfM\u00e1s titlajtlacosquej pampa on tlanahuatijli xejhua techyecana yej techyecana iteicnelilis Dios? \u00a1Melahuac, tej, ica ca!"
                },
                "16": {
                    "verse_nr": "16",
                    "verse": "Nemejhuamej cuajli nenquimatztoquej ica tla nemotemacaj quen tlanamactin itech se teteco para nenquitlacamatisquej, nemejhuamej nentlanamactin yesquej itech on yejhuan nenquitlacamatisquej. Ijcon, tej, ijcuac nenquitlacamatij on tlajtlacojli, yejhua nochihua quen nemoteco niman mechajcuilia on miquilistli. Noso tla nenquitlacamatisquej Dios, yejhua nochihua quen nemoteco niman ijcon nenyolmelajcanemisquej."
                },
                "17": {
                    "verse_nr": "17",
                    "verse": "Pero tlaxtlahui Dios ica masqui nemejhuamej nentlanamactin catcaj itech on tlajtlacojli, aman ican nochi nemoyojlo nenquitlacamatztoquej on itemachtil Dios yejhuan yonenquiselijquej."
                },
                "18": {
                    "verse_nr": "18",
                    "verse": "Dios omechmanahuij itech on tlajtlacojli yejhuan nemoteco catcaj, niman aman onemochijquej tlanamactin itech on yolmelajquilistli."
                },
                "19": {
                    "verse_nr": "19",
                    "verse": "Nemechtlajcuilhuiya ica in quen in ejemplos de tlanamactin pampa xhueli cuajli nencajsicamatij in tlajtlamach. Aman, tej, ijcon quen achtoj onenquitemacaquej nemotlalnacayo quen tlanamactin ipan on tlen xchipahuac niman ipan on tlen xcuajli para nenquichihuayaj on tlajtlacojli, no ijqui aman xtemacacan nemotlalnacayo quen tlanamactin ipan on yolmelajquilistli para nemonemilis cuajli yejyejtias itech Dios."
                },
                "20": {
                    "verse_nr": "20",
                    "verse": "Ijcuac nemejhuamej oc nentlanamactin catcaj ipan on tlajtlacojli, xnennemiyaj ipan on yolmelajquilistli."
                },
                "21": {
                    "verse_nr": "21",
                    "verse": "\u00bfTlinon, tej, ica mechpalehuij ica onenquichijquej on tlajtlacoltin yejhuan aman nenquipinahuismatij? On tlajtlacoltin san quitemacaj miquilistli."
                },
                "22": {
                    "verse_nr": "22",
                    "verse": "Pero aman xoc nentlanamactin ipan on tlajtlacojli, yej nentlanamactin itech Dios. Yejhua ica nemonemilis cuajli yejyejtias itech Dios niman ijcon, tej, no nenquiseliaj on nemilistli yejhuan para nochipa."
                },
                "23": {
                    "verse_nr": "23",
                    "verse": "On tlajtlacojli quitemaca tlaxtlahuijli ican miquilistli, pero Dios quitemaca tetlayocolijli ican nemilistli yejhuan para nochipa. Niman on nemilistli ticseliaj itechcopa Cristo Jes\u00fas toTeco."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ipan on namictilistli quixtiaj se ejemplo - Nocnihuan, nemechtlajcuilhuiya nemejhuamej yejhuan nenquixmatij on tlanahuatijli. Nemejhuamej ye nenquimatztoquej ica on tlanahuatijli san hueli quimandarohua yacaj chica yejhua yolticaj."
                },
                "2": {
                    "verse_nr": "2",
                    "verse": "In se ejemplo. Ijcuac se nonamictia, on tlanahuatijli quinahuatia on sihuatl para ma nosentlalijtia ihuan ihuehuentzin hasta queman miqui. Pero tla yomic ihuehuentzin, on tlanahuatijli xoc hueli quinahuatia ihuan ma nemi."
                },
                "3": {
                    "verse_nr": "3",
                    "verse": "Yejhua ica, tej, tla on sihuatl nosentlalia ihuan ocse tlacatl chica ihuehuentzin nemi, yejhua nochihua tlacapajpatlaquetl. Pero tla ihuehuentzin miqui, on tlanahuatijli yejhuan quinahuatia on sihuatl xoc hueli quinahuatia, niman masqui yejhua nonamictis ihuan ocse tlacatl, xnochihua tlacapajpatlaquetl."
                },
                "4": {
                    "verse_nr": "4",
                    "verse": "No ijqui nocnihuan, nemejhuamej yonenmiquej itech on tlanahuatijli pampa yonenmiquej ihuan Cristo. Niman aman nennemij san secan ihuan Cristo yejhuan oyoliu niman onoquetzteu ipan itlalcon. Yejhua in onochiu para tictequichihuiliaj Dios."
                },
                "5": {
                    "verse_nr": "5",
                    "verse": "Ijcuac xe timiquiyaj ihuan Cristo, titlajtlacohuayaj quen toyojlo quinequiya. Niman ijcuac oticmatquej tlen oquijtoj on tlanahuatijli, toyojlo m\u00e1s quinequiya tlajtlacos, niman yejhua in otechajcuilij on miquilistli."
                },
                "6": {
                    "verse_nr": "6",
                    "verse": "Pero itech on tlanahuatijli yejhuan techyecanaya ican itequihuajyo, aman yotimiquej. Yejhua ica aman tihuelij tictequichihuiliaj Dios ica on yencuic nemilistli yejhuan techmaca on Esp\u00edritu Santo niman xejhua ica on tlanahuatijli isoltic."
                },
                "7": {
                    "verse_nr": "7",
                    "verse": "On tlanahuatijli ocsetlamantic xquen on tlajtlacojli - Tla ijcon, \u00bftlinon, tej, tiquijtosquej? \u00bfTiquijtosquej ica on tlanahuatijli xcuajli? \u00a1Melahuac, tej, ica ca! Yej ocse tlamantic. Nejhua xnicmatisquia catlejhua on tlajtlacojli tla on tlanahuatijli xnechititisquia. In se ejemplo. Nejhua xnicmatisquia tlinon quijtosnequi niquelehuis on tlen teyaxca tla on tlanahuatijli xquijtosquia: \u201cMa ca xquelehui on tlen teyaxca.\u201d"
                },
                "8": {
                    "verse_nr": "8",
                    "verse": "Itechcopa in tlanahuatijli on tlajtlacojli onechyolchicau para niquelehuis miyec tlajtlamach yejhuan teyaxca. Tla xonyasquia on tlanahuatijli, xqueman nicmatisquia on tlajtlacojli."
                },
                "9": {
                    "verse_nr": "9",
                    "verse": "Ijcuac niconetl catca, xonicmat tlinon oquijtoj on tlnahuatijli. Ninemiya xican on tlanahuatijli. Pero ijcuac cuajli onicajsicamat on tlanahuatijli, onicmat ica on tlen onicchiu tlajtlacojli, niman ica yonimic ixpan Dios."
                },
                "10": {
                    "verse_nr": "10",
                    "verse": "Ijcon, tej, on tlanahuatijli yejhuan quitocarohuaya nechmacas nemilistli, yej onechtlajtlacolmacac para nimiquis."
                },
                "11": {
                    "verse_nr": "11",
                    "verse": "On tlajtlacojli oquitequitiltij on tlanahuatijli para ica onechcajcayau niman ica onechmictij."
                },
                "12": {
                    "verse_nr": "12",
                    "verse": "Tiquitaj, tej, ica nochi on tlanahuatiltin chipajquej niman cada se tlanahuatijli chipahuac, niman yejhua melajqui niman cuajli."
                },
                "13": {
                    "verse_nr": "13",
                    "verse": "\u00bfYejhua in quijtosnequi ica on tlen cuajli yejhua yonechmictij? \u00a1Melahuac, tej, ica ca! Itechcopa on tlanahuatijli yejhuan cuajli, on tlajtlacojli onechmacac miquilistli para quipanextia ica melahuac yejhua tlajtlacojli. Yejhua ica itechcopa on tlanahuatijli oquiteititij ica on tlajtlacojli sanoyej xcuajli."
                },
                "14": {
                    "verse_nr": "14",
                    "verse": "On tlacamej quipiaj ome elehuilistli - Ticmatztoquej ica on tlanahuatijli cuajli niman quisa itech on Esp\u00edritu Santo. Pero nejhua ican notlalnacayo xnicuajli niman ninemi tlanamatli itech on tlajtlacojli."
                },
                "15": {
                    "verse_nr": "15",
                    "verse": "Nejhua xnicajsicamati tlinon nicchihua. Tej, xnihueli nicchihua on tlen cuajli nicnequi, yej nicchihua on tlen xnicuelita."
                },
                "16": {
                    "verse_nr": "16",
                    "verse": "Niman ijcuac nicchihua on tlen xnicnequi, notlamachilis nechmachiltia ica on tlanahuatijli melahuac cuajli."
                },
                "17": {
                    "verse_nr": "17",
                    "verse": "Tla ijcon, tej, xoc nejhua nicchihua on tlen xnicnequi, yej yejhua on tlajtlacojli yejhuan nicpia yejhua nechchihualtia."
                },
                "18": {
                    "verse_nr": "18",
                    "verse": "Nejhua, tej, nicmati ica ipan notlalnacayo xitlaj oncaj tlen cuajli, pampa masqui sanoyej nicnequi nicchihuas on tlen cuajli, xhueli nicchihua."
                },
                "19": {
                    "verse_nr": "19",
                    "verse": "Xnicchihua on tlen cuajli yejhuan nicnequi, yej oc niconchijtiu on tlen xcuajli yejhuan xnicnequi."
                },
                "20": {
                    "verse_nr": "20",
                    "verse": "Ijcon, tej, tla nicchihua on tlen xnicnequi nicchihuas, xoc nejhua ijcon nicchihua, yej on tlajtlacojli yejhuan nicpia nechchihualtia."
                },
                "21": {
                    "verse_nr": "21",
                    "verse": "Ijquin, tej, nopan nochihua. Ijcuac nicnequi nicchihuas on tlen cuajli, xnihueli pampa on tlajtlacojli oncaj ipan notlalnacayo."
                },
                "22": {
                    "verse_nr": "22",
                    "verse": "Ipan noyojlo nicuelita itlanahuatil Dios."
                },
                "23": {
                    "verse_nr": "23",
                    "verse": "Pero ipan notlalnacayo nicmati ica oncaj yejhua in ocse tlanahuatijli yejhuan no quinequi nechnahuatis. Yejhua in tlanahuatijli de tlajtlacojli quitlahuelixnamiqui on itlanahuatil Dios yejhuan noyojlo cuelita. Yejhua in tlanahuatijli de tlajtlacojli yejhuan oncaj ipan notlalnacayo, nechpia quen nitzacuticaj."
                },
                "24": {
                    "verse_nr": "24",
                    "verse": "Yejhua ica, tej, ican noyojlo nicnequi nictlacamati on itlanahuatil Dios, pero ican notlalnacayo nictlacamati on tlanahuatijli de tlajtlacojli. \u00a1L\u00e1stima de nejhua! \u00bfAquinon, tej, nechmaquixtis itech notlalnacayo yejhuan nechhuica ipan miquilistli? Nicmaca tlaxtlahuijli Dios ica san itechcopa toTeco Jesucristo hueli nechmaquixtia."
                },
                "25": {
                    "verse_nr": "25",
                    "verse": "Yejhua ica, tej, ican noyojlo nicnequi nictlacamati on itlanahuatil Dios, pero ican notlalnacayo nictlacamati on tlanahuatijli de tlajtlacojli. \u00a1L\u00e1stima de nejhua! \u00bfAquinon, tej, nechmaquixtis itech notlalnacayo yejhuan nechhuica ipan miquilistli? Nicmaca tlaxtlahuijli Dios ica san itechcopa toTeco Jesucristo hueli nechmaquixtia."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "On nemilistli oncaj ipan iEsp\u00edritu Dios - Aman, tej, Dios xoc quintlajtlacolmaca on yejhuan nemij san secan ihuan Cristo Jes\u00fas, yejhuan nohuicaj quen on Esp\u00edritu Santo quinequi niman xquen intlalnacayo quinequi."
                },
                "2": {
                    "verse_nr": "2",
                    "verse": "Itechcopa Jesucristo on tlanahuatijli yejhuan quisa itech on Esp\u00edritu Santo yonechmanahuij itech on tlanahuatijli de tlajtlacojli. On tlanahuatijli de tlajtlacojli nechhuicaya ipan miquilistli, pero aman on Esp\u00edritu Santo nechhuica ipan nemilistli."
                },
                "3": {
                    "verse_nr": "3",
                    "verse": "Itlanahuatil Mois\u00e9s oquipoloj itequihuajyo pampa totlalnacayo xohuel oquitlacamat. Yejhua ica on tlen on tlanahuatijli xohuel oquichiu, Dios oquichiu ijcuac ocuajtitlan iConetzin yejhuan onochiu Tlacatl ican itlalnacayo quen totlalnacayo, tejhuamej yejhuan titlajtlacolejquej. Dios ocuajtitlan quen itlaj huentli para quipopolos tlajtlacojli. Ijcon, tej, oquixoxotonij ipoder on tlajtlacojli"
                },
                "4": {
                    "verse_nr": "4",
                    "verse": "para tejhuamej yejhuan titohuicaj quen on Esp\u00edritu Santo techyacana, niman xquen totlalnacayo quinequi, tihuelij ticchihuaj on tlajtlamach yejhuan tlanahuatia on tlanahuatijli."
                },
                "5": {
                    "verse_nr": "5",
                    "verse": "On yejhuan nohuicaj quen intlalnacayo quinequi sa ontlamatztoquej ipan on tlajtlamach yejhuan intlalnacayo quinequi, pero on yejhuan nohuicaj quen on Esp\u00edritu Santo quinequi sa ontlamatztoquej ipan on tlajtlamach yejhuan on Esp\u00edritu Santo quinequi."
                },
                "6": {
                    "verse_nr": "6",
                    "verse": "Tla ticomatzticaj on tlajtlamach yejhuan motlalnacayo quinequi, sa no yejhua mitzmictis, pero tla ticomatzticaj on tlajtlamach yejhuan on Esp\u00edritu Santo quinequi, sa no yejhua mitzmacas nemilistli niman yolsehuilistli."
                },
                "7": {
                    "verse_nr": "7",
                    "verse": "On yejhuan ontlamatztoquej ipan on tlajtlamach yejhuan intlalnacayo quinequi, tlahuelicniutin nemij ihuan Dios pampa nion xquinequij quitlacamatisquej itlanahuatil, nion xhuelij quitlacamatij."
                },
                "8": {
                    "verse_nr": "8",
                    "verse": "Yejhua ica, tej, on yejhuan nohuicaj quen intlalnacayo quinequi xhueli quipactiaj Dios."
                },
                "9": {
                    "verse_nr": "9",
                    "verse": "Pero tla nenquipiaj on iEsp\u00edritu Dios ipan nemoyojlo, tla ijcon xnemohuicaj quen nemotlalnacayo quinequi, yej nemohuicaj quen on Esp\u00edritu quinequi. Niman tla yacaj xquipia iEsp\u00edritu Cristo, yejhua xteyaxca itech Cristo."
                },
                "10": {
                    "verse_nr": "10",
                    "verse": "Pero tla Cristo yonenquiselijquej, nemoalma quipia nemilistli pampa Dios mechselia quen on yejhuan yolmelajquej, masqui nemotlalnacayo yomic ipampa on tlajtlacojli."
                },
                "11": {
                    "verse_nr": "11",
                    "verse": "Niman tla nenquipiaj iEsp\u00edritu Dios on yejhuan oquiyolitij Jes\u00fas niman oquiquetzteu ipan itlalcon, no quimacas yejhua yencuic nemilistli nemomicatlalnacayo itechcopa iEsp\u00edritu yejhuan nenquipiaj."
                },
                "12": {
                    "verse_nr": "12",
                    "verse": "Ijcon, tej, nocnihuan, nonequi titohuicasquej quen on Esp\u00edritu Santo quinequi, niman xquen totlalnacayo quinequi"
                },
                "13": {
                    "verse_nr": "13",
                    "verse": "pampa tla nemejhuamej nemohuicaj quen nemotlalnacayo quinequi, nemoalma miquis. Pero nemoalma quipias nemilistli tla itechcopa on Esp\u00edritu Santo nenquipopolohuaj on tlajtlacojli yejhuan nenquichihuaj."
                },
                "14": {
                    "verse_nr": "14",
                    "verse": "Nochimej yejhuan quinyecana on Esp\u00edritu Santo, teconehuan itech Dios."
                },
                "15": {
                    "verse_nr": "15",
                    "verse": "On Esp\u00edritu Santo yejhuan onenquiselijquej xmechhuica para nentlanamactin yesquej ocsejpa itech nemojtilistli, yej quichihua para nenteconehuan itech Dios. Yejhua ica tiquijtohuaj: \u201cToTajtzin.\u201d"
                },
                "16": {
                    "verse_nr": "16",
                    "verse": "On Esp\u00edritu Santo niman toyojlo techijlia ica tiiconehuan Dios."
                },
                "17": {
                    "verse_nr": "17",
                    "verse": "Niman tla titeconehuan itech Dios, ticselisquej on herencia yejhuan otechmelajcaijlij. In herencia ticselisquej ihuan Cristo tla ihuan titlajyohuiyaj para m\u00e1s saquin ticselisquej on hueyilistli yejhua ihuan."
                },
                "18": {
                    "verse_nr": "18",
                    "verse": "Aman cuajli, nejhua niquita ica on tlen aman tiquijyohuiyaj xitlaj quijtosnequi tla tiquixtlalosquej ihuan on hueyilistli yejhuan saquin ticselisquej."
                },
                "19": {
                    "verse_nr": "19",
                    "verse": "Nochi on tlen oncaj, on tlen Dios oquichijchiu, quichixtoquej niman sanoyej quinequisquiaj ma yecotetzi on tonajli ijcuac Dios quimpanextis on yejhuan iconehuan."
                },
                "20": {
                    "verse_nr": "20",
                    "verse": "Nochi tlen Dios oquichijchiu oijtlacau. Pero ijcon onochiu xpampa on tlajtlamach ijqui oquinequej, yej pampa Dios ijqui yotlatlajtlalijca. Pero masqui ijqui onochiu, oc oncatca yejhua on tlamachalistli"
                },
                "21": {
                    "verse_nr": "21",
                    "verse": "ica onyas se tonajli ijcuac nochi tlen oncaj ipan in tlalticpactli xoc ijtlacahuis. Nochi tlajtlamach nomanahuis ijcon quen iconehuan Dios no nomanahuisquej."
                },
                "22": {
                    "verse_nr": "22",
                    "verse": "Ticmatztoquej ica hasta aman nochi tlen Dios oquichijchiu nococohua niman choca quen se sihuatl ijcuac quitlacatilia se conetzintli."
                },
                "23": {
                    "verse_nr": "23",
                    "verse": "Niman xsan yejhua on tlen Dios oquichijchiu tlajyohuiya, yej tejhuamej no yejhuan ye ticpiaj on Esp\u00edritu Santo quen achtoj parte de nochi on tlen Dios techtlayocolis. Tejhuamej no sanoyej titlajyohuiyaj chica ticchixtoquej ma yejcotetzi on tonajli ijcuac Dios techselis para tiiconehuan ijcuac ipan totlalnacayo xoc itlaj techpajsolos."
                },
                "24": {
                    "verse_nr": "24",
                    "verse": "Yotimaquisquej pampa ticpiaj yejhua on tlamachalistli. Pero tla on tlen ticmachayaj yonochiu, tla ijcon xoc itlaj ticmachasquej pampa on tlen ticmachayaj yonochiu."
                },
                "25": {
                    "verse_nr": "25",
                    "verse": "Pero tla on tlen ticmachaj oc xnochihua, tla ijcon ticchaj ican ijyohuilistli."
                },
                "26": {
                    "verse_nr": "26",
                    "verse": "No ijqui, tej, on iEsp\u00edritu Dios techpalehuiya ica on tlen xtihuelij, pampa tejhuamej xhueli ticchihuaj oraci\u00f3n quen nonequi. Pero sa no yejhua on Esp\u00edritu Santo quitlajtlanilia Dios topampa ican chochocalistli yejhuan xacaj hueli quijtohua ican tlajtojli tlinon quijtosnequi."
                },
                "27": {
                    "verse_nr": "27",
                    "verse": "Niman Dios, yejhuan techyolixmati, quimati tlinon quijtosnequi on Esp\u00edritu, pampa on Esp\u00edritu quitlajtlanilia quen Dios quinequi impampa on yejhuan iyaxcahuan."
                },
                "28": {
                    "verse_nr": "28",
                    "verse": "Itechcopa Cristo titetlanquej - Ticmatztoquej ica Dios quitequitiltia para cuajli, nochi on tlajtlamach yejhuan impan nochihua on yejhuan quitlajsojtlaj, on yejhuan oquintlapejpenij para quichihuaj on tlen quinequi."
                },
                "29": {
                    "verse_nr": "29",
                    "verse": "Dios quimatiya aquinomej quineltocasquej Cristo. Yejhuamej oquintlalij para nemisquej quen Cristo on iConetzin para yejhua yacatztias intzajlan miyequej icnihuan."
                },
                "30": {
                    "verse_nr": "30",
                    "verse": "Ijcon, tej, Dios oquinnotz on yejhuan oquintlalij para nemij quen iConeu. Xsan oquinnotz, yej quinmaca cuenta ica intlajtlacolhuan yoquitlaxtlau, niman on yejhuan oquinmacac cuenta ica intlajtlacolhuan yoquitlaxtlau no oquinmacacac hueyilistli."
                },
                "31": {
                    "verse_nr": "31",
                    "verse": "Yejhua ica, tej, \u00bftlinon huelis tiquijtosquej? Tla Dios quipia iyojlo para techpalehuis, \u00bfaquinon huelis techyacatzacuilis?"
                },
                "32": {
                    "verse_nr": "32",
                    "verse": "Dios, hasta iConetzin xoquinenec para topampa oquitemacac, yej topampa oquitlalij iConetzin quen huentli para omic. Niman tla yejhua ijcon oquichiu, \u00bfhasta quen ijqui, tej, no ihuan iConeu xtechmacas nochi on ocsequi tlatiochihualistin?"
                },
                "33": {
                    "verse_nr": "33",
                    "verse": "Xacaj huelis quinteixpanhuis on yejhuan Dios yoquintlapejpenij pampa Dios yoquijtoj ica intlajtlacolhuan yoquitlaxtlau."
                },
                "34": {
                    "verse_nr": "34",
                    "verse": "\u00bfAquinon, tej, huelis quintlajtlacolmacas? Xacaj hueli pampa Cristo yejhuan omic niman ocsejpa oyoliu nemi ne iyecmacopa Dios campa topampa tlajtojticaj."
                },
                "35": {
                    "verse_nr": "35",
                    "verse": "Xitlaj huelis techxelos itech itetlajsojtlalis Cristo. \u00bfTlen huelis quichihuas on tlen teajman, noso on tlen teyolcocoj, noso on tlahuejli niman tlajyohuilistli, noso apistli, noso tla polihui on tlaquentli, noso peligro, noso miquilistli? \u00a1Ca! Xitlaj huelis techxelos itech itetlajsojtlalis Cristo."
                },
                "36": {
                    "verse_nr": "36",
                    "verse": "Ijquin, tej, quijtohua in Yectlajcuilojli: Oh Dios, san mopampa nochipa on tlacamej techmictisnequij. Techmatij quen itlaj borreguitos yejhuan quinmictiaj."
                },
                "37": {
                    "verse_nr": "37",
                    "verse": "Pero ipan nochi yejhua in, ticmatztoquej ica titetlanij nochipa itechcopa Cristo yejhuan otechtlajsojtlac."
                },
                "38": {
                    "verse_nr": "38",
                    "verse": "Cuajli nicmatzticaj ica xoncaj on tlen huelis techxelos itech itetlajsojtlalis Dios. On miquilistli, noso on nemilistli xhuelisquej. Niman yejhua on ilhuicactequitquej noso on ajacamej yejhuan tequihuajquej, niman nochi on ocsequimej ajacamej no xhuelisquej. No xhuelisquej, tej, techxelosquej itech itetlajsojtlalis Dios on tlen aman nochihua noso on tlen ocse tonajli nochihuas."
                },
                "39": {
                    "verse_nr": "39",
                    "verse": "No xhuelis, tej, quichihuas on tlen oncaj ne ilhuicac noso ipan tlalticpactli. No, nion se de nochi on tlajtlamach yejhuan Dios oquinchijchiu xhuelis techxelos itech on itetlajsojtlalis Dios yejhuan otechmacac itechcopa toTecotzin Cristo Jes\u00fas."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Dios oquintlapejpenij on yejhuan hebreos - Niquijtojticaj on tlen melahuac quen tlaneltocaquetl itech Cristo. Xnistlacati. Notlamachilis quiyecana on Esp\u00edritu Santo niman ijcon notlamachilis nechmachiltia ica niquijtohua on tlen melahuac."
                },
                "2": {
                    "verse_nr": "2",
                    "verse": "Nicpia sanoyej hueyi ajmantli niman nochipa ninoyolcocojticaj."
                },
                "3": {
                    "verse_nr": "3",
                    "verse": "Niman sa no nejhua nicnequisquia nicpolosia notemaquixtilis tla yejhua ica huelisquia quinmacasquia temaquixtilistli on yejhuan hebreos quen nejhua."
                },
                "4": {
                    "verse_nr": "4",
                    "verse": "Yejhuamej hualejtoquej itech Israel, niman Dios oquinselij quen iconehuan. Intzajlan onen Dios ican ihueyilis, niman oquinmacac on pactos niman itlanahuatilhuan. Yejhuamej quipiaj on tlanahuatijli yejhuan quintitia quen ijqui nonequi quimahuistilisquej Dios niman no oquiselijquej on tlen Dios oquinmelajcaijlij."
                },
                "5": {
                    "verse_nr": "5",
                    "verse": "Yejhuamej hualejtoquej intech on toachtojtajhuan. Niman Cristo ican itlalnacayo no hualejticaj intech on toachtojtajhuan. Yejhua, tej, Dios yejhuan nochi quinahuatia. Ma yejhua quiseli yectenehualistli para nochipa. Ma ijqui nochihua."
                },
                "6": {
                    "verse_nr": "6",
                    "verse": "Dios oquijtoj ica quinmaquixtis iconehuan. Niman tla on hebreos xnochimej quipiaj temaquixtilistli, xquijtosnequi ica Dios xotenquis on tlen oquijtoj. Yej cuajli xmatican ica xnochimej yejhuan hualejtoquej itech Israel Dios quimpohua quen ihuejcaconehuan."
                },
                "7": {
                    "verse_nr": "7",
                    "verse": "No ijqui, tej, xnochimej yejhuan hualejtoquej itech Abraham nopohuaj quen ihuejcajconehuan, pampa Dios ijquin oquijlijca Abraham: \u201cNopohuaj mohuejcajconehuan san itech Isaac.\u201d"
                },
                "8": {
                    "verse_nr": "8",
                    "verse": "Ijcon, tej, tiquitaj ica xnochimej ihuejcaconehuan Abraham teconehuan itech Dios, pero san on coconej yejhuan tlacatij ipampa on tlen Dios otemelajcaijlij nopohuaj quen melahuac hualejtoquej itech Abraham."
                },
                "9": {
                    "verse_nr": "9",
                    "verse": "On tlen Dios oquimelajcaijlij Abraham sa no yejhua in: \u201cIjcuac yejcos on cuajli tonajli, nihuajlas, niman Sara quitlacatilis se conetzintli.\u201d"
                },
                "10": {
                    "verse_nr": "10",
                    "verse": "Niman yejhua in xica nochi. On cohuatzitzintin iconehuan Rebeca san se tajtli quipiayaj yejhuan toachtojtajta itoca Isaac."
                },
                "11": {
                    "verse_nr": "11",
                    "verse": "Ijcuac on icniutin xe tlacatiyaj niman masqui xe quichihuayaj tlen cuajli noso tlen xcuajli, Dios ijquin oquijlij Rebeca: \u201cOn yejhuan achtoj nemis, tequichijquetl yes itech on yejhuan saquin nemis.\u201d Yejhua on tlajtojli cuajli ihuan nohuica on Yectlajcuilojli yejhuan quijtohua: \u201cJacob onictlajsojtlac, pero Esa\u00fa onictlahuelitac.\u201d Ijcon, tej, Dios oquipanextij ica quinamiqui quitlapejpenis on yejhuan yejhua quinequis. Yejhua ica tiquitaj ica Dios xoquichihuilij cuenta tlen yejhuamej oquichijquej, yej oquinotz on yejhuan oquinec quinotzas."
                },
                "12": {
                    "verse_nr": "12",
                    "verse": "Ijcuac on icniutin xe tlacatiyaj niman masqui xe quichihuayaj tlen cuajli noso tlen xcuajli, Dios ijquin oquijlij Rebeca: \u201cOn yejhuan achtoj nemis, tequichijquetl yes itech on yejhuan saquin nemis.\u201d Yejhua on tlajtojli cuajli ihuan nohuica on Yectlajcuilojli yejhuan quijtohua: \u201cJacob onictlajsojtlac, pero Esa\u00fa onictlahuelitac.\u201d Ijcon, tej, Dios oquipanextij ica quinamiqui quitlapejpenis on yejhuan yejhua quinequis. Yejhua ica tiquitaj ica Dios xoquichihuilij cuenta tlen yejhuamej oquichijquej, yej oquinotz on yejhuan oquinec quinotzas."
                },
                "13": {
                    "verse_nr": "13",
                    "verse": "Ijcuac on icniutin xe tlacatiyaj niman masqui xe quichihuayaj tlen cuajli noso tlen xcuajli, Dios ijquin oquijlij Rebeca: \u201cOn yejhuan achtoj nemis, tequichijquetl yes itech on yejhuan saquin nemis.\u201d Yejhua on tlajtojli cuajli ihuan nohuica on Yectlajcuilojli yejhuan quijtohua: \u201cJacob onictlajsojtlac, pero Esa\u00fa onictlahuelitac.\u201d Ijcon, tej, Dios oquipanextij ica quinamiqui quitlapejpenis on yejhuan yejhua quinequis. Yejhua ica tiquitaj ica Dios xoquichihuilij cuenta tlen yejhuamej oquichijquej, yej oquinotz on yejhuan oquinec quinotzas."
                },
                "14": {
                    "verse_nr": "14",
                    "verse": "\u00bfTlinon, tej, tiquijtosquej? \u00bfTiquijtosquej ica Dios xyolmelajqui? \u00a1Melahuac, tej, ica ca!"
                },
                "15": {
                    "verse_nr": "15",
                    "verse": "Dios oquijlij Mois\u00e9s: \u201cNiquicnelis on yejhuan nicnequis niquicnelis, niman nictlajsojtlas on yejhuan nicnequis nictlajsojtlas.\u201d"
                },
                "16": {
                    "verse_nr": "16",
                    "verse": "Yejhua ica, tej, itetlajsojtlalis Dios xnoselia pampa se ijqui quinequi noso pampa se itlaj quichihua, yej noselia ipampa iteicnelilis Dios."
                },
                "17": {
                    "verse_nr": "17",
                    "verse": "Ipan in Yectlajcuilojli Dios ijquin oquijlij on rey de Egipto: \u201cNejhua onimitztlalij tirrey, san para nihuelis nicpantlantis nopoder itechcopa on milagros yejhuan mopan nicchihuas. Niman ijquin nochimej quimatisquej aquin nejhua imanyan nochi in tlalticpactli.\u201d"
                },
                "18": {
                    "verse_nr": "18",
                    "verse": "Tla ijcon, tej, Dios quicnelia on yejhuan quinequi quicnelis niman, quiyoltechicahua on yejhuan quinequi quiyoltechicahua."
                },
                "19": {
                    "verse_nr": "19",
                    "verse": "Pero yacaj huelis ijquin nechijlis: \u201cTla ijcon, \u00bftlica quitlajtlacoltia Dios on tlacatl? Xacaj huelis quixnamiquis on tlen Dios quinequi quichihuas."
                },
                "20": {
                    "verse_nr": "20",
                    "verse": "Pero tejhuamej yejhuan san titlacamej, \u00bfaquin tejhuamej para ihuan Dios timocamatlanisquej? \u00bfHuelis on contli yejhuan tlachijchiutli ican soquitl quijlis on yejhuan oquichijchiu, \u201c\u00bfTlica ijquin otinechchijchiu?\u201d"
                },
                "21": {
                    "verse_nr": "21",
                    "verse": "On tlacatl yejhuan quichijchihua on contli yejhua quitocarohua quijtos tlinon quichijchihuas ica on soquitl. Sa no ica on soquitl yejhua quitlapejnenia para quichijchihua se contli yejhuan ipan camanaj xochitl niman ocse para ipan tlasoltemalo."
                },
                "22": {
                    "verse_nr": "22",
                    "verse": "Para Dios quiteititis itlalhuel niman ipoder, yejhua oquimijyohuilijca on yejhuan quintocarohuaya quiselisquej icastigo."
                },
                "23": {
                    "verse_nr": "23",
                    "verse": "Ijquin oquichiu para oquiteititij quen sanoyej hueyi on ihueyilis yejhuan otechmacac tejhuamej yejhuan otechicnelij. Ijcon otechmacac tejhuamej yejhuan otechachtojtlalij para ticselisquej on hueyilistli."
                },
                "24": {
                    "verse_nr": "24",
                    "verse": "Yejhua ica Dios otechnotz. Sequimej tejhuamej tiquistoquej intzajlan on hebreos niman sequimej intzajlan on yejhuan xhebreos."
                },
                "25": {
                    "verse_nr": "25",
                    "verse": "Ijquin quijtohua ipan on tlajcuilolamatl itoca Oseas: On tlacamej yejhuan xnoyaxcahuan catcaj niquinnoyaxcatis. Niman on yejhuan xniquintlajsojtlaya niquintlajsojtlas."
                },
                "26": {
                    "verse_nr": "26",
                    "verse": "Niman sa no ompa campa oquimijlijcaj: \u201cNemejhuamej xnennoyaxcahuan\u201d, ompa quimijlisquej ica yejhuamej teconehuan itech Dios yejhuan nochipa nemi."
                },
                "27": {
                    "verse_nr": "27",
                    "verse": "Pero inca on hebreos ijquin oquijtoj Isa\u00edas: \u201cMasqui on yejhuan hualejtoquej itech on tajtli Israel sanoyej miyequej quen itlaj xajli yejhuan oncaj ijtic mar, san quesquimej maquisasquej,"
                },
                "28": {
                    "verse_nr": "28",
                    "verse": "pampa toTeco san isijcapan quincastigaros.\u201d"
                },
                "29": {
                    "verse_nr": "29",
                    "verse": "No ijqui, tej, ye huejcahui oquijtoj Isa\u00edas: Tla toTeco yejhuan quinyecana on isoldados ne ilhuicac xquincahuilisquia on toachtojtajhuan quipiasquiaj inhuejcajconehuan, titocahuasquiaj quen on chanejquej ne huejhueyican Sodoma niman Gomorrra."
                },
                "30": {
                    "verse_nr": "30",
                    "verse": "On hebreos xquiseliaj on cuajli tlajtojli de temaquixtilistli - \u00bfQuen ijqui, tej, tiquijtosquej? Tiquijtosquej ica aman Dios quinselia on yejhuan xhebreos itechcopa on intlaneltoc quen on yejhuan yolmelajquej, masqui nion siquiera quitejtemohuayaj quen ijqui Dios quinselis quen on yejhuan yolmelajquej."
                },
                "31": {
                    "verse_nr": "31",
                    "verse": "On hebreos quitejtemohuayaj itechcopa on tlanahuatijli quen ijqui Dios quinselis quen on yejhuan yolmelajquej, pero yejhuamej xoquitlacamatquej nochi on tlen on tlanahuatijli tlanahuatia."
                },
                "32": {
                    "verse_nr": "32",
                    "verse": "\u00bfTlica xoquinextijquej? Xoquinextijquej pampa xoquitejtemojquej itechcopa on tlaneltoctli, yej oquitejtemojquej itechcopa on tetlacamatilistli yejhuan oquipialijquej on tlanahutijli. Yejhua ica onantiquisquej pampa Cristo quen itlaj tetl yejhuan tetlajtlacali."
                },
                "33": {
                    "verse_nr": "33",
                    "verse": "Ijquin tlajcuilolnesticaj ipan in Yectlajcuilojli: Xquita, ne campa itoca Si\u00f3n nictlalia se tlacatl quen itlaj tetl yejhuan ica nantiquisalo niman quen itlaj tepetlatl yejhuan tetlajcali. Pero on yejhuan quineltocas xqueman quipinahuismatis."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Nocnihuan, ican nochi noyojlo nicnequi niman nicchihua oraci\u00f3n ica on hebreos ma quipiacan temaquixtilistli."
                },
                "2": {
                    "verse_nr": "2",
                    "verse": "Nejhua impan nitlajtohua ica yejhuamej sanoyej notlajcalij itech Dios pero yejhuamej xe ixtlajtlapohuij. Yejhuamej xcajsicamatij quen ijqui cuajli nohuicasquej itech Dios."
                },
                "3": {
                    "verse_nr": "3",
                    "verse": "Yejhuamej xquimatij quen ijqui Dios quinselia on tlacamej quen on yejhuan yolmelajquej, yej quichihuaj tlen yejhuamej quinemiliaj quimpalehuis para Dios ma quinseli. Yejhua ica xoquiselijquej on ojtli yejhuan Dios oquitlalij para quinyolmelahuasquia."
                },
                "4": {
                    "verse_nr": "4",
                    "verse": "Cristo yejhua oquichiu nochi on tlen itlanahuatil Mois\u00e9s tlanahuatia niman ijcon oquichiu para nochimej on yejhuan quineltocaj ma quinseli Dios quen on yejhuan yolmelajquej."
                },
                "5": {
                    "verse_nr": "5",
                    "verse": "Mois\u00e9s oquijcuiloj ica on tlacamej yejhuan quinequij Dios ma quinseli quen yolmelajquej pampa quitlacamatij on tlanahuatijli. Ijquin oquijcuiloj: \u201cOn yejhuan itechcopa on tlanahuatijli quinequis quipias nemilistli ica oncaj quichihuas nochi on tlen tlanahuatia.\u201d"
                },
                "6": {
                    "verse_nr": "6",
                    "verse": "Pero nijtohua quen ijqui Dios huelis quinselis on tlacamej quen yolmelajquej itechcopa on intlaneltoc yejhuan quipiaj itech Cristo. Ijquin nijtohua: \u201cMa ca mojticopa xquijto: \u00bfaquinon tlejcos ne ilhuicac?\u201d In quijtosnequi ica tlejcos para cuajtemoltis Cristo."
                },
                "7": {
                    "verse_nr": "7",
                    "verse": "Niman no ma ca xquijto: \u00bfAquinon ontemos ijtic in tlajli campa nemij on mimiquej? In quijtosnequi ontemos para quixtis Cristo intzajlan on mimiquej."
                },
                "8": {
                    "verse_nr": "8",
                    "verse": "\u00bfTlinon, tej, m\u00e1s nijtohua? \u201cItlajtol Dios nisiu motech oncaj. Ticpia ipan mocamac niman ipan moyojlo.\u201d Niman in tlajtojli sa no yejhua on tlajtojli yejhuan tiquimijliaj on tlacamej ica ijquin nonequi quineltocasquej."
                },
                "9": {
                    "verse_nr": "9",
                    "verse": "Ticteijliaj: \u201cTla ican mocamac tiquijtos ica Jes\u00fas yejhua moTeco, niman tla ipan moyojlo ticneltocas ica Dios oquiyolihuitij niman oquetzteu ipan itlalcon, timaquisas.\u201d"
                },
                "10": {
                    "verse_nr": "10",
                    "verse": "Ijcon nochihuas pampa ijcuac se tlacatl ican iyojlo tlaneltoca, Dios quijtohua ica itlajtlacolhuan yoquitlaxtlau. Niman ijcuac ica icamac teixpan quijtohua ica quineltoca Cristo, yejhua maquisas."
                },
                "11": {
                    "verse_nr": "11",
                    "verse": "In Yectlajcuilojli ijquin quijtohua: \u201cNochi on yejhuan quineltoca, xqueman quipinahuismatis ipampa itlaneltoc.\u201d"
                },
                "12": {
                    "verse_nr": "12",
                    "verse": "Ixpan Dios, on yejhuan xhebreos xsejsetlamatiquej inhuan on hebreos. San se inTeco quipiaj niman yejhua san nochijquej quinmaca miyec tlatiochihualistli intech on yejhuan quitlajtlaniliaj temaquixtilistli."
                },
                "13": {
                    "verse_nr": "13",
                    "verse": "Ijquin quijtohua on Yectlajcuilojli: \u201cNochimej yejhuan quitlajtlaniliaj toTeco para ma quintlapojpolhui maquisasquej.\u201d"
                },
                "14": {
                    "verse_nr": "14",
                    "verse": "Pero \u00bfquen ijqui, tej, huelis quitlajtlanilisquej ma quintlapojpolhui tla xe quineltocaj? \u00bfNiman quen ijqui, tej, huelis quineltocasquej tla xqueman caquij itech ica yejhua? \u00bfNiman quen ijqui, tej, huelis caquisquej itech ica yejhua tla xnemij yejhuan quiteijlisquej?"
                },
                "15": {
                    "verse_nr": "15",
                    "verse": "\u00bfNiman quen ijqui quiteijlisquej itech ica yejhua tla xnemi yejhuan conmintitlanis? In Yectlajcuilojli ijquin quijtohua: \u201cSanoyej cualtzin ijcuac yejcoj on yejhuan cuajquij on temachtijli de yolsehuilistli niman quiteijliaj on cuajli tlajtojli itech ica temaquixtilistli.\u201d"
                },
                "16": {
                    "verse_nr": "16",
                    "verse": "Pero xnochimej oquiselijquej on tlajtojli yejhuan quitemaca temaquixtilistli. Quen oquijtoj Isa\u00edas: \u201cNoTeco, \u00bfaquinon yoquineltocac on temachtilistli yejhuan ticteijliaj?\u201d"
                },
                "17": {
                    "verse_nr": "17",
                    "verse": "Yejhua ica, tej, se hueli tlaneltoca ijcuac caqui on temachtilistli niman huajlau on temachtilistli ijcuac yacaj techmachtia ica Cristo."
                },
                "18": {
                    "verse_nr": "18",
                    "verse": "Pero aman nejhua nictlajtlani: \u00bfTlen on hebreos xocaquej yejhua in temachtilistli? \u00a1Melahuac yejhuamej ocacquej! In Yectlajcuilojli ijquin quijtohua: On tlajtojli yocaquistic imanyan nochi in tlalticpactli. On tlajtojli yoajsic hasta ne campa sa ica nochi ixojxomolco in tlalticpactli."
                },
                "19": {
                    "verse_nr": "19",
                    "verse": "Pero ocsejpa nictlajtlani: \u00bftlen manin on hebreos yej xoquinomacaquej cuenta? Mois\u00e9s yejhua achtoj quinanquilia: Nicchihuas para ma mechnexicolitacan on tlacamej yejhuan chantij ipan ocse pa\u00eds yejhuan nenquijtohuaj ica xnejli pa\u00eds. Niman nicchihuas para xcualanican intechcopa on tlacamej yejhuan xquinequij itlaj cajsicamatisquej."
                },
                "20": {
                    "verse_nr": "20",
                    "verse": "Quemaj Isa\u00edas oquijtoj ican iyolchicahualis on tlen Dios oquimachiltij: On yejhuan xnechtejtemohuayaj, onechnextijquej; niman oniquinnotitij on yejhuan xnoca tlajtlaniyaj."
                },
                "21": {
                    "verse_nr": "21",
                    "verse": "Niman ica on pa\u00eds de Israel, Isa\u00edas oquijtoj: \u201cNejhua nochi tonajli niquinnotzticaj on tlacamej yejhuan xtetlacamatquej niman teijixnamiquej.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Oncaj temaquixtilistli para on hebreos - Aman, tej, nictlajtlani: \u00bfmanin Dios yej yoquitlalcahuij on yejhuan iconehuan? \u00a1Melahuac, tej, ica ca! pampa sa no nejhua nihebreo. Nihualejticaj itech Abraham niman no niquisticaj ipan ichanchanejcau toachtojtaj Benjam\u00edn."
                },
                "2": {
                    "verse_nr": "2",
                    "verse": "Ijcuac xe quitlaliayaj in tlalticpactli, Dios oquimat aquinomej iyaxcahuan yesquej. Dios, tej, xoquintlalcahuij on yejhuan iyaxcahuan. \u00bfTlen xnenquimatij tlinon quijtohua on Yectlajcuilojli campa El\u00edas ican ioraci\u00f3n oquinteixpanhuij on hebreos? Ijquin, tej, oquijtoj El\u00edas:"
                },
                "3": {
                    "verse_nr": "3",
                    "verse": "\u201cNoTeco, motiotlajtocahuan yoquinmictijquej, niman motlaixpanhuan yoquinxoxotonijquej. Aman noselti yoninocau, niman no quinequij nechmictisquej.\u201d"
                },
                "4": {
                    "verse_nr": "4",
                    "verse": "Pero Dios ijquin oquinanquilij: \u201cYonicnocahuilij chicome mil tlacatl yejhuan xonotlacuenquetzquej ixpan on yejhuan xnejli dios Baal.\u201d"
                },
                "5": {
                    "verse_nr": "5",
                    "verse": "Aman, tej, sa no ijqui. Hasta aman nocahuaj quesquimej yejhuan Dios ican iteicnelilis oquintlapejpenij."
                },
                "6": {
                    "verse_nr": "6",
                    "verse": "Niman tla Dios ican iteicnelilis oquintlapejpenij, tla ijcon xoquintlapejpenij pampa itlaj cuajli oquichijquej. Tla Dios quintlapejpenisquia pampa itlaj cuajli quichihuasquiaj, tla ijcon xnejli ican iteicnelilis quintlapejpenisquia."
                },
                "7": {
                    "verse_nr": "7",
                    "verse": "\u00bfNiman aman, tej, tlinon? Miyequej on hebreos xoquinextijquej on temaquixtilistli yejhuan sanoyej quitejtemohuayaj, pero on yejhuan Dios oquintlapejpenij quemaj oquinextijquej. On ocsequimej oyoltechicajquej"
                },
                "8": {
                    "verse_nr": "8",
                    "verse": "quen in Yectlajcuilojli quijtohua: \u201cDios oquintlamachilistzacu. Oquinmacac imixtololojhuan yejhuan xtlachaj, niman nacastin yejhuan xtlacaquij, niman hasta aman ijqui nemij.\u201d"
                },
                "9": {
                    "verse_nr": "9",
                    "verse": "David no quijtohua: Inilhuihuan ma ica nopopolocan niman Dios ma quintlajtlacolmaca niman ma quintlajyohuilti ipampa on ilhuimej yejhuan quichihuaj."
                },
                "10": {
                    "verse_nr": "10",
                    "verse": "Ma ca ma tlachacan, yej ma ixpajpayatican. Niman ma nochipa quintepotzopia on intlamamal."
                },
                "11": {
                    "verse_nr": "11",
                    "verse": "Aman nejhua nictlajtlani: \u00bftlica ijcuac on hebreos ohuetzquej, Dios para yeica xoc quinchihuilia cuenta? \u00a1Melahuac, tej, ica ca! Pero pampa xotetlacamatquej, aman on yejhuan xhebreos yejhuamej huelij maquisaj. Ijcon nochihua para on yejhuan teconehuan itech Israel no ma quinequican on temaquixtilistli yejhuan quipiaj on yejhuan xhebreos."
                },
                "12": {
                    "verse_nr": "12",
                    "verse": "Ijcon, tej, on tlalticpactlacamej oquiselijquej hueyi tlatiochihualistli pampa on hebreos xotetlacamatquej, niman on yejhuan xhebreos oquiselijquej temaquixtilistli pampa ixpolijtoquej on hebreos. Tla ijcon onochiu, m\u00e1s sanoyej cuajli yes ijcuac nochimej on hebreos yejhuan Dios quinmaquixtis nochimej tlaneltocasquej."
                },
                "13": {
                    "verse_nr": "13",
                    "verse": "Oncaj temaquixtilistli para on xhebreos - Aman, tej, nicpia tlen nemechijlis nemejhuamej yejhuan xnenhebreos. Dios onechmacac in tequitl para nemechpalehuis niman para nejhua hueyi quijtosnequi in notequiu."
                },
                "14": {
                    "verse_nr": "14",
                    "verse": "Nicnequi para on yejhuan hebreos quen nejhua ma noxicocan ipampa on temaquixtilistli yejhuan on xhebreos quipiaj. Tla on hebreos noxicosquej, cas huelis sequimej maquisasquej."
                },
                "15": {
                    "verse_nr": "15",
                    "verse": "Ijcuac Dios oquintlalcahuij on hebreos, yejhua otlahuelseu inhuan on yejhuan xhebreos niman oquinselij. Tla ijcon oquichiu, \u00bftlinon, tej, nochihuas ijcuac ocsejpa quinselis on hebreos? San no ijqui quen yolisiaj on mimiquej."
                },
                "16": {
                    "verse_nr": "16",
                    "verse": "Tla yacaj quiyaxcatia Dios on achtoj tlaxcajli yejhuan quisa itech on tixtli, tla ijcon, tej, nochi on tixtli no iyaxca Dios. Niman ijcuac inelhuayo se cojtli caxcatia Dios, nochi on imahuan no yejhua iyaxca. No ijqui, tej, pampa Abraham achtoj iyaxca Dios, no ijqui on ihuejcajconehuan iyaxcahuan Dios."
                },
                "17": {
                    "verse_nr": "17",
                    "verse": "Aman nocnihuan yejhuan xhebreos, yejhua in nemechijlia: on hebreos quipiaj on ojtli de temaquixtilistli. Pero Dios oquincuilij sequimej hebreos niman omechyaxcatilij nemejhuamej yejhuan xnenhebreos. Aman, tej, nenquipiaj sa no yejhua on temaquixtilistli."
                },
                "18": {
                    "verse_nr": "18",
                    "verse": "Pero ma ca xmohueyimatican niman xnemilican m\u00e1s nencuajcualtin xquen on hebreos. Tla ijqui nenquinemiliaj, san xmatican ica xnemejhuamej nenquimacaj Dios on temaquixtilistli yej yejhua mechmaca."
                },
                "19": {
                    "verse_nr": "19",
                    "verse": "Yejhua ica on, nemejhuamej huelis ijquin nenquijtosquej: \u201cQuemaj, pero on hebreos oquincuilijquej inojhui de temaquixtilistli para tejhuamej ma ticpiacan on ojtli de temaquixtilistli.\u201d"
                },
                "20": {
                    "verse_nr": "20",
                    "verse": "On melahuac, pero yejhuamej oquincuilijquej pampa xotlaneltocaquej, niman nemejhuamej nenquipiaj on ojtli de temaquixtilistli pampa nentlaneltocaj. Yejhua ica, tej, ma ca xmohueyimatican, yej xmotacan sa no nemejhuamej"
                },
                "21": {
                    "verse_nr": "21",
                    "verse": "pampa tla Dios oquincuilij on hebreos inojhui de temaquixtilistli yejhuan achtoj quipiayaj, nemejhuamej yejhuan sa ica ocpa mechyaxcatilia no huelis mechcuilis."
                },
                "22": {
                    "verse_nr": "22",
                    "verse": "Xquita, tej, quen sanoyej teicneliani Dios. Pero no xquita quen tlahuelej. Yejhua tlahuelej intech on yejhuan oquichichihuilijquej on itemaquixtilis, pero teicneliani nemotech. Niman yejhua mechicnelis tla nennejnemisquej ipan itetlajsojtlalis. Pero tla xnennejnemisquej ipan itetlajsojtlalis, mechcuilis nemoojhui de temaquixtilistli quen oquinchihuilij on hebreos."
                },
                "23": {
                    "verse_nr": "23",
                    "verse": "Niman tla on hebreos ocsejpa pehuaj tlaneltocaj, Dios quinmacas on ojtli de temaquixtilistli, pampa yejhua quipia poder para ocsejpa quinmacas."
                },
                "24": {
                    "verse_nr": "24",
                    "verse": "San xnemilican, tej, ica tla nemejhuamej yejhuan sa ica ocpa mechyaxcatiliaj on temaquixtilistli Dios ohuel mechmacac, m\u00e1s sanoyej, tej, pantlantiticaj ica ocsejpa m\u00e1s huelis quinyaxcatis on yejhuan intech hualejticaj."
                },
                "25": {
                    "verse_nr": "25",
                    "verse": "Dios quimpialis teicnelilistli on xhebreos niman on hebreos - Nocnihuan, nicnequi para xmatican yejhua in tlen melahuac yejhuan iyanticatca para ma ca xmomatican tlamatquej. On tlen melahuac sa no yejhua in: on hebreos yonoyoltechicajcaj para xquiselisquej on cuajli tlajtojli yejhuan quitemaca temaquixtilistli. Pero yejhuamej noyoltechicajtiasquej san chica nochimej tlaneltocasquej on xhebreos yejhuan Dios quinmaquixtis."
                },
                "26": {
                    "verse_nr": "26",
                    "verse": "Ijcuac ijcon nochihuas, nochimej on hebreos maquisasquej quen quijtohua ipan in Yectlajcuilojli. Quijtohua: Ne campa itoca Si\u00f3n hualehuas se temaquixtijquetl, niman quixtis on tlajtlacojli intech on hebreos."
                },
                "27": {
                    "verse_nr": "27",
                    "verse": "Ijcuac niquintlapojpolhuilis intlajtlacolhuan, nochihuas quen oniquijtoj ipan on pacto yejhuan niquimpialia."
                },
                "28": {
                    "verse_nr": "28",
                    "verse": "On hebreos onochijquej itlahuelicnihuan Dios pampa xoquiselijquej on cuajli tlajtojli yejhuan quitemaca temaquixtilistli. Yejhua ica Dios yej nemejhuamej omechselij yejhuan xnenhebreos. Pero Dios oquintlapejpenij on hebreos. Yejhua ica oc quintlajsojtla impampa inachtojtajhuan."
                },
                "29": {
                    "verse_nr": "29",
                    "verse": "Tlen Dios quinmaca on yejhuan oquintlapejpenij, xqueman quincuilia."
                },
                "30": {
                    "verse_nr": "30",
                    "verse": "Nemejhuamej yejhuan xnenhebreos achtoj xonenquitlacamatquej Dios, pero aman yejhua mechicnelia pampa on hebreos xoc oquitlacamatquej."
                },
                "31": {
                    "verse_nr": "31",
                    "verse": "Nochi, tej, sa no ijqui. On hebreos xoc quitlacamatij Dios. Pero on nochihua san para Dios ma quimpiali teicnelilistli ijqui quen quimpia nemohuan."
                },
                "32": {
                    "verse_nr": "32",
                    "verse": "Dios oquicahuilij nochi tlacatl onohuicajquej ipan on xipanteitalistli para huelis quimpialis teicnelilistli intech nochimej."
                },
                "33": {
                    "verse_nr": "33",
                    "verse": "\u00a1Sanoyej xhuelis tiquixitasquej on irriquezas Dios, on itlamatquilis niman icajsicamatilis! Xacaj hueli quiteijlia tlica Dios quichihua itlaj, nion xacaj cajsicamati quen ijqui quichihua on itequiu."
                },
                "34": {
                    "verse_nr": "34",
                    "verse": "On Yectlajcuilojli ijquin quijtohua: \u201c\u00bfAquinon quimati on tlen toTeco Dios quinemilia? Noso, \u00bfcanon nemi on yejhuan hueli quitlacanonotza toTeco Dios ica on tlen sa no yejhua quichihua?\u201d"
                },
                "35": {
                    "verse_nr": "35",
                    "verse": "\u00bfAquinon hueli achtopa itlaj quimaca toTeco Dios, para quemaj quej yejhua no itlaj ica cuajcuepilia?"
                },
                "36": {
                    "verse_nr": "36",
                    "verse": "Xacaj hueli, pampa nochi tlajtlamach itech Dios hualejticaj, niman nochi in tlajtlamach oncaj san yejhua ipampa niman para ihueyilis yejhua. \u00a1Ma Dios quiseli hueyilistli para nochipa! Ma ijqui nochihua."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Pablo quijtohua quen ijqui se hueli notemactilia itech Dios - Yejhua ica, tej, notlajsojcaicnihuan, pampa Dios sanoyej otechtiochiu ican iteicnelilis, nejhua sanoyej nemechtlajtlanilia xmotemactilican itech Dios quen itlaj huentli yejhuan yolticaj niman yejyejticaj ijcon quen yejhua cuelita. Tla ijcon nenquichihuasquej, nenquimahuistilisquej Dios quen nonequi."
                },
                "2": {
                    "verse_nr": "2",
                    "verse": "Ma ca sa xmohuicacan quen on tlalticpactlacamej nohuicaj, yej xcahuilican Dios ma yejhua quiyencuili nemotlamachilis. Ijquin, tej, nenquimatisquej tlinon Dios quinequi: on tlen cuajli, on tlen quipactia niman nochi on tlen chipahuac."
                },
                "3": {
                    "verse_nr": "3",
                    "verse": "Dios ican iteicnelilis onechtlalij niap\u00f3stol. Yejhua ica nemechijlia nochimej nemejhuamej, ma ca sa no nemejhuamej xnemilican ica m\u00e1s nenhuejhueyixtoquej hasta campa xoc quitocarohua. Yej ican nemotlamachilis xnemilican melajqui quen nonequi nennemisquej. Ijcon, tej, san xquixtlalocan on tlen huelis nenquichihuasquej ica on tlaneltoctli yejhuan Dios omechmacac."
                },
                "4": {
                    "verse_nr": "4",
                    "verse": "Tocuerpo miyec partes ica tlachijchiutli, niman cada parte quipia oc se tlamantic tequitl."
                },
                "5": {
                    "verse_nr": "5",
                    "verse": "Aman no ijqui, masqui tejhuamej timiyequej, san se cuerpo tihuajtochihuaj ihuan Cristo. Ijcon, tej, ipan se cuerpo tisesentenemij niman se ihuan ocse titopalehuiyaj."
                },
                "6": {
                    "verse_nr": "6",
                    "verse": "Cada tisesentemej oticselijquej itech Dios sesetlamantic tetlayocoliltin yejhuan techhueliltia on tlen aman hueli ticchihuaj. Dios otechinmacac ican iteicnelilis quen oquinec. Yejhua ica ma tiquintequitiltican on tetlayocoliltin yejhuan otechmacac. Tla Dios otechmacac on tetlayocolijli yejhuan techhueliltia para ticteijlisquej on tiotlajtojli yejhuan ticseliaj itech Dios, tla ijcon nonequi ticteijlisquej quen totlaneltoc techyecanas."
                },
                "7": {
                    "verse_nr": "7",
                    "verse": "Tla Dios otechmacac on tetlayocolijli yejhuan techhueliltia para tiquimpalehuisquej ocsequimej, nonequi, tej, ma titepalehuican. Niman tla Dios techhueliltia para titemachtisquej, no nonequi para ma titemachtican."
                },
                "8": {
                    "verse_nr": "8",
                    "verse": "Tla ijcon, tej, tla totetlayocolil techhueliltia titeyolehuaj, nonequi yejhua ticchihuasquej. Niman tla techhueliltia para itlaj tictetlayocoliaj, nonequi ticchihuasquej hasta campa tihuelisquej. Noso tla techhueliltia titeyecanaj, ma tiquitacan cuajli quen titeyecanasquej. Niman tla yej techhueliltia tiquimpalehuiyaj on yejhuan itlaj quimpolojticaj, tla ijcon nonequi ticchihuasquej ican pactli."
                },
                "9": {
                    "verse_nr": "9",
                    "verse": "On yejhuan quineltocaj Cristo nonequi cuajli nohuicasquej - Se ihuan ocse xmopialican on tetlajsojtlalistli yejhuan chipahuac. Xtlahuelitacan on tlen xcuajli niman xchihuacan on tlen cuajli."
                },
                "10": {
                    "verse_nr": "10",
                    "verse": "Xmotlajsojtlacan se ihuan ocse quen icniutin, niman sanoyej xmotlacaitacan sequimej ihuan ocsequimej."
                },
                "11": {
                    "verse_nr": "11",
                    "verse": "Xchihuacan canica niman ma ca xtlatzihuican. Niman ican nochi nemoyojlo xtequipanocan toTeco."
                },
                "12": {
                    "verse_nr": "12",
                    "verse": "Xpacanemican ipampa nemotlamachalis. Ijcuac nentlajyohuisquej, xpiacan ijyohuilistli. Ma ca queman xcajcahuacan ica nenquichihuaj oraci\u00f3n."
                },
                "13": {
                    "verse_nr": "13",
                    "verse": "Xquimpalehuican on yejhuan teyaxcahuan itech Dios tla itlaj quimpolohua, niman cuajli xquinselican on yejhuan mechtlajpalohuaj."
                },
                "14": {
                    "verse_nr": "14",
                    "verse": "Xtlajtlanilican Dios ma quintiochihua on yejhuan mechtlahuelitaj niman mechtlajyohuiltiaj. Ma ca xtlajtlanilican ma quintlajyohuilti, yej ma quintiochihua."
                },
                "15": {
                    "verse_nr": "15",
                    "verse": "Xpaquican inhuan on yejhuan paquij, niman xchocacan inhuan on yejhuan chocaj."
                },
                "16": {
                    "verse_nr": "16",
                    "verse": "Ma ca xpiacan tlahuejli inhuan ocsequimej. Ma ca xmohuejhueyimatican, yej xmohuicacan inhuan on yejhuan mayanquej. Ma ca xmomatican nentlamatquej."
                },
                "17": {
                    "verse_nr": "17",
                    "verse": "Tla yacaj mechchihuilia itlaj xcuajli, ma ca no ijqui xcuepilican. Xchihuacan canica para nenquichihuasquej nochi tlen cuajli imixpan nochi tlacatl."
                },
                "18": {
                    "verse_nr": "18",
                    "verse": "Xchihuacan canica hasta campa nenhuelisquej quen ijqui nemoyolica nennemisquej ihuan nochi tlacatl."
                },
                "19": {
                    "verse_nr": "19",
                    "verse": "Notlajsojcaicnihuan, ma ca sa no nemejhuamej itlaj xtecuepiltican, yej xcahuilican Dios ma yejhua tetlayohuilti, pampa in Yectlajcuilojli ijquin quijtohua: \u201cNejhua nictecuepiltis; nitetlaxtlahuilis quen nonequi.\u201d Ijquin quijtohua toTeco."
                },
                "20": {
                    "verse_nr": "20",
                    "verse": "Niman in Yectlajcuilojli no ijquin quijtohua: \u201cTla motlahuelicniu apismiqui, xtlacualti, niman tla amiqui, xcatliti. Ijcuac ijcon ticchihuas yejhua quipinahuismatis on tlen omitzchihuilij.\u201d"
                },
                "21": {
                    "verse_nr": "21",
                    "verse": "Ma ca xmocahuilican ma mechtlani on tlen xcuajli. Yej ica on tlen cuajli xtlanican on tlen xcuajli."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Nochi tlacatl ma tetlacamati intech on tequihuajquej, pampa xnemij tequihuajquej yejhuan Dios xoquincalactij, yej nochi quech tequihuajquej nemij Dios oquincalactij."
                },
                "2": {
                    "verse_nr": "2",
                    "verse": "Yejhua ica, tej, on yejhuan quixnamiqui on tequihuajquetl, quixnamiqui on tlen Dios oquitlalij. Niman on yejhuan ijcon quichihuaj quiselisquej tlajtlacolmacalistli ipampa on tlen quichihuaj."
                },
                "3": {
                    "verse_nr": "3",
                    "verse": "On yejhuan quichihuaj tlen cuajli xnomojtiaj intech on tequihuajquej, yej san on yejhuan quichihuaj on tlen xcuajli. \u00bfTicnequi, tej, tinemis xican nemojtijli intech on tequihuajquej? Tla ijcon ticnequi tinemis, cuajli xmohuica, niman on tequihuajquej mitztlacaitasquej."
                },
                "4": {
                    "verse_nr": "4",
                    "verse": "Dios oquincalactij tequihuajquej para mitzpalehuisquej. Pero tla xcuajli timohuica, xquinmacajsi pampa on tequihuajquej melahuac tecastigarohuaj. Yejhuamej itequitcahuan Dios yejhuan castigarosquej quen nonequi on yejhuan quichihua on tlen xcuajli."
                },
                "5": {
                    "verse_nr": "5",
                    "verse": "Yejhua ica nonequi para xquintlacamati on tequihuajquej, xsan para ma ca ticselis on castigo, yej pampa ticmatzticaj ica nonequi para ijqui ticchihuas."
                },
                "6": {
                    "verse_nr": "6",
                    "verse": "Yejhua ica, tej, no nenquitlaxtlahuaj on impuestos, pampa on tequihuajquej quichihuaj intequiu pampa quitequichihuiliaj Dios."
                },
                "7": {
                    "verse_nr": "7",
                    "verse": "Nochimej xquintlaxtlahuilican on tlen nenquinhuiquiliaj. Xquintlaxtlahuilican on yejhuan nenquinhuiquiliaj inrentas, niman on yejhuan nenquinhuiquiliaj impuestos. Xtlacaitacan on yejhuan quimelahua quiselis tetlacaitalistli, niman xselican quen hueyixticaj on yejhuan hueyixticaj."
                },
                "8": {
                    "verse_nr": "8",
                    "verse": "Ma ca yacaj itlaj xcuiquilican, yej san yejhua on tetlajsojtlalistli yejhuan se ihuan ocse nonequi quinopialisquej. Ijcuac se tlacatl tetlajsojtla, on tlen tlanahuatia itlanahuatil Mois\u00e9s nochi yoquitlacamat."
                },
                "9": {
                    "verse_nr": "9",
                    "verse": "On tlanahuatiltin yejhuan ijquin quijtohuaj: \u201cMa ca tiahuilnemis, ma ca titemictis, ma ca titlachtequis, ma ca tiquelehuis on tlen teyaxca\u201d, niman nochimej on ocsequimej tlanahuatiltin tenquisaj nochi tla nenquitlacamatij in tlanahuajtijli yejhuan ijquin quitohua: \u201cXtlajsojtla motlalticpacchanejcau no ijqui quen tejhua timotlajsojtla.\u201d"
                },
                "10": {
                    "verse_nr": "10",
                    "verse": "Yejhuan tetlajsojtla xquitechihuilia on tlen xcuajli. Yejhua in quijtosnequi ica tla se tlacatl tetlajsojtla, yejhua quichihua nochi tlen tlanahuatia on tlanahuatijli."
                },
                "11": {
                    "verse_nr": "11",
                    "verse": "Nonequi para ijcon nenquichihuasquej, pampa ye nenquimatztoquej tlen tonajli tinemij. Yejhua ica, tej, xtlamachilistlachacan niman xmatican tlinon nochijticaj aman, pampa m\u00e1s ye nisiu huajlau Cristo para techquixtis ipan in tlalticpactli xquen ijcuac achtoj onentlaneltocaquej."
                },
                "12": {
                    "verse_nr": "12",
                    "verse": "Ye tlamis in tonaltin ijcuac tinemij ipan in tlalticpactli, niman ye nisiu pehuas on tonaltin ijcuac tinemisquej ihuan Dios. Yejhua ica xcajcahuacan on tlen xcuajli yejhuan tlacamej quichihuaj ipan in tlalticpactli. Xtlanican on xcuajli niman xchihuacan on tlen cuajli."
                },
                "13": {
                    "verse_nr": "13",
                    "verse": "Ma titohuicacan cuajli quen on yejhuan nemij ihuan Dios ipan chipahualistli. Ma ca ma titlahuantinemican, niman ma ca ma tiacan ne ilhuipan campa sa tzajtzihuaj. Ma ca ma tiahuilnemican niman ma ca ticahuilican ma quinequi totlalnacayo on tlen xcuajli. No ma ca ma titohuijsoquican inhuan ocsequimej. Niman no ma ca ma titenexicolitacan."
                },
                "14": {
                    "verse_nr": "14",
                    "verse": "Yej ocse tlamantic. Xmohuicacan quen toTeco Jesucristo nohuica, niman ma ca ma xnemilican quen nenquipactisquej nemotlalnacayo ica on tlen yejhua quinequi."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Xcuajli para tiquimistlacosquej on tocnihuan - Xselican on tlacatl yejhuan xm\u00e1s cuajli cajsicamati on temachtijli yejhuan ticneltocaj. Pero ma ca nemotlajtolhuisoquisquej ica on tlen yejhua xcajsicamati."
                },
                "2": {
                    "verse_nr": "2",
                    "verse": "In se ejemplo. Se tlacatl quinemilia huelis quicuas nochi quech sesetlamantic tlacuajli oncaj, pero ocse tlacatl xcajsicamati niman quinemilia san huelis quicuas quijli."
                },
                "3": {
                    "verse_nr": "3",
                    "verse": "Aman, tej, on yejhuan nochi tlajtlamach tlacuajli quicua, ma ca ma quinemili ica xitlaj quimati on yejhuan xijqui tlacua. No ijqui on yejhuan san ican quijli nopanoltia, ma ca ma quistlaco on yejhuan quicua nochi quech tlajtlamach tlacuajli oncaj, pampa Dios no yoquiselij on tlacatl."
                },
                "4": {
                    "verse_nr": "4",
                    "verse": "\u00bfAquin tejhua in para tiquistlacos itequichihuilijcau ocse tlacatl? Tej, san on aquin iteco huelis quijtos tla cuajli noso xcuajli on tlen quichihua. Niman yejhua melajcanemis pampa toTeco quipia poder para quipalehuis ma melajcanemi."
                },
                "5": {
                    "verse_nr": "5",
                    "verse": "Nictlalis ocse ejemplo. Nemotzajlan se tlacatl quinemilia ica se tonajli m\u00e1s hueyixticaj xquen ocse. Pero nemi ocse tlacatl yejhuan quijtohua ica nochi tonaltin sa no ijqui. Cada se, tej, ma nomelajcatlali ipan itlamachilis."
                },
                "6": {
                    "verse_nr": "6",
                    "verse": "On tlacatl yejhuan quejehua se tonajli, quejehua para quitlacaitas toTeco. Niman on yejhuan xquejehua, no xquejehua para quitlacaitas toTeco. Yejhuan quicua nochi tlajcuajli, quichihua para quitlacaita toTeco pampa quimaca tlaxtlahuijli Dios. Niman yejhuan quinemilia ica Dios xcahuilia para quicuas nochi tlajcuajli, xquicua para quitlacaita toTeco, niman yejhua no quimaca tlaxtlahuijlij Dios."
                },
                "7": {
                    "verse_nr": "7",
                    "verse": "Nion se de tejhuamej nemi san para sa no yejhua, nion miqui san para sa no yejhua."
                },
                "8": {
                    "verse_nr": "8",
                    "verse": "Yej tla tinemij, tinemij para toTeco, niman tla timiquij, timiquij para toTeco. Tla tinemij noso tla timiquij, titeyaxcahuan itech toTeco."
                },
                "9": {
                    "verse_nr": "9",
                    "verse": "Yejhua ica, tej, Cristo omic niman ocsejpa oyoliu para yejhua onochiu inTeco intech on yejhuan yoltoquej niman on yejhuan micatzitzintin."
                },
                "10": {
                    "verse_nr": "10",
                    "verse": "Pero \u00bftlica yacaj quistlacohua icniu? Niman ocse, \u00bftlica yacaj quinemilia quen xitlaj quimajmati icniu? Tinochimej, tej, tiasquej ixpan Cristo para yejhua techyolcuitis niman techtlaxtlahuilis quen nonequi."
                },
                "11": {
                    "verse_nr": "11",
                    "verse": "In Yectlajcuilojli ijquin quijtohua: \u201cIjcon quen melahuac niyolticaj, quijtohua toTeco, no melahuac ica nochi tlacatl nixpan notlacuenquetzas niman nochimej teixpan quijtosquej ica melahuac nejhua niDios.\u201d"
                },
                "12": {
                    "verse_nr": "12",
                    "verse": "Ijqui tej, cada se ica oncaj tiquijlisquej Dios nochi tlen cuajli niman on tlen xcuajli ticchihuaj."
                },
                "13": {
                    "verse_nr": "13",
                    "verse": "Xcuajli para ticchihualtis mocniu ma huetzi ipan tlajtlacojli - Yejhua ica, tej, xoc quitocarohua titistlacojtiasquej ihuan ocsequimej. Yej xchihuacan ocse tlamantic. Xchihuacan canica para ma ca itlaj nenquichihuasquej yejhuan ica najantiquisa nemocniu ipan itlaneltoc, noso contlajcalis ipan tlajtlacojli."
                },
                "14": {
                    "verse_nr": "14",
                    "verse": "Pampa nicneltoca Cristo Jes\u00fas, nejhua cuajli nicyolmatzticaj ica nochi tlen oncaj chipahuac. Pero tla yacaj quinemilia ica itlaj xchipahuac, on xchipahuac para yejhua."
                },
                "15": {
                    "verse_nr": "15",
                    "verse": "Tla ticpajsolohua mocniu ican on tlen ticua, xoc timohuica ican tetlajsojtlalistli. Ma ca xchihua para yacaj ma polihui yejhuan Cristo ipampa omic, san ipampa on tlen ticua."
                },
                "16": {
                    "verse_nr": "16",
                    "verse": "Masqui ticmati ica on tlen ticchihua cuajli, ma ca sa xchihua tla quijtohuaj ica on tlen ticchihua tlajtlacojli,"
                },
                "17": {
                    "verse_nr": "17",
                    "verse": "pampa ne campa Dios tlamandarohua on tlen ticuas noso ticonis xitlaj quijtosnequi. Pero on yolmelajcalistli niman yolsehuilistli, niman on pactli yejhuan ticpiaj itechcopa on Esp\u00edritu Santo, yejhua hueyi quijtosnequi."
                },
                "18": {
                    "verse_nr": "18",
                    "verse": "Yejhuan ijquin quitequichihuilia Cristo, quipactia Dios niman quitlacaitaj on tlacamej."
                },
                "19": {
                    "verse_nr": "19",
                    "verse": "Yejhua ica, tej, ma tiquejecocan ticchihuasquej on tlajtlamach yejhuan cuajquij yolsehuilistli, niman quimiscaltiaj ocsequimej impan intlaneltoc."
                },
                "20": {
                    "verse_nr": "20",
                    "verse": "Ma ca xpopolo itequiu Dios san yejhua ica on tlen tiquicua. On melahuac ica nochi tlacuajli chipahuac para nocuas, pero yej xcuajli para ticuas on tlen quinchihualtia ocsequimej comintlajcali ipan tlajtlacojli."
                },
                "21": {
                    "verse_nr": "21",
                    "verse": "Cuajli ticchihuas tla xticuas nacatl, nion ticonis vino, nion ticchihuas itlaj yejhuan ica najantiquisas mocniu, noso yejhuan contlajcali ipan tlajtlacojli, noso yejhuan quiyemanilis itlaneltoc."
                },
                "22": {
                    "verse_nr": "22",
                    "verse": "Ma ca inhuan ocsequimej xmocamatlanij ica on tlen tejhua ticnemilia, yej san tejhua xconmati ihuan Dios. On tlacatl paqui yejhuan xometlamati itech on tlen quichihua."
                },
                "23": {
                    "verse_nr": "23",
                    "verse": "Pero Dios quitlajtlacolmacas on yejhuan itlaj quicua ican ometlamatilistli, pampa xquineltoca ica Dios quinequi para ma quicua. Nochi tlen se quichihua ican ometlamatilistli, yejhua tlajtlacojli."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Nonequi tiquimpactisquej ocsequimej niman ma ca sa no tejhuamej ma titopactican - Tejhuamej yejhuan ticojtiquej ipan totlaneltoc nonequi tiquimpalehuisquej ipan impasolol on yejhuan xcojtiquej impan intlaneltoc. Ma ca, tej, sa no tejhuamej ma titopactican."
                },
                "2": {
                    "verse_nr": "2",
                    "verse": "Cada se de tejhuamej ma tiquimpactican ocsequimej ica on tlen cuajli para yejhuamej. Ijcon nonequi ticchihuasquej para yejhuamej noscaltisquej ipan intlaneltoc."
                },
                "3": {
                    "verse_nr": "3",
                    "verse": "Ijcon ma ticchihuacan pampa nion Cristo sa no yejhua onopactij. In Yectlajcuilojli quijtohua on tlen Cristo oquijlij Dios: \u201cNopan ohuetz intlahuel on yejhuan mitztlahuelitayaj.\u201d"
                },
                "4": {
                    "verse_nr": "4",
                    "verse": "Nochi tlen ye huejcahui onijcuiloj ipan on Yectlajcuilojli, onijcuiloj para techmachtia. Onijcuiloj para ma ticpiacan totlamachalis itechcopa on ijyohuilistli niman teyoltlalilistli yejhuan techmaca on Yectlajcuilojli."
                },
                "5": {
                    "verse_nr": "5",
                    "verse": "Ma Dios, yejhuan quitemaca ijyohuilistli niman teyoltlalilistli, mechpalehui para san se nemoyojlo nenquipiasquej inhuan ocsequimej, ijcon quen iejemplo Jesucristo mechititia,"
                },
                "6": {
                    "verse_nr": "6",
                    "verse": "para ica san se inyojlo niman ica san se tlajtojli ma quiyectenehuacan Dios, iTajtzin toTeco Jesucristo."
                },
                "7": {
                    "verse_nr": "7",
                    "verse": "On cuajli tlajtojli yejhuan quitemaca temaquixtilistli yoasic intech on yejhuan xhebreos - Aman, tej, xmoselican ihuan ocsequimej quen Cristo otechselij, para Dios quiselis ihueyilis."
                },
                "8": {
                    "verse_nr": "8",
                    "verse": "Nejhua nemechijlia ica Cristo onochiu tequichijquetl intech on hebreos. Ijcon, tej, caxitia on promesas yejhuan Dios oquintlalilij on toachtojtajhuan, niman ijquin oquiteititij ica Dios nochipa quichihua tlen quijtohua."
                },
                "9": {
                    "verse_nr": "9",
                    "verse": "Cristo no ohuajlaj intech on xhebreos quen tequichijquetl para yejhuamej ma quihueyilican Dios ipampa iteicnelilis, ijcon quen Cristo oquijlij Dios ipan in Yectlajcuilojli: Yejhua ica intzajlan on xhebreos nimitzyectenehuas, niman nitlacuicas ican motocatzin on tlacuicaltin."
                },
                "10": {
                    "verse_nr": "10",
                    "verse": "Niman ocsecan ipan on Yectlajcuilojli no quijtohua: Nemejhuamej yejhuan xnenhebreos xpaquican inhuan on yejhuan hebreos."
                },
                "11": {
                    "verse_nr": "11",
                    "verse": "Niman ocsejpa quijtohua in Yectlajcuilojli: Nochimej nemejhuamej yejhuan xnenhebreos xyectenehuacan Dios. Niman nemejhuamej tlacamej nemochimej xhueyitenehuacan."
                },
                "12": {
                    "verse_nr": "12",
                    "verse": "Niman Isa\u00edas no quijtohua ipan itlajcuilol: Se huejca teixhuiu itech Isa\u00ed huajlas. Yejhua quinmandaros on yejhuan xhebreos. Niman yejhuamej itech quitlalisquej intlamachalis."
                },
                "13": {
                    "verse_nr": "13",
                    "verse": "Ma Dios, yejhuan quitemaca tlamachalistli, ma mechmaca nochi pactli niman yolsehuilistli pampa nenquineltocaj para nenquipiasquej miyec tlamachalistli itechcopa ipoder on Esp\u00edritu Santo."
                },
                "14": {
                    "verse_nr": "14",
                    "verse": "Nocnihuan, cuajli nicmatzticaj ica nemejhuamej nententoquej ican cuajlilistli niman ican nochi tlamatquilistli, niman huelis nemotlacanonotzasquej."
                },
                "15": {
                    "verse_nr": "15",
                    "verse": "Pero ipan in tlajcuilolamatl yonemechijcuilohuilij xican nemojtijli para ocsejpa nemechelnamictia ica on tlajtlamach. Ijquin yonemechijcuilohuilij pampa Dios ican iteicnelilis onechtlalij para niap\u00f3stol,"
                },
                "16": {
                    "verse_nr": "16",
                    "verse": "para nictequichihuilis Jesucristo intzajlan on yejhuan xhebreos. Yejhuamej niquimijlia on cuajli tlajtojli yejhuan quitemaca temaquixtilistli yejhuan itech Dios quisticaj. Niman niquimijlia quen yacaj tiopixqui quimijlisia. Niquimijlia on temachtijli para nochihuasquej quen se huentli yejhuan Dios huelis quiselis, niman yejhuan on Esp\u00edritu Santo yoquichipau."
                },
                "17": {
                    "verse_nr": "17",
                    "verse": "Aman, tej, ica ninemi san secan ihuan Cristo Jes\u00fas, nipaqui ica on tequitl yejhuan nicchihua para Dios."
                },
                "18": {
                    "verse_nr": "18",
                    "verse": "Xnitlajtlajtos itlaj ica ocse tequitl. San nitlajtlajtos ica on tlen Cristo oquichiu notechcopa intzajlan on xhebreos. Aman, tej, yejhuamej quitlacamatij Dios ipampa on tlen oniquinmachtij niman on tlen onicchiu"
                },
                "19": {
                    "verse_nr": "19",
                    "verse": "itechcopa ipoder on tlamajhuisoltin niman on milagros, niman itechcopa ipoder on Esp\u00edritu Santo. Ijcon, tej, nohuiyan desde Jerusal\u00e9n hasta ne iregi\u00f3n Il\u00edrico cuajli yonictemitij ica on cuajli tlajtojli yejhuan quitemaca temaquixtilistli itechcopa Cristo."
                },
                "20": {
                    "verse_nr": "20",
                    "verse": "Nochipa onicnec nicteijlis on cuajli tlajtojli ne campa xe quixmatij ica Cristo. Ijquin onicnec nicchihuasquej pampa xonicnec nitemachtis ne campa ocse tlacatl otequit."
                },
                "21": {
                    "verse_nr": "21",
                    "verse": "Yej nicchihua quen in Yectlajcuilojli quijtohua: Yejhuamej quitasquej on yejhuan xqueman intech omachiyato. Niman cajsicamatisquej on tlen xqueman ocacquej ica yejhua."
                },
                "22": {
                    "verse_nr": "22",
                    "verse": "Pablo quinemilia yas ne Roma - Masqui miyecpa onicnec nias nemechontas xohuel oniaj pampa ica oncatca nicteijlis on cuajli tlajtojli yejhuan quitemaca temaquixtilistli intzajlan on yejhuan xe queman caquiyaj."
                },
                "23": {
                    "verse_nr": "23",
                    "verse": "Pero aman ica yonitequitlan ipan in inyehualican, niman ica miyec xipan yonicnectinen nemechontas,"
                },
                "24": {
                    "verse_nr": "24",
                    "verse": "nicpia tlamachalistli ica aman quemaj huelis nemechontas ijcuac nias ne Espa\u00f1a. Niman quemaj ijcuac yonicpix pactli ica yonemechitac ipan quesqui tonaltin, nicnequi nennechpalehuisquej ica on tlen nechpolos para najsis ne Espa\u00f1a."
                },
                "25": {
                    "verse_nr": "25",
                    "verse": "Pero aman niau Jerusal\u00e9n niman niquitqui se ofrenda para iteyaxcahuan Dios yejhuan ompa nemij,"
                },
                "26": {
                    "verse_nr": "26",
                    "verse": "pampa on tocnihuan yejhuan chanejquej ne ipan on inregi\u00f3n Macedonia niman Acaya ican pactli oquinemilijquej para oquisentlalijquej se ofrenda, niman quintitlaniliaj on tocnihuan mayanquej yejhuan nemij ne Jerusal\u00e9n."
                },
                "27": {
                    "verse_nr": "27",
                    "verse": "Yejhuamej oquinemilijquej ica cuajli para ijcon quichihuasquej. Niman melahuac nonequi quincuepilisquej on hebreos pampa on tlaneltocaquej hebreos oquixelojquej on cuajli tlajtojli yejhuan quitemaca temaquixtilistli inhuan on xhebreos. Yejhua ica on yejhuan xhebreos nonequi quixelosquej on tlen tlajtlamach quipiaj inhuan on hebreos."
                },
                "28": {
                    "verse_nr": "28",
                    "verse": "Quemaj ijcuac nejhua yonitlan notequiu niman yoniquinmacac in ofrenda, niquisas para nias Espa\u00f1a, niman nemechnotzas ijcuac nipanos."
                },
                "29": {
                    "verse_nr": "29",
                    "verse": "Cuajli nicmatzticaj ica ijcuac nemotech najsis, Cristo sanoyej techtiochihuas."
                },
                "30": {
                    "verse_nr": "30",
                    "verse": "Nocnihuan, sanoyej nemechtlajtlanilia ipampa toTeco Jesucristo niman ipampa on tetlajsojtlalistli yejhuan on Esp\u00edritu Santo mechmaca, san secan nohuan xchihucan oraci\u00f3n ican nochi nemoyojlo itech Dios nopampa."
                },
                "31": {
                    "verse_nr": "31",
                    "verse": "Xtlajtlanilican Dios ma nechmanahui intech on tlacamej xtlaneltocaquej yejhuan nemij ne Judea. Niman no xtlajtlanilican para on tocnihuan nemij ne JerusaL\u00e9n ma quiselican ican pactli on tlen niquimitquilia"
                },
                "32": {
                    "verse_nr": "32",
                    "verse": "para tla Dios quinequi, ma najsi nemotech ican hueyi pactli niman ijqui tiyolpachihuisquej."
                },
                "33": {
                    "verse_nr": "33",
                    "verse": "Ma Dios yejhuan quitemaca yolsehuilistli ma nemi nemohuan. Ma ijqui nochihua."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Pablo tlanahuatia ma quintlajpalohuilican sesentemej on yejhuan itechcopa Cristo icnihuan - Nicnequi xmatican ica in tocniu itoca Febe, cuajli sihuatl. Yejhua quimpalehuiya ica itequiu Dios on yejhuan tlaneltocaj ne ipan on pueblo itoca Cencrea."
                },
                "2": {
                    "verse_nr": "2",
                    "verse": "Xselican cuajli ican itocatzin toTeco ijcon quen nonequi on yejhuan teyaxcahuan itech Dios. Niman xpalehuican ica on tlen quipolohua, pampa yejhua miyequej yoquimpalehuij niman hasta nejhua no yonechpalehuij."
                },
                "3": {
                    "verse_nr": "3",
                    "verse": "Xquintlajpalocan on tocnihuan Priscila niman Aquila yejhuan onechpalehuijquej ipan itequiu Cristo Jes\u00fas."
                },
                "4": {
                    "verse_nr": "4",
                    "verse": "Yejhuamej san para oquimanahuijquej nonemilis, ica yonocajcaj nemiyaj para miquisquiaj nopampa. Niman aman xsan nejhua niquinmaca tlaxtlahuijli, yej no quinmacaj tlaxtlahuijli nochimej on tlaneltocaquej yejhuan xhebreos."
                },
                "5": {
                    "verse_nr": "5",
                    "verse": "No xquintlajpalocan on tocnihuan yejhuan nosentlaliaj ichan Priscila niman Aquila. No xtlajpalocan on notetlajsojcau Epeneto yejhuan ne Acaya achtopa yejhua oquineltocac Cristo."
                },
                "6": {
                    "verse_nr": "6",
                    "verse": "No xtlajpalocan Mar\u00eda yejhuan sanoyej yotequit nemotech."
                },
                "7": {
                    "verse_nr": "7",
                    "verse": "On nohebreoicnihuan Andr\u00f3nico niman Junias no xquintlajpalocan. Yejhuamej nohuan tzacuticatcaj niman on ap\u00f3stoles quipiaj tetlacaitalistli intech yejhuamej. Yejhuamej achtoj oquineltocaquej Cristo xquen nejhua."
                },
                "8": {
                    "verse_nr": "8",
                    "verse": "Xtlajpalocan Amplias, notetlajsojcau itechcopa toTeco."
                },
                "9": {
                    "verse_nr": "9",
                    "verse": "Xtlajpalocan Urbano yejhuan otequit tohuan ipan on tequitl yejhuan ticchihuaj ipampa Cristo Jes\u00fas, niman on notetlajsojcau Estaquis."
                },
                "10": {
                    "verse_nr": "10",
                    "verse": "Xtlajpalocan Apeles yejhuan Dios oquitlatlatac niman yoquitac ica melahuac quineltoca Cristo. Niman no xtlajpalocan ichanchanejcahuan Arist\u00f3bulo."
                },
                "11": {
                    "verse_nr": "11",
                    "verse": "Xtlajpalocan on nohebreoicniu Herodi\u00f3n, niman on icniutin ipan ichanecau Narciso yejhuan quineltocaj Cristo."
                },
                "12": {
                    "verse_nr": "12",
                    "verse": "Xtlajpalocan Trifena niman Trifosa yejhuan tequitij ipan itequiu toTeco, niman on totlajsojcaicniu P\u00e9rsida yejhuan sanoyej tequiti ipan itequiu toTeco."
                },
                "13": {
                    "verse_nr": "13",
                    "verse": "Xtlajpalocan Rufo yejhuan sanoyej cuajli tlaneltocaquetl, niman inan yejhuan nechpia quen iconeu."
                },
                "14": {
                    "verse_nr": "14",
                    "verse": "Xquintlajpalocan As\u00edncrito, Flegonte, Hermas, Patrobas, Hermes niman on tocnihuan yejhuan ompa inhuan nemij."
                },
                "15": {
                    "verse_nr": "15",
                    "verse": "No xquintlajpalocan Fil\u00f3logo niman Julia. Niman no xquintlajpalocan Nereo niman on icniu sihuatl. Xtlajpalocan Olimpas niman nochimej on iyaxcahuan Dios yejhuan ompa inhuan nemij."
                },
                "16": {
                    "verse_nr": "16",
                    "verse": "Cualtzin xmotlajpalocan inhuan ocsequimej ican tetlajsojtlalistli. Nochimej on tlaneltocaquej itech Cristo mechtlajpalohuaj."
                },
                "17": {
                    "verse_nr": "17",
                    "verse": "Nocnihuan, sanoyej nemechtlajtlanilia para xmotacan sa no nemejhuamej intech on yejhuan texexelohuaj niman tetlamachilispolohuaj ican intlaneltoc niman quixnamiquij on temachtilti yejhuan yonenquiselijquej. On quenomej xquintlalcahuican"
                },
                "18": {
                    "verse_nr": "18",
                    "verse": "pampa yejhuamej xquitequichihuiliaj toTeco Jesucristo, yej san quichihuaj quen inxcuajli elehuilis quinequi. Yejhuamej quintlamachilispopolohuaj ican incualtzin tlajtol niman inyemancatlajtol on tlacamej yejhuan xtlamatquej."
                },
                "19": {
                    "verse_nr": "19",
                    "verse": "Nochi tlacatl quimati quen nenquintlacamatij on temachtilti yejhuan yonenquiselijquej, niman yejhua ica on sanoyej nipaqui. Pero nicnequi sanoyej xyolchicajquej para nenquichihuasquej on tlen cuajli, niman ma ca para nenquichihuasquej on tlen xcuajli."
                },
                "20": {
                    "verse_nr": "20",
                    "verse": "Niman Dios yejhuan quitemaca yolsehuilistli saniman quitlajcalis nemocxitlan on Satan\u00e1s. Ma toTeco Jesucristo mechtiochihua hueyi."
                },
                "21": {
                    "verse_nr": "21",
                    "verse": "Timoteo yejhuan tequiti nohuan ipan in tequitl mechtlajpalohua. Niman Lucio, Jas\u00f3n, niman Sos\u00edpater yejhuan nohebreoicnihuan no mechtlajpalohuaj."
                },
                "22": {
                    "verse_nr": "22",
                    "verse": "Nejhua Tercio, yejhuan niquijcuilojticaj in tlajcuilolamatl yejhuan Pablo nechijlijtiu, no nemechtlajpalohua ican itocatzin toTeco."
                },
                "23": {
                    "verse_nr": "23",
                    "verse": "Mechtlajpalohua tocniu Gayo yejhuan ichan ninocajtinemi, niman no ompa ichan nosentlaliaj in yejhuan tlaneltocaj. Erasto on yejhuan tesorero ipan on hueyican niman tocniu Cuarto no mechtlajpalohuaj."
                },
                "24": {
                    "verse_nr": "24",
                    "verse": "Ma toTeco Jesucristo nemochimej ma mechtiochihua hueyi. Ma ijqui nochihua."
                },
                "25": {
                    "verse_nr": "25",
                    "verse": "Pablo quiyectenehua Dios - Niman aman ma ticyectenehuacan Dios yejhuan huelis mechmelajcatlalis ipan nemotlaneltoc. Yejhua mechmelajcatlalis itechcopa on cuajli tlajtojli yejhuan quitemaca temaquixtilistli yejhuan nicteijlia niman itechcopa on temachtijli ica Jesucristo. Yejhua in temachtijli cuajli quisa ijcon quen Dios yoquipanextij on iyanalistli yejhuan achtoj iyanticatca desde ijcuac xe oncatca in tlalticpactli."
                },
                "26": {
                    "verse_nr": "26",
                    "verse": "Pero nochi yejhua on aman nopanextia niman yomachiyac itechcopa on Yectlajcuilojli yejhuan oquijcuilojquej on tiotlajtojquej ijcon quen Dios yejhuan nochipa nemi otlanahuatij ma nochihua. Ijquin otlanahuatij Dios para nochihuiyan niman nochimej on tlacamej ma quineltocacan niman ma quitlacamatican."
                },
                "27": {
                    "verse_nr": "27",
                    "verse": "\u00a1Ma Dios yejhuan san iselti nochi tlamatqui, para nochipa ma quiseli hueyilistli itechcopa Jesucristo! Ma ijqui nochihua."
                }
            }
        }
    }
}