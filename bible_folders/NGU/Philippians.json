{
    "version": "NGU",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\ufeff FILIPENSES - ITLAJCUILOL ON AP\u00d3STOL SAN PABLO PARA ON FILIPENSES - Ijcuac tzacuticatca Pablo quintlajcuilhuiya on tlaneltocaquej yejhuan chantij ne Filipos - Nejhua, Pablo, niman Timoteo, yejhuan itequipanojcahuan Jesucristo, temechtlajcuilhuiyaj nochimej nemejhuamej yejhuan neniyaxcahuan Dios yejhuan nennemij ne ipan on hueyican itoca Filipos. Temechtlajpalohuaj nemejhuamej yejhuan nentlayecanaj intech iconehuan Dios, niman no on yejhuan tlapalehuijquej, niman nochimej on yejhuan iconehuan Dios itechcopa Cristo Jes\u00fas."
                },
                "2": {
                    "verse_nr": "2",
                    "verse": "Ma Dios niman toTeco Jesucristo mechtiochihuacan niman ma mechyolsehuican."
                },
                "3": {
                    "verse_nr": "3",
                    "verse": "Oquichiu oraci\u00f3n Pablo impampa on tlaneltocaquej - Nochipa ijcuac nemechelnamiqui, nicmaca tlaxtlahuijli noDios."
                },
                "4": {
                    "verse_nr": "4",
                    "verse": "Ijcuac nicchihua oraci\u00f3n para nemejhuamej, nochipa nicchihua ican pactli,"
                },
                "5": {
                    "verse_nr": "5",
                    "verse": "pampa desde onenquiselijquej on cuajli tlajtojli yejhuan quitemaca temaquixtilistli hasta aman, nohuan nentequitij para ticteijliaj on cuajli temachtijli."
                },
                "6": {
                    "verse_nr": "6",
                    "verse": "Cuajli Nicyolmatzticaj ica Dios, yejhuan opeu quichihua cuajli itequiu ipan nemoyojlo, quichijtias hasta ipan on tonajli ijcuac Jesucristo huajlas."
                },
                "7": {
                    "verse_nr": "7",
                    "verse": "Cuajli ijcon nicnemilis nemotech, pampa nemechpia ipan noyojlo, niman pampa nemejhuamej onenquiselijquej on iteicnelilis Dios quen nejhua onicselij. Ijcon nochihua masqui nitzacuticaj, noso ninemi imixpan on tequihuajquej campa nicmanahuiya on cuajli tlajtojli yejhuan quitemaca temaquixtilistli, campa niquintitia ica on yejhua tlen melahuac."
                },
                "8": {
                    "verse_nr": "8",
                    "verse": "Dios quimati ica sanoyej nemechtlajsojtla nemochimej sa no ijqui quen Jesucristo mechtlajsojtla."
                },
                "9": {
                    "verse_nr": "9",
                    "verse": "Nictlajtlani ipan nooraci\u00f3n para m\u00e1s ma miyequiya nemotetlajsojtlalis, nemotlaixmachilis niman nemocajsicamatilis,"
                },
                "10": {
                    "verse_nr": "10",
                    "verse": "para ijcon nochipa nenquimatisquej quen ijqui nenquitlapejpenisquej on tlen m\u00e1s cuajli. Ijcon huelis nenquipiasquej se nemilistli chipahuac, niman xonyas tlinon mechtlajtlacolmacas ijcuac Cristo huajlas."
                },
                "11": {
                    "verse_nr": "11",
                    "verse": "Ijcon nenquichihuasquej nochi on tlen cuajli pampa Cristo mechpalehuis. Niman ijcon nencueyilisquej Dios, niman yejhua quiselis on yectenehualistli."
                },
                "12": {
                    "verse_nr": "12",
                    "verse": "Para nejhua nemilistli sa no yejhua Cristo - Nocnihuan, nicnequi xmatican ica aman m\u00e1s miyec tlacatl caqui niman quineltoca on cuajli tlajtojli yejhuan quitemaca temaquixtilistli ipampa nochi tlen nopan onochiu."
                },
                "13": {
                    "verse_nr": "13",
                    "verse": "Aman, tej, nochimej on soldados yejhuan nemij ipan palacio, niman nochimej ocsequimej quimatztoquej ica nitzacuticaj pampa nicneltoca Cristo."
                },
                "14": {
                    "verse_nr": "14",
                    "verse": "Niman m\u00e1s miyequej tocnihuan quipiaj ipan inyojlo para quitemachtiaj on itlajtol Dios ican m\u00e1s yolchicahualistli, niman xican nemojtijli, pampa nican nitzacuticaj."
                },
                "15": {
                    "verse_nr": "15",
                    "verse": "On, tej, melahuac ica sequimej quiteijliaj on temachtilistli ica Cristo pampa nechnexicolitaj niman pampa nechyecapanahuisnequij ican on tetlacaitalistli yejhuan nemotech nicpia. Yejhuamej quiteijliaj on temachtijli xican yolchipahualistli, niman quinequij nohueyilisquej. No ijqui quinemiliaj nechtlajyohuiltisquej aman chica nitzacticaj. Pero ocsequimej quiteijliaj on temachtilistli ican cuajli inyojlo. Yejhuamej quichihuaj ican tetlajsojtlalistli, pampa quimatztoquej ica Dios oquitecahuilij para onechtzacuquej para nicmanahuis on cuajli tlajtojli yejhuan quitemaca temaquixtilistli."
                },
                "16": {
                    "verse_nr": "16",
                    "verse": "On, tej, melahuac ica sequimej quiteijliaj on temachtilistli ica Cristo pampa nechnexicolitaj niman pampa nechyecapanahuisnequij ican on tetlacaitalistli yejhuan nemotech nicpia. Yejhuamej quiteijliaj on temachtijli xican yolchipahualistli, niman quinequij nohueyilisquej. No ijqui quinemiliaj nechtlajyohuiltisquej aman chica nitzacticaj. Pero ocsequimej quiteijliaj on temachtilistli ican cuajli inyojlo. Yejhuamej quichihuaj ican tetlajsojtlalistli, pampa quimatztoquej ica Dios oquitecahuilij para onechtzacuquej para nicmanahuis on cuajli tlajtojli yejhuan quitemaca temaquixtilistli."
                },
                "17": {
                    "verse_nr": "17",
                    "verse": "On, tej, melahuac ica sequimej quiteijliaj on temachtilistli ica Cristo pampa nechnexicolitaj niman pampa nechyecapanahuisnequij ican on tetlacaitalistli yejhuan nemotech nicpia. Yejhuamej quiteijliaj on temachtijli xican yolchipahualistli, niman quinequij nohueyilisquej. No ijqui quinemiliaj nechtlajyohuiltisquej aman chica nitzacticaj. Pero ocsequimej quiteijliaj on temachtilistli ican cuajli inyojlo. Yejhuamej quichihuaj ican tetlajsojtlalistli, pampa quimatztoquej ica Dios oquitecahuilij para onechtzacuquej para nicmanahuis on cuajli tlajtojli yejhuan quitemaca temaquixtilistli."
                },
                "18": {
                    "verse_nr": "18",
                    "verse": "Pero xhueyiquitosnequi tla on tlacamej quiteijliaj itech ica Cristo ican cuajli inyojlo noso ca. Yej on hueyiquitosnequi ica quiteijliaj itech Cristo."
                },
                "19": {
                    "verse_nr": "19",
                    "verse": "Niman yejhua in nechpactia, pampa nicmatzticaj ica ican nemooraciones niman ican itlapalehuilis iEsp\u00edritu Jesucristo, nochi cuajli nopan nochihuas."
                },
                "20": {
                    "verse_nr": "20",
                    "verse": "Tlinon nejhua sanoyej nicnequi niman niccha ma ca nicmatis pinahualistli ixpan Dios, yej nitlajtos ican nochi yolchicahualistli para Cristo quen nochipa onitlajtoj. Niman nejhua nicnequi ica nicueyilis Cristo ican notlalnacayo. Niman xnotequiu quen ijqui tla ican nonemilis noso ican nomiquilis."
                },
                "21": {
                    "verse_nr": "21",
                    "verse": "Tla ninemis huelis nictequipanos Cristo, niman tla nimiquis nictlanis nochi on tlen Dios nechmacas."
                },
                "22": {
                    "verse_nr": "22",
                    "verse": "Tla ninemis ipan in tlalticpactli, huelis m\u00e1s nitequitis para Cristo. Yejhua ica xhueli nicmati catlejhua m\u00e1s nicnequi, tla miquilistli noso nemilistli."
                },
                "23": {
                    "verse_nr": "23",
                    "verse": "Sanoyej ohuijticaj para nicmati catlejhua m\u00e1s nicnequi. Nicnequi nimiquis para nias itech Cristo, pampa on m\u00e1s cuajli yesquia para nejhua."
                },
                "24": {
                    "verse_nr": "24",
                    "verse": "Pero m\u00e1s cuajli para nemejhuamej ninemis ipan in tlalticpactli, para huelis nemechpalehuis."
                },
                "25": {
                    "verse_nr": "25",
                    "verse": "Yejhua ica cuajli nicyolmatzticaj ica nemohuan ninocahuas para nemechpalehuis m\u00e1s nemoscaltisquej, niman para m\u00e1s nenquipiasquej paquilistli ipan nemotlaneltoc."
                },
                "26": {
                    "verse_nr": "26",
                    "verse": "Yejhua ica, ijcuac ocsejpa nemohuan ninemis, m\u00e1s nencueyilisquej Cristo Jes\u00fas, pampa ocsejpa nemohuan ninemis."
                },
                "27": {
                    "verse_nr": "27",
                    "verse": "On tlinon m\u00e1s hueyi quijtosnequi para nemejhuamej, xnemican quen se yejhuan oquiselij on cuajli tlajtojli yejhuan quitemaca temaquixtilistli nonequi nemis. Ijcon tla nejhua nias nemechontas, noso huejca ninemis nemotech, nechijlisquej ica nemejhuamej nenmelajcanemij san secan. Nechijlisquej ica nentequitij ican se tlamachilistli niman se nemoyojlo para on tlaneltoctli yejhuan hualehua itech on temachtijli yejhuan quitemaca temaquixtilistli."
                },
                "28": {
                    "verse_nr": "28",
                    "verse": "Ijcon, tej, xnemocahuiliaj ma mechmomojtican on yejhuan nemotlahuelicnihuan. Tla xnemomojtiaj, nenquintitiaj ica yejhuamej yahuij ipan ixpolohuilistli. Pero no ijqui nenquintitiaj ica sa no yejhua Dios mechmaquixtis."
                },
                "29": {
                    "verse_nr": "29",
                    "verse": "Ipampa Cristo, Dios omechmacac tonaltin xsan para nenquineltocasquej Cristo, yej para no nentlajyohuisquej ipampa."
                },
                "30": {
                    "verse_nr": "30",
                    "verse": "Nemejhuamej niman nejhua sa no yejhua lucha ipan tinemij. Aman yonenquitaquej quen ijqui yonilucharoj niman ocsequimej no mechijliaj quen ijqui nilucharotiu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Iyolyemanilis niman ihueyilis Cristo - Cristo nochi ica mechyolehua, pampa san secan ihuan nennemij, niman itetlajsojtlalis mechyoltlalia. Nennemij san secan ihuan iEsp\u00edritu Dios, niman nenquixmatij itetlajsojtlalis niman iteicnelilis."
                },
                "2": {
                    "verse_nr": "2",
                    "verse": "Yejhua ica, xnechajxiltilican on pactli. Xpiacan san se tlanemilijli. Cada se xmomatican san ican se tetlajsojtlalistli. San se moyojlo niman san se tlamachilistli xpiacan."
                },
                "3": {
                    "verse_nr": "3",
                    "verse": "Ma ca itlaj xchihuacan ican nexicojli nion pampa nenquinequij nemohueyimatisquej, yej ican yolyemanilistli xmomatican ica ocsequimej m\u00e1s huejhueyixtoquej xquen nemejhuamej."
                },
                "4": {
                    "verse_nr": "4",
                    "verse": "Ma ca xchihuacan on tlen cuajli san para nemejhuamej, yej no xquinchihuilican on ocsequimej on tlen no cuajli para yejhuamej."
                },
                "5": {
                    "verse_nr": "5",
                    "verse": "Xtlanemilican no ijqui quen Cristo tlanemiliaya."
                },
                "6": {
                    "verse_nr": "6",
                    "verse": "Masqui Cristo sa no yejhua Dios, yejhua oquinocahualtij on tlajtlamach yejhuan Dios quimelahua quipia. Yejhua ica tej, para achitzin tiempo xoc onenquen Dios nemi."
                },
                "7": {
                    "verse_nr": "7",
                    "verse": "Ijcon xoquipix ihueyilis Dios niman onochiu quen se tetequichihuilijquetl."
                },
                "8": {
                    "verse_nr": "8",
                    "verse": "Niman ijcuac onochiu tlacatl, yejhua onocnonelij, niman oquitlacamat Dios hasta queman omic, masqui on imiquilis sanoyej tepinajtij catca ne ipan cojnepanojli."
                },
                "9": {
                    "verse_nr": "9",
                    "verse": "Yejhua ica Dios oquimacac m\u00e1s hueyilistli yejhuan xacaj ocse quipia, niman tlanahuatijli on yejhuan m\u00e1s hueyi quijtosnequi xquen yacaj ocse quipia."
                },
                "10": {
                    "verse_nr": "10",
                    "verse": "Dios oquimacac on hueyilistli niman tequihuajyotl para nochimej on yejhuan nemij ne ilhuicac niman ipan in tlalticpactli, niman no on yejhuan yomiquej ma notlacuenquetzacan ixpan ijcuac caquisquej itocatzin."
                },
                "11": {
                    "verse_nr": "11",
                    "verse": "Ijcon oquichiu para nochimej ma quixmatican niman ma quijtocan ica yejhua inTeco, niman ijcon Dios toTajtzin quiselis hueyilistli."
                },
                "12": {
                    "verse_nr": "12",
                    "verse": "On tlaneltocaquej quen tlahuiltin ipan in tlalticpactli - Ijcon, tej, notlajsojcaicnihuan, ijcon quen nemejhuamej nochipa nennechtlacamatij ijcuac nemohuan ninemi, xnechtlacamatican m\u00e1s aman ica huejca ninemi. Aman ica xnemohuan ninemi, sa no nemejhuamej xmotequimacatiacan itech nemomaquixtilis ican yolyemanilistli niman nemojtijli."
                },
                "13": {
                    "verse_nr": "13",
                    "verse": "Ijquin xchihuacan, pampa Dios tequiti ipan nemoyojlo. Yejhua mechchihualtia sanquen nenquinequij niman nenhuelij nenquichihuasquej on cuajli yejhuan quipactia."
                },
                "14": {
                    "verse_nr": "14",
                    "verse": "Xchihuacan nochi tlajtlamach ma ca ican tlahueltlajtojli nion ma ca ican camahuijsoquilistli,"
                },
                "15": {
                    "verse_nr": "15",
                    "verse": "para xonyas tlinon ica mechtlajtlacolmacasquej niman para nenchipajtiasquej. Ijcon xchihuacan para intlajcotian on xcuajcualtin tlacamej yejhuan xcuajli tlanemiliaj, ma mechitacan ica nenteconehuan xican ijtlacohualistli itech Dios. Nemejhuamej nempetlanij intlajcotian on xcuajcualtin tlacamej quen on sitlalimej petlanij ne ipan cielo chica nemejhuamej nenquitemachtijtoquej on temachtilistli yejhuan quitemaca yencuic nemilistli."
                },
                "16": {
                    "verse_nr": "16",
                    "verse": "Ijcon xchihuacan para ijcuac huajlas Cristo, nipaquis, pampa nicmatis ica on tequitl yejhuan onicchiu nemotzajlan xsanencaj onicchiu."
                },
                "17": {
                    "verse_nr": "17",
                    "verse": "Nemejhuamej nenquimacaj Dios se huentli. On nemotlaneltoc yejhua huentli. Tla nimiquis, nipaquis, niman on pactli nemohuan nicpanos, pampa ica on noyesyo yejhua ica naxitis nemohuen."
                },
                "18": {
                    "verse_nr": "18",
                    "verse": "Yejhua ica, tej, xpaquican, niman nohuan xpiacan paquilistli."
                },
                "19": {
                    "verse_nr": "19",
                    "verse": "Timoteo niman Epafrodito - Tla toTeco Jes\u00fas quinequi, saniman nictitlanis Timoteo para mechontas. Nicmatzticaj ica ijcuac ocsejpa huajlas notech, nechpactis ica on tlen de nemejhuamej nechijlis."
                },
                "20": {
                    "verse_nr": "20",
                    "verse": "Xnicpia ocse yejhuan no ijqui quinemilia quen nejhua, yejhuan melahuac notequimacas de nochi tlen cuajli para nemejhuamej."
                },
                "21": {
                    "verse_nr": "21",
                    "verse": "Ocsequimej quitejtemohuaj nochi tlen cuajli san para yejhuamej, niman xejhua on yejhuan para Cristo Jes\u00fas."
                },
                "22": {
                    "verse_nr": "22",
                    "verse": "Pero nemejhuamej nenquimatztoquej quen ijqui Timoteo quiteititia icuajlilis. Nenquimatztoquej quen ijqui tequipanohua nohuan ipan on cuajli tlajtojli yejhua quitemaca temaquixtilistli quen se conetl yejhuan quipalehuiya itaj."
                },
                "23": {
                    "verse_nr": "23",
                    "verse": "Yejhua ica, tej, nitlamacha saniman yejhua nemechtitlanilis ijcuac yoniquitac quen ijqui nopan nochihuas."
                },
                "24": {
                    "verse_nr": "24",
                    "verse": "Niman cuajli nicmati ica tla toTeco quinequi, nejhua no saniman nemechitas."
                },
                "25": {
                    "verse_nr": "25",
                    "verse": "Nicnemilia nonequi nemechtitlanilis tocniu Epafrodito nemotlanahuatijcau yejhuan onencuajtitlanquej para nechpalehuis ipan nochi tlen nechpolojticaj. Yejhua nocniu itech Cristo niman notequipanojcaxiu ipan in tequitl niman ipan in tlajyohuilistli."
                },
                "26": {
                    "verse_nr": "26",
                    "verse": "Nicnemilia nonequi nemechtitlanilis pampa sanoyej quinequi mechitas nemochimej. Yejhua mechelnamiqui ican ajmantli pampa nemejhuamej onenquimatquej ica yejhua cualohuaya."
                },
                "27": {
                    "verse_nr": "27",
                    "verse": "Melahuac yejhua cualohuaya, niman ye miquiya. Pero Dios oquicnelij, niman xsan yejhua. Nejhua no onechicnelij para xonicpix m\u00e1s ajmantli de in yejhuan ye nicpia."
                },
                "28": {
                    "verse_nr": "28",
                    "verse": "Yejhua ica m\u00e1s nicnequi para nictitlanis, para ijcuac ocsejpa nenquitasquej nempaquisquej. Niman no ijqui nejhua xm\u00e1s ninajmantias ijcuac nicmatis ica nemejhuamej yonenquitaquej ica xoc cualo."
                },
                "29": {
                    "verse_nr": "29",
                    "verse": "Xselican ican nochi yolpactli quen itequitcau toTeco, niman nochipa xpiacan tetlacaitalistli intech on yejhuan no ijqui quen yejhua."
                },
                "30": {
                    "verse_nr": "30",
                    "verse": "Ijcon xselican pampa yejhua ye miquiya pampa quitequipanohua Cristo. Oquitlalij inemilis ne campa huelisquiaj miquisquia san para onechpalehuico ica on yejhuan nemejhuamej xohuel ica onennechpalehuijquej."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "On tlen melahuac melajcatlalilistli - Niman aman nocnihuan, xpaquican pampa nenteyaxcahuan itech toTeco. Para nejhua xnechpajsolohua ocsejpa nemechijlis on tlen yonemechtlajcuilhuijca, niman cuajli para ocsejpa niquijtos para nenmelajcanemisquej ipan nemotlaneltoc."
                },
                "2": {
                    "verse_nr": "2",
                    "verse": "Xmotacan sa no nemejhuamej itech on yejhuan quichihuaj on tlen xcuajli niman quinequij quitetlalilisquej ipan tenacayo on nescayotl itoca circuncisi\u00f3n."
                },
                "3": {
                    "verse_nr": "3",
                    "verse": "On nescayotl yejhuan tlen melahuac sa no tejhuamej ticteititiaj pampa ticmahuistiliaj Dios itechcopa on Esp\u00edritu Santo, niman tipaquij pampa tinemij san secan ihuan Cristo Jes\u00fas. Niman no ticteititiaj on nescayotl pampa xtictlaliaj toyojlo para ticselisquej temaquixtilistli itech on tlen nochihua ipan tonacayo."
                },
                "4": {
                    "verse_nr": "4",
                    "verse": "Xnictlalia noyojlo itech nonacayo, masqui nihuelisquia nictlalisquia. Tla yacaj quipia quen ijqui confiaros on nacatl, nejhua m\u00e1s sanoyej,"
                },
                "5": {
                    "verse_nr": "5",
                    "verse": "pampa ipan chicueyi tonajli ijcuac oninen onicselij ipan nonacayo on nescayotl itoca circuncisi\u00f3n. No ijqui nejhua nihebreo, niman nihualehua itech noachtojtataj Benjam\u00edn. No nitlajtlajtohua ica on tlajtojli itoca hebreo yejhuan intlajtol notajhuan, niman cuajli oniquejeu on tlanahuatijli pampa nifariseo catca."
                },
                "6": {
                    "verse_nr": "6",
                    "verse": "Sanoyej oniquintlahuelitac niman oniquintlajyohuiltij on yejhuan quineltocaj Cristo. Niyolmelaqui catcaj. Xacaj quipiaya tlinon quijtos notechcopa, pampa onicchiu nochi quen on tlanahuajtijli quijtohua."
                },
                "7": {
                    "verse_nr": "7",
                    "verse": "Pero in miyec tlajtlamach yejhuan achtoj sanoyej hueyi quijtosnequiyaj para nejhua, aman niquita quen on yejhuan xijtla quijtosnequij ipampa Cristo."
                },
                "8": {
                    "verse_nr": "8",
                    "verse": "Xoc hueyi quijtosnequij on tlajtlamach pampa m\u00e1s hueyi quijtosnequi niquixmati Jesucristo quen noTeco. Ipampa Cristo nochi on tlajtlamach onicau niman nicpohua quen itlaj tlasojli para hueli nicnoyaxcatia Cristo,"
                },
                "9": {
                    "verse_nr": "9",
                    "verse": "niman para Dios nechita san secan ninemi ihuan Cristo. Yejhua nechita ica niyolmelajcatlacatl, xpampa onicchiu nochi tlen on tlanahuajtijli quijtohua, yej pampa nicneltoca noCristo. In yolmelajquilistli Dios techmaca itechcopa totlaneltoc."
                },
                "10": {
                    "verse_nr": "10",
                    "verse": "Nicnequi niquixmatis Cristo, niman ipan in nemilistli yejhuan amantzin nicpia nicnequi nicpias on ipoder yejhuan oquiselij ijcuac oyoliu niman onoquetzteu ipan itlalcon. Niman no nicnequi niquijyohuis on tlen yejhua quijyohuiya, niman nimiquis quen yejhua omic."
                },
                "11": {
                    "verse_nr": "11",
                    "verse": "Niman nitlamacha ica no nihuelis niyolihuis niman ninoquetztehuas intech on mimiquej."
                },
                "12": {
                    "verse_nr": "12",
                    "verse": "Xmocojtilican para nennemisquej quen Dios quinequi - Yejhua in xniquijtosnequi tla nochi in ye nicpia, noso tla aman najsiticaj se tlacatl yejhuan nochi cuajli. Pero quemaj ninocojtilijtiu niman nitlamacha ica ajsis on tonajli ijcuac ninemis quen Cristo quinequi, pampa yejhua ica Cristo onechnotz achtoj."
                },
                "13": {
                    "verse_nr": "13",
                    "verse": "Nocnihuan, masqui xcuajli najsiticaj ninemi quen Cristo quinequi, niquelcahua nochi tlen nocahua tlacuitlapan niman nicchihua canica para nicajsis on tlen oncaj tlayecapan, para yejhua ica ninajxitijtias quen se tlacatl yejhuan nochi cuajli."
                },
                "14": {
                    "verse_nr": "14",
                    "verse": "Ijcon quen se telpochtli yejhuan tehuan notlatlalohua campa notlatlanij sanoyej noyolchicahua para tetlanis, nejhua no ijqui. Sanoyej ninoyolchicahua para nictlanis on tetlayocolijli yejhuan Dios quinequi nicselis ne ilhuicac pampa ninemi san secan ihuan Cristo Jes\u00fas."
                },
                "15": {
                    "verse_nr": "15",
                    "verse": "Ijcon, tej, nochimej nemejhuamej yejhuan cuajli yochicau nemonemilis ipan on tlaneltoctli, no ijqui nonequi xnemilican quen nejhua nicnemilia. Tla itlaj ocse tlamantli nenquinemiliaj ocse tlamantic, Dios no mechititis yejhua in."
                },
                "16": {
                    "verse_nr": "16",
                    "verse": "Pero yej quemaj, ma tiquejehuacan nochi on tlen cuajli yejhuan yotictajxilijquej."
                },
                "17": {
                    "verse_nr": "17",
                    "verse": "Nocnihuan, san secan xtocacan noejemplo. Niman xquintacan on yejhuan quitocaj noejemplo,"
                },
                "18": {
                    "verse_nr": "18",
                    "verse": "pampa miyecpa yonemechijlij niman ocsejpa nemechijlia hasta ican nixayo, ica miyequej nemij quen tlahuelicniutin itech on tlen onochiu ipan icojnepanol Cristo."
                },
                "19": {
                    "verse_nr": "19",
                    "verse": "Yejcos on tonajli ijcuac sa no yejhuamej noxoxotonisquej. Yejhuamej sa quimahuistiliaj quen dioses yesquiaj on xcuajcualtin tlajtlamach yejhuan quelehuiaj. Yejhuamej nohueyimatij ica on tlin quitocarohua pinahuasquiaj. Yejhuamej sa comatztoquej on tlajtlamach yejhuan para in tlalticpactli."
                },
                "20": {
                    "verse_nr": "20",
                    "verse": "Pero tejhuamej ye tichanejquej ne ilhuicac. Niman aman sa ticchixtoquej on toTemaquixtijcau toTeco Jesucristo ma hualehua de ne ilhuicac."
                },
                "21": {
                    "verse_nr": "21",
                    "verse": "Cada se de tejhuamej yejhua techpatilis totlalticpacnacayo yejhuan xcojtic, para no ijqui nocahuas quen yejhua iilhuicaccuerpo yejhuan oquiselij ijcuac otlejcoc ne ilhuicac. Ijcon quichihuas ican ipoder yejhuan quipia para quimandarohua nochi tlajtlamach."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yejhua ica xmelajcanemican san secan ihuan toTeco, notlajsojcaicnihuan. Nemechtlajsojtla niman sanoyej nicnequi nemechitas. Nemejhuamej nennopaquilis niman nennotetlayocolil."
                },
                "2": {
                    "verse_nr": "2",
                    "verse": "Nochipa xpactican itech toTeco - Sanoyej niquintlajtlanilia on sihuamej, Evodia niman S\u00edntique, ma quipiacan san se inyojlo quen icniutin itech toTeco."
                },
                "3": {
                    "verse_nr": "3",
                    "verse": "Niman tejhua, notequipanojcaxiu yejhuan xcaman timocahua nohuan ipan in tequitl, nimitztlajtlanilia xquimpalehui yejhuamej in tocnihuan, pampa yejhuamej cuajli nohuan oquixicojquej on chicajcatequitl yejhuan oticchijquej ica on cuajli tlajtojli yejhuan quitemaca temaquixtilistli. Yejhuamej no otequitquej san secan ihuan Clemente niman ocsequimej yejhuan nohuan otequitquej. Yejhuamej intoca ye tlajcuilolnestoquej ne ipan on tlajcuilolamatl campa oncaj intoca on yejhuan quipiaj nemilistli para nochipa."
                },
                "4": {
                    "verse_nr": "4",
                    "verse": "Nochipa xpaquican itech toTeco. Ocsejpa niquijtohua: \u00a1xpaquican!"
                },
                "5": {
                    "verse_nr": "5",
                    "verse": "Nochi tlacatl ma quita ica nentenotzquej. Ye nisiu para huajlas toTeco."
                },
                "6": {
                    "verse_nr": "6",
                    "verse": "Ma ca itlaj xcomatztiacan, yej nochipa xchihuacan oraci\u00f3n, niman xtlajtlanilican Dios ican tlaxtlahuijli nochi tlen mechpolohua."
                },
                "7": {
                    "verse_nr": "7",
                    "verse": "Ijcon Dios mechmacas yolsehuilistli on yejhuan m\u00e1s hueyi de nochi quech se tlacatl huelis cajsicamatis. Niman in yolsehuilistli quejehuas nemoyojlo niman nemotlamachilis pampa itechcopa Cristo Jes\u00fas nennemij san secan ihuan."
                },
                "8": {
                    "verse_nr": "8",
                    "verse": "Xtlanemilican itech on tlen cuajli - Sa ica nochi, nocnihuan, xnemilican nochi tlen melahuac, nochi yejhuan quimelahua tetlacaitalistli, nochi tlen melajqui, nochi tlen chipahuac, nochi tlen xtetlahueltia, niman nochi yejhuan quimelahua yectenehualistli. Xnemilican nochi tlen m\u00e1s cuajli niman yejhuan quitocarohua quiyectenehuasquej."
                },
                "9": {
                    "verse_nr": "9",
                    "verse": "Xchihuacan on tlinon onemechmachtij, niman onenquiselijquej notech, niman on tlen notech onencacquej, niman onenquitaquej onicchiu. Ijcon xchihuacan, niman Dios yejhuan mechmaca yolsehuilistli nemohuan nemis."
                },
                "10": {
                    "verse_nr": "10",
                    "verse": "Intetlayocolil on filipenses para Pablo - Sanoyej nipaqui itech toTeco, pampa nemejhuamej ocsejpa opeu nennechpalehuiyaj ican tomin. In xquijtosnequi tla onennechelcajcaj ica nennechpalehuisquej, yej nemejhuamej xnenquipiayaj."
                },
                "11": {
                    "verse_nr": "11",
                    "verse": "Niman xniquijtohua pampa nechpolojticaj, pampa nejhua ye nicmati quen ninemi ican pactli san ica on tlen nicpia."
                },
                "12": {
                    "verse_nr": "12",
                    "verse": "Nicmatzticaj quen ijqui ninemi ipan mayantli, niman nicmatzticaj quen ijqui nicpia miyec tlaitlaj. Nicmatzticaj quen ijqui niteixnamiqui san quemanon, tla ijcuac nejhua nixhuiticaj noso ijcuac napismiqui, tla ijcuac nicpia miyec noso tla ijcuac nechpolojticaj."
                },
                "13": {
                    "verse_nr": "13",
                    "verse": "Nochi nihueli nicxicohua tlen nopan huajlau pampa Cristo yejhua nechpalehuiya."
                },
                "14": {
                    "verse_nr": "14",
                    "verse": "Pero yej quemaj, cuajli onenquichijquej para nohuan onenquijyohuijquej on mayantli."
                },
                "15": {
                    "verse_nr": "15",
                    "verse": "Nemejhuamej, yejhuan nenchantij ipan on hueyican itoca Filipos, nenquimatztoquej ica ijcuac achtopa oniquis ipan nemoregi\u00f3n de Macedonia ijcuac yonemechijlijca on cuajli tlajtojli yejhuan quitemaca temaquixtilistli, xacaj ocsequimej tlaneltocaquej onechpalehuijquej ican tetlayocolijli nion oquiselijquej tlatiochihualistli, yej san nemejhuamej."
                },
                "16": {
                    "verse_nr": "16",
                    "verse": "Chica nejhua oc ninemiya ne Tesal\u00f3nica, nemejhuamej onennechtitlanilijquej ofrendas quesquipa."
                },
                "17": {
                    "verse_nr": "17",
                    "verse": "Xquijtosnequi tla sa nipacticaj pampa itlaj nicselia. Yej tlinon nejhua nicnequi m\u00e1s xmiyequilican nemotetlayocolil ne ixpan Dios."
                },
                "18": {
                    "verse_nr": "18",
                    "verse": "Niman nejhua yonicselij nochi, niman hasta m\u00e1s quech nonequi. Desde onennechajtitlanilijquej nemotetlayocolil itechcopa Epafrodito, xoc nechpolohua. In tomin quen itlaj on ajhuiyac popochtli yejhuan on tlacamej quipopotzaj ijcuac quimacaj Dios se huentli, yejhuan Dios quiselia, niman quipactia."
                },
                "19": {
                    "verse_nr": "19",
                    "verse": "NoDios mechmacas nochi tlen nemejhuamej mechpolohua itechcopa ihueyi riquezas yejhuan oncaj ihuan Cristo Jes\u00fas."
                },
                "20": {
                    "verse_nr": "20",
                    "verse": "Dios toTajtzin ma quipia hueyilistli para nochipa. Ma ijqui nochihua."
                },
                "21": {
                    "verse_nr": "21",
                    "verse": "Sa ica nochi tetlajpalohuilistli - Xquintlajpalocan cada se on yejhuan iyaxcahuan Dios itechcopa Jesucristo. On tocnihuan yejhuan nican nohuan nemij no mechtlajpalohuaj."
                },
                "22": {
                    "verse_nr": "22",
                    "verse": "No ijqui mechtlajpalohuaj nochimej on teyaxcahuan itech Dios yejhuan nemij nican Roma, niman m\u00e1s yejhuamej on yejhuan quitequichihuiliaj in C\u00e9sar, on m\u00e1s hueyi tlayecanquetl, ipan in hueyi pa\u00eds itoca Roma."
                },
                "23": {
                    "verse_nr": "23",
                    "verse": "Ma toTeco Jesucristo mechtiochihua nochimej nemejhuamej. Ma ijqui nochihua."
                }
            }
        }
    }
}