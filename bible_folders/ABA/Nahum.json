{
    "version": "ABA",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die Here het vir Nahum gewys wat Hy met die stad Nineve wil doen. Nahum het van die stad Elkos gekom. Die Here het ges\u00ea Hy sal Nineve straf."
                },
                "2": {
                    "verse_nr": "2",
                    "verse": "Die Here is 'n God\nwat baie kwaad word\nen wat sy vyande straf.\nHy straf die mense wat teen Hom is,\nHy bly kwaad vir sy vyande."
                },
                "3": {
                    "verse_nr": "3",
                    "verse": "Die Here is geduldig\nen baie sterk,\nmaar as iemand skuldig is,\ndan sal die Here hom straf.\nWanneer die Here kom,\ndan is daar 'n sterk wind\nen 'n storm.\nDie wolke is soos stof\nonder sy voete."
                },
                "4": {
                    "verse_nr": "4",
                    "verse": "Wanneer Hy met die see raas,\ndan word die see droog.\nHy laat al die riviere droog word.\nDie plante in Basan\nen op Karmel-berg word droog.\nAl die blomme op die Libanon-berg\nverlep en gaan dood."
                },
                "5": {
                    "verse_nr": "5",
                    "verse": "Die berge skud voor die Here,\ndie heuwels smelt,\ndie w\u00eareld en almal\nwat op die w\u00eareld woon,\nskrik wanneer die Here kom."
                },
                "6": {
                    "verse_nr": "6",
                    "verse": "Wie kan voor God staan\nwanneer Hy kwaad is?\nNiemand nie.\nWanneer God kwaad is,\ndan is dit soos 'n vuur wat brand.\nDie rotse breek stukkend\nvoor Hom."
                },
                "7": {
                    "verse_nr": "7",
                    "verse": "Die Here is goed.\nHy help mense wanneer dit sleg gaan met hulle\nen Hy is bekommerd oor almal\nwat vra dat Hy hulle moet beskerm."
                },
                "8": {
                    "verse_nr": "8",
                    "verse": "Maar die Here sal die mense van Nineve straf.\nDit sal lyk soos wanneer\n'n sterk stroom water\nhulle wegspoel.\nHy sal sy vyande jaag\ntot in donker plekke."
                },
                "9": {
                    "verse_nr": "9",
                    "verse": "Die Here sal die planne stop\nwat julle teen Hom maak.\nSy vyande sal nie weer kom nie."
                },
                "10": {
                    "verse_nr": "10",
                    "verse": "Hulle is soos dorings\nwat inmekaar steek,\nhulle is dronk van die wyn\nwat hulle drink,\nmaar hulle sal brand soos kaf."
                },
                "11": {
                    "verse_nr": "11",
                    "verse": "Daar het iemand uit Nineve gekom\nwat slegte planne\nteen die Here gemaak het.\nHy wou h\u00ea dit moet sleg gaan\nmet die Israeliete."
                },
                "12": {
                    "verse_nr": "12",
                    "verse": "Die Here s\u00ea:\n\u201cDaar is nou baie soldate\nin Nineve,\nen hulle is sterk.\nMaar hulle sal almal\nin oorlog sterf.\nMy volk, Ek het julle laat swaarkry,\nmaar Ek sal julle nie weer\nlaat swaarkry nie."
                },
                "13": {
                    "verse_nr": "13",
                    "verse": "Ek sal julle nou vrymaak.\nNineve sal nie meer regeer\noor julle nie.\u201d"
                },
                "14": {
                    "verse_nr": "14",
                    "verse": "Nineve, die Here het ges\u00ea\ndie vyande moet jou verwoes,\nniemand sal jou naam\nweer noem nie.\nDie Here s\u00ea:\n\u201cEk sal die beelde stukkend breek wat\nin jou afgod se tempel is.\nEk grawe vir jou 'n graf,\nwant jy beteken niks."
                },
                "15": {
                    "verse_nr": "15",
                    "verse": "Kyk, daar oor die berge\nkom iemand\nwat 'n boodskap bring.\nHy bring goeie nuus,\nhy s\u00ea daar sal vrede wees.\nHy s\u00ea: \u2018Mense van Juda,\njulle moet julle feeste vier.\nJulle moet vir die Here gee\nwat julle belowe het.\nDie slegte mense\nwat julle verdruk het,\nsal nie weer in julle land kom nie.\nHulle is dood.\u2019 \u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Die Here s\u00ea:\n\u201cNineve, die vyande sal kom\nen hulle sal julle mense wegjaag\nna al die kante toe.\nJulle moet die stad se mure oppas\nen die pad dophou.\nJulle moet gereedmaak\nom oorlog te maak,\njulle moet al julle soldate\nbymekaarmaak."
                },
                "2": {
                    "verse_nr": "2",
                    "verse": "Julle het die Israeliete\nse goed weggevat\nen julle het hulle wingerdstokke verwoes,\nmaar Ek sal die Israeliete\nweer so sterk maak\nsoos hulle was.\u201d"
                },
                "3": {
                    "verse_nr": "3",
                    "verse": "Julle vyande se skilde is rooi geverf,\nen hulle klere is rooi.\nHulle oorlogkarre blink soos vuur.\nHulle wil julle aanval.\nDie soldate swaai hulle spiese."
                },
                "4": {
                    "verse_nr": "4",
                    "verse": "Die oorlogkarre jaag\nop die paaie,\nhulle ry vinnig oor die veld.\nHulle blink soos vuurvlamme,\nhulle is so vinnig soos weerlig."
                },
                "5": {
                    "verse_nr": "5",
                    "verse": "Die koning van Nineve\nroep sy beste soldate\nom teen die vyande te veg.\nMaar wanneer hulle kom,\ndan val party van hulle.\nHulle hardloop na die muur\nvan die stad,\nmaar die vyande is al buite\nby die muur\nonder 'n skild-dak."
                },
                "6": {
                    "verse_nr": "6",
                    "verse": "Dan maak die vyande\ndie hekke oop en hulle gaan in,\nen die mense in die paleis\nhou op om te veg.\nDie hekke was in die rivier\nwat deur die stad gevloei het."
                },
                "7": {
                    "verse_nr": "7",
                    "verse": "Dit is seker:\nDie vyande vat al die mense\nvan Nineve weg.\nDie slavinne kla\nsoos duiwe wat koer,\nhulle huil en slaan op hulle bors."
                },
                "8": {
                    "verse_nr": "8",
                    "verse": "Die mense van Nineve\nvlug uit die stad\nsoos water wat uit 'n dam vloei.\nDie soldate skree:\n\u201cWag! Staan stil!\u201d\nMaar niemand kyk om nie."
                },
                "9": {
                    "verse_nr": "9",
                    "verse": "Die vyande skree:\n\u201cVat die silwer, vat die goud!\u201d\nDaar is baie mooi en duur goed."
                },
                "10": {
                    "verse_nr": "10",
                    "verse": "Die vyande het alles\nin die stad gevat.\nHulle het die stad verwoes.\nDie mense van Nineve\nhet bang geword.\nHulle knie\u00eb het swak geword.\nHulle het seergekry.\nAlmal se gesigte het bleek geword."
                },
                "11": {
                    "verse_nr": "11",
                    "verse": "Nineve was soos 'n plek\nwaar leeus bly.\n'n Leeu-mannetjie en 'n leeu-wyfie\nen hulle kleintjie\nis vir niks bang nie.\nHulle vang diere wanneer hulle wil.\nDie leeu-mannetjie vang 'n dier\nen verwurg dit\nen hy bring kos vir sy wyfies\nen sy kleintjies.\nNineve se mense was ook\nvir niks bang nie.\nHulle het ander mense gevang\nsoos leeus diere vang,\nen hulle het die mense\nse goed gevat."
                },
                "12": {
                    "verse_nr": "12",
                    "verse": "Nineve was soos 'n plek\nwaar leeus bly.\n'n Leeu-mannetjie en 'n leeu-wyfie\nen hulle kleintjie\nis vir niks bang nie.\nHulle vang diere wanneer hulle wil.\nDie leeu-mannetjie vang 'n dier\nen verwurg dit\nen hy bring kos vir sy wyfies\nen sy kleintjies.\nNineve se mense was ook\nvir niks bang nie.\nHulle het ander mense gevang\nsoos leeus diere vang,\nen hulle het die mense\nse goed gevat."
                },
                "13": {
                    "verse_nr": "13",
                    "verse": "Die Here wat oor alles regeer, s\u00ea:\n\u201cNineve, Ek is nou teen jou.\nEk sal jou oorlogkarre verbrand\nen Ek sal jou soldate doodmaak.\nJy sal nie weer ander mense\nse goed vat nie.\nJy sal nie weer boodskappers\nstuur na ander plekke nie.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Die Here s\u00ea:\n\u201cDit sal sleg gaan met Nineve.\nDie mense van die stad\nhet baie mense vermoor.\nHulle is skelm,\ndie stad is vol goed\nwat hulle van ander mense\ngevat het."
                },
                "2": {
                    "verse_nr": "2",
                    "verse": "\u201cDie vyande slaan die perde\nmet swepe.\nDie oorlogkarre se wiele raas.\nDie perde hardloop vinnig,\ndie oorlogkarre skud."
                },
                "3": {
                    "verse_nr": "3",
                    "verse": "\u201cDie vyande kom vinnig nader\nop hulle perde.\nHulle swaarde en hulle spiese\nblink in die son.\nHulle maak baie mense dood.\nDie lyke l\u00ea oral, die mense val\noor die lyke."
                },
                "4": {
                    "verse_nr": "4",
                    "verse": "\u201cNineve, dit sal alles gebeur\nomdat jy soos 'n prostituut is,\n'n mooi vrou wat getoor het.\nJy het ander mense gevat,\nen hulle het jou slawe geword.\nJy het alles gevat wat hulle het."
                },
                "5": {
                    "verse_nr": "5",
                    "verse": "\u201cNou is Ek teen jou,\u201d\ns\u00ea die Here wat oor alles regeer.\n\u201cEk sal met jou doen soos\n'n mens met 'n slegte vrou doen:\nEk sal jou rok optel\nsodat die ander volke\njou kaal liggaam kan sien.\nHulle sal sien jy is 'n slegte vrou."
                },
                "6": {
                    "verse_nr": "6",
                    "verse": "\u201cEk sal vuilgoed op jou gooi,\nen die mense sal sleg dink van jou.\nHulle sal jou spot."
                },
                "7": {
                    "verse_nr": "7",
                    "verse": "Almal wat jou sien,\nsal weggaan van jou en s\u00ea:\n\u2018Nineve is verwoes!\u2019\nNiemand sal daaroor\njammer wees nie.\nEk kry niemand\nwat jou kan troos nie."
                },
                "8": {
                    "verse_nr": "8",
                    "verse": "\u201cNineve, jy is nie beter\nas die stad No-Amon nie.\nNo-Amon is langs die Nyl-rivier,\nen daar is water rondom die stad\nom die stad te beskerm."
                },
                "9": {
                    "verse_nr": "9",
                    "verse": "In die stad was soldate\nvan die land Kus\nen van Egipte en van Put\nen van Libi\u00eb,\nen daarom was No-Amon baie sterk."
                },
                "10": {
                    "verse_nr": "10",
                    "verse": "Maar die vyande het die mense\nvan No-Amon gevang\nen weggevat na 'n ander land.\nDie vyande het die babas\ndoodgemaak in die strate,\nen hulle het lootjies getrek\nom te sien wie kry\nelkeen 'n belangrike mens\nom sy slaaf te wees.\nHulle het die belangrike mense\nvasgemaak met kettings\nen hulle weggevat."
                },
                "11": {
                    "verse_nr": "11",
                    "verse": "\u201cMense van Nineve,\njulle sal nie weet\nwaar julle is nie,\nsoos dronk mense.\nJulle sal ook 'n plek soek\nwaar julle kan wegkruip\nvir julle vyande."
                },
                "12": {
                    "verse_nr": "12",
                    "verse": "Al julle sterk huise is\nsoos ryp vye in vyebome.\nWanneer jy die bome skud,\ndan val die vye in jou mond.\nSo maklik sal julle vyande\njulle sterk huise vat.\u201d"
                },
                "13": {
                    "verse_nr": "13",
                    "verse": "Julle soldate beteken niks.\nHulle is soos 'n klomp vroue.\nDie poorte van julle stad\nsal oop wees,\njulle vyande sal die deure\nin die poorte verbrand."
                },
                "14": {
                    "verse_nr": "14",
                    "verse": "Julle moet genoeg water\ngaan haal en dit b\u00eare,\nwant julle vyande sal kom wag\nrondom die stad se mure.\nJulle moet die stad se sterk mure\nnog sterker maak.\nJulle moet bakstene maak van klei."
                },
                "15": {
                    "verse_nr": "15",
                    "verse": "Julle sal brand in die vuur.\nDie vyande sal julle doodmaak\nsoos sprinkane.\nJulle het so baie geword\nsoos sprinkane."
                },
                "16": {
                    "verse_nr": "16",
                    "verse": "Julle handelaars was meer\nas die sterre in die lug,\nmaar hulle is nou weg.\nHulle is weg soos sprinkane\nwat wegvlieg\nwanneer hulle klaar gevreet het."
                },
                "17": {
                    "verse_nr": "17",
                    "verse": "Die mense wat die stad\nmoes oppas, en die amptenare,\nis soos sprinkane\nwat na 'n ander plek vlieg.\nDie swerms sprinkane\nsit op die klipmure\nwanneer dit koud is,\nmaar wanneer dit warm word,\ndan vlieg hulle weg,\nen niemand weet waarnatoe\nhulle gaan nie."
                },
                "18": {
                    "verse_nr": "18",
                    "verse": "Koning van Assiri\u00eb,\ndie leiers van jou mense slaap.\nJou mense het gevlug\nen hulle is oral op die berge.\nDaar is niemand\nwat hulle bymekaarmaak nie."
                },
                "19": {
                    "verse_nr": "19",
                    "verse": "Nineve, die vyande\nsal jou verwoes,\nen niemand sal jou weer bou nie.\nAl die mense sal bly wees,\nalmal wat hoor wat met jou\ngebeur het.\nHulle sal hande klap,\nwant jy het wrede dinge gedoen aan almal."
                }
            }
        }
    }
}