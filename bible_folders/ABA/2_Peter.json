{
    "version": "ABA",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Simeon Petrus, is 'n dienaar en apostel van Jesus Christus. Ek skryf hierdie brief vir julle wat ook soos ons glo in Jesus Christus. Dit is Christus wat vir ons almal in Hom laat glo en daardie geloof in Hom is kosbaar. Hy is ons God en ons Redder en Hy laat julle almal ook so glo in Hom."
                },
                "2": {
                    "verse_nr": "2",
                    "verse": "Ons bid dat God genadig sal wees vir julle en dat Hy vir julle baie vrede sal gee. Hy sal dit doen omdat julle vir God en Jesus ons Here reg leer ken het."
                },
                "3": {
                    "verse_nr": "3",
                    "verse": "God is sterk en Hy het vir ons alles gegee wat ons nodig het om so te lewe dat ons Hom kan dien. Ons k\u00e1n so lewe omdat ons Hom ken. Hy het ons gekies om aan Hom te behoort, want Hy is die Koning en Hy doen groot dinge."
                },
                "4": {
                    "verse_nr": "4",
                    "verse": "Hoekom het God belowe om vir ons kosbare en baie groot dinge te doen? Dit is omdat Hy so groot en sterk is. Hy het dit gedoen sodat julle vry kan wees en kan ophou om die slegte dinge te wil doen wat die mense van die w\u00eareld graag wil doen, dinge wat hulle laat sterf. Dan sal julle mense word wat soos God is en wat lewe soos Hy."
                },
                "5": {
                    "verse_nr": "5",
                    "verse": "God het baie dinge vir julle gedoen, en daarom moet julle hard probeer om nie net te glo in Hom nie, maar ook om goeie dinge vir ander mense te doen en om wyse mense te wees."
                },
                "6": {
                    "verse_nr": "6",
                    "verse": "Julle moenie gou kwaad word nie, julle moet vas glo, julle moet vir God dien"
                },
                "7": {
                    "verse_nr": "7",
                    "verse": "julle moet lief wees vir mekaar, julle moet lief wees vir al die mense."
                },
                "8": {
                    "verse_nr": "8",
                    "verse": "As julle hierdie dinge doen en dit meer en meer doen, dan doen julle dinge wat vir mense kan help en dan sal julle slaag met alles wat julle doen omdat julle ons Here Jesus Christus goed ken."
                },
                "9": {
                    "verse_nr": "9",
                    "verse": "Want as 'n mens hierdie dinge nie doen nie, dan is hy soos iemand wat baie sleg sien, so sleg dat hy geestelik blind is. Ja, iemand wat nie hierdie dinge doen nie, het vergeet dat God hom gereinig het van die sondes wat hy voorheen gedoen het."
                },
                "10": {
                    "verse_nr": "10",
                    "verse": "My vriende, God het julle gekies en genooi om aan Hom te behoort. Daarom moet julle baie hard probeer om so te lewe dat almal kan sien dat julle aan God behoort. Julle moet so lewe, want dan sal julle aanhou glo en nie ontrou wees nie."
                },
                "11": {
                    "verse_nr": "11",
                    "verse": "As julle s\u00f3 lewe, dan sal God s\u00ea dat julle baie welkom is daar waar ons Here Jesus Christus vir altyd die Koning is en waar Hy regeer, Jesus Christus ons Redder."
                },
                "12": {
                    "verse_nr": "12",
                    "verse": "Julle weet hierdie dinge en julle is baie seker dat dit die waarheid is wat julle oor Christus gehoor het. Maar ek sal aanhou om vir julle te s\u00ea dat julle moet onthou wat ek hier vir julle geskryf het."
                },
                "13": {
                    "verse_nr": "13",
                    "verse": "Ek dink dit is reg dat ek vir julle moet s\u00ea dat julle moet onthou om aan hierdie dinge te dink, ek moet dit s\u00ea terwyl ek nog lewe."
                },
                "14": {
                    "verse_nr": "14",
                    "verse": "Want ek weet dat ek nie meer lank sal lewe nie, ons Here Jesus Christus het dit vir my ges\u00ea."
                },
                "15": {
                    "verse_nr": "15",
                    "verse": "Daarom sal ek hard probeer dat julle hierdie dinge altyd sal onthou, ook nadat ek gesterf het."
                },
                "16": {
                    "verse_nr": "16",
                    "verse": "Ons het vir julle vertel dat ons Here Jesus Christus sterk is en dat Hy weer sal kom. Dit was nie slim stories wat ander mense gemaak het en wat ons geglo het nie. Nee, ons het self gesien dat Jesus Christus sterk is en alles kan doen."
                },
                "17": {
                    "verse_nr": "17",
                    "verse": "God die Vader het vir Jesus eer gegee en God het vir Jesus Koning gemaak. God is self die Groot Koning, en Hy het ges\u00ea: \u201cDit is my Seun. Ek is lief vir Hom. Hy maak My bly.\u201d"
                },
                "18": {
                    "verse_nr": "18",
                    "verse": "En ons het self gehoor dat God uit die hemel praat, ons het dit gehoor toe ons saam met Jesus op die gewyde berg was."
                },
                "19": {
                    "verse_nr": "19",
                    "verse": "Daarom weet ons dat die boodskappe wat die profete gebring het, regtig waar is. Dit sal goed wees as julle luister na die profete se boodskappe, want daardie boodskappe is soos 'n lamp wat in die donker skyn totdat die dag kom wanneer Christus weer sal kom. Dan sal Hy in julle harte sy lig laat skyn soos die m\u00f4rester skyn."
                },
                "20": {
                    "verse_nr": "20",
                    "verse": "Dit is belangrik dat julle dit moet weet: Die profete van die Ou Testament het nie self die dinge gedink wat hulle ges\u00ea het nie."
                },
                "21": {
                    "verse_nr": "21",
                    "verse": "Want die profete het hulle boodskap gebring, nie omdat hulle self daardie dinge wou s\u00ea nie, nee, die Heilige Gees het mense laat s\u00ea wat God s\u00ea."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Daar was ook vals profete by die volk van God. So sal daar ook vals leermeesters by julle wees. Hulle sal vir mense hierdie vals dinge leer, maar die mense sal nie weet dat dit verkeerd is nie. Hierdie vals dinge sal die mense verlore laat gaan. Hierdie vals profete sal ook s\u00ea dat hulle nie aan die Here behoort nie, die Here wat vir hulle losgekoop het. Daarom sal dit hulle eie skuld wees dat hulle verlore sal gaan, dit sal skielik gebeur."
                },
                "2": {
                    "verse_nr": "2",
                    "verse": "En baie mense wat s\u00ea dat hulle gelowiges is, sal soos daardie vals profete ook alles doen wat hulle wil doen. Daarom sal die ander mense wat nie gelowiges is nie, slegte dinge s\u00ea oor die lewe van die mense wat glo dat die goeie boodskap die waarheid is."
                },
                "3": {
                    "verse_nr": "3",
                    "verse": "Hierdie vals leermeesters wil altyd meer en meer goed h\u00ea vir hulleself, daarom sal hulle verkeerde stories vir julle vertel om julle te bedrieg. Maar God het lank gelede klaar besluit om hulle te straf, en Hy sal dit doen, Hy sal hulle verlore laat gaan."
                },
                "4": {
                    "verse_nr": "4",
                    "verse": "God sal hulle straf. Hy was voorheen nie jammer vir die engele wat sonde gedoen het nie. Nee, Hy het hulle in die onderw\u00eareld gegooi. Hy het hulle met kettings in die donker vasgebind en Hy het hulle gelos om daar gevangenes te bly totdat die oordeelsdag kom."
                },
                "5": {
                    "verse_nr": "5",
                    "verse": "God was ook lank gelede nie jammer vir die sondige w\u00eareld nie toe Hy die watervloed oor die w\u00eareld van die sondaars laat kom het. Maar Noag het in daardie tyd die boodskap gebring dat mense reg moet lewe voor God, en God het vir Noag gered. God het ook sewe ander mense saam met Noag gered uit die watervloed."
                },
                "6": {
                    "verse_nr": "6",
                    "verse": "God het ook die stede Sodom en Gomorra gestraf en Hy het hulle verbrand en verwoes. Hy het dit gedoen om die ander mense te waarsku dat Hy sondaars sal straf."
                },
                "7": {
                    "verse_nr": "7",
                    "verse": "Maar God het vir Lot gered. Lot het reg gelewe en hy was baie geskok oor die lewe van die mense wat nie gehoorsaam was aan die wette van God nie, daardie mense het gedoen wat hulle wil."
                },
                "8": {
                    "verse_nr": "8",
                    "verse": "Want Lot het reg gelewe, maar hy het gewoon by die mense wat nie gehoorsaam was aan die wette van God nie, en hy het elke dag gesien en gehoor wat hulle gedoen het. Die dinge wat hulle gedoen het, het elke dag vir Lot baie geskok, want Lot het reg gelewe."
                },
                "9": {
                    "verse_nr": "9",
                    "verse": "Maar die Here weet dat Hy die mense sal red wat Hom dien, Hy sal hulle red wanneer hulle baie swaar kry, en Hy sal die mense wat verkeerd lewe, aanhou straf totdat die oordeelsdag kom."
                },
                "10": {
                    "verse_nr": "10",
                    "verse": "Vir wie sal die Here die meeste straf? Hy sal die mense straf wat graag dinge wil doen wat 'n skande is en wat hulleself vuil van die sonde laat word. Hulle dink die Here wat regeer, is nie belangrik nie.\nHierdie vals leermeesters praat verkeerd, maar hulle is nie bekommerd daaroor nie. Hulle dink hulle is beter as ander mense. Daarom is hulle nie bang om slegte dinge te s\u00ea oor die engele nie."
                },
                "11": {
                    "verse_nr": "11",
                    "verse": "Maar die Here se engele is sterker en hulle het meer krag as die vals leermeesters. Die Here se engele beskuldig nie die ander engele nie."
                },
                "12": {
                    "verse_nr": "12",
                    "verse": "En hierdie vals leermeesters is soos diere wat nie verstand het nie, diere wat gebore is sodat mense hulle kan vang en doodmaak. Daarom praat die vals leermeesters sleg oor dinge wat hulle nie verstaan nie. Die Here sal hulle ook doodmaak soos die mense wilde diere doodmaak."
                },
                "13": {
                    "verse_nr": "13",
                    "verse": "Hulle sal swaarkry, dit is die straf vir die slegte dinge wat hulle doen. Hulle geniet dit om ook in die dag fees te vier en om te veel te eet en te drink. Hulle is soos vuil kolle op klere. Terwyl hulle saam met julle feesvier, hou hulle aan om mense te bedrieg, en so bring hulle skande oor julle."
                },
                "14": {
                    "verse_nr": "14",
                    "verse": "Hulle soek altyd vroue wat seks wil h\u00ea met hulle, hulle wil altyd meer en meer sonde doen. Party mense se geloof is nie sterk nie, die vals leermeesters wil daardie mense verlei. Hulle wil altyd meer en meer dinge h\u00ea. Die Here sal hulle vervloek."
                },
                "15": {
                    "verse_nr": "15",
                    "verse": "Die vals leermeesters doen hierdie dinge omdat hulle opgehou het om te lewe soos die Here wil h\u00ea. Hulle het gedoen wat Bileam seun van Bosor gedoen het. Bileam was baie lief vir geld en daarom het hy verkeerde dinge gedoen om die beloning te kry."
                },
                "16": {
                    "verse_nr": "16",
                    "verse": "Maar die Here het ges\u00ea Bileam doen iets wat verkeerd is. 'n Donkie het vir Bileam die profeet gekeer sodat hy nie 'n dom ding gedoen het nie. 'n Donkie is 'n dier wat nie kan praat nie, maar hierdie donkie het met Bileam gepraat soos 'n mens praat."
                },
                "17": {
                    "verse_nr": "17",
                    "verse": "Hierdie vals leermeesters is soos fonteine wat droog is, daar kom nie water uit nie. Hulle is soos miswolke, 'n stormwind waai hulle weg. Daarom het die Here vir hulle 'n plek gereedgemaak in die donker plek, die baie donker plek."
                },
                "18": {
                    "verse_nr": "18",
                    "verse": "Hulle dink hulle s\u00ea baie belangrike dinge, maar hulle woorde beteken niks. Hulle wil mense verlei om ook slegte dinge te doen, mense wat probeer om weg te kom van mense wat verkeerd lewe."
                },
                "19": {
                    "verse_nr": "19",
                    "verse": "Die vals leermeesters belowe dat hulle die mense vry sal maak, maar die vals leermeesters is self slawe van alles wat sleg en swak is, want wanneer iets jou oorwin het, dan is jy sy slaaf."
                },
                "20": {
                    "verse_nr": "20",
                    "verse": "Die vals leermeesters het voorheen die vuil dinge van die w\u00eareld gedoen, maar hulle het dit gelos omdat hulle ons Here en Redder Jesus Christus goed leer ken het. Maar toe het hulle weer die vuil dinge begin doen en hulle het slawe geword van daardie vuil dinge. Wanneer dit gebeur, dan is hulle nog slegter as wat hulle voorheen was."
                },
                "21": {
                    "verse_nr": "21",
                    "verse": "As hulle nie geweet het wat die Here s\u00ea en hoe hulle moet lewe nie, dan was dit beter vir hulle. Maar nou weet hulle dit, hulle het dit gehoor by die apostels, maar hulle het opgehou om te doen wat die Here wil h\u00ea."
                },
                "22": {
                    "verse_nr": "22",
                    "verse": "Hulle het gedoen soos die spreekwoorde s\u00ea, spreekwoorde wat waar is:\n'n Hond kom terug na die kos\nwat hy opgebring het\nen\n'n Vark wat skoon gewas is,\ngaan terug om weer\nin die modder te rol."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "My vriende, dit is die tweede brief wat ek vir julle skryf. In hierdie brief en ook in die eerste brief wil ek vir julle help om reg te dink"
                },
                "2": {
                    "verse_nr": "2",
                    "verse": "sodat julle kan onthou wat die gewyde profete voorheen ges\u00ea het. Julle moet ook die wette van die Here en Redder onthou, die wette wat Hy vir die apostels gegee het om vir julle te gee."
                },
                "3": {
                    "verse_nr": "3",
                    "verse": "Dit is belangrik dat julle dit moet weet: In die laaste dae van die w\u00eareld sal daar mense kom wat baie sal spot met ander mense. Hulle sal spot en hulle sal die slegte dinge doen wat hulle graag wil doen."
                },
                "4": {
                    "verse_nr": "4",
                    "verse": "Hulle sal s\u00ea: \u201cDie Here het belowe dat Hy weer sal kom, maar hoekom het Hy nog nie gekom nie? Want ons voorvaders het lank gelede gesterf, maar alles bly dieselfde soos dit van die begin af was toe God alles gemaak het.\u201d"
                },
                "5": {
                    "verse_nr": "5",
                    "verse": "Die mense wat spot, sal hierdie dinge s\u00ea, want hulle wil nie onthou dat die hemel lank gelede klaar daar was en dat die aarde uit die water gekom het nie. God het ges\u00ea dit moet so wees. Hy het die aarde uit die water laat kom."
                },
                "6": {
                    "verse_nr": "6",
                    "verse": "God het ges\u00ea die water moet oor die w\u00eareld van daardie tyd vloei en dit moet die w\u00eareld verwoes."
                },
                "7": {
                    "verse_nr": "7",
                    "verse": "Dit is ook God wat ges\u00ea het dat die hemel en die aarde wat nou daar is, nog daar moet wees en dat Hy dit sal verbrand op die oordeelsdag wanneer Hy die sondaars vir altyd sal laat sterf."
                },
                "8": {
                    "verse_nr": "8",
                    "verse": "Maar my vriende, julle moenie hierdie een ding vergeet nie. Een dag is vir die Here soos 1 000 jaar, en 1 000 jaar is vir Hom soos een dag."
                },
                "9": {
                    "verse_nr": "9",
                    "verse": "Party mense dink dat die Here 'n lang tyd neem om te doen wat Hy belowe het. Maar dit is nie waar nie. Nee, die Here is jammer vir julle, want Hy wil nie h\u00ea dat party mense verlore moet gaan nie. Hy wil h\u00ea dat al die mense moet lewe soos Hy wil h\u00ea hulle moet lewe."
                },
                "10": {
                    "verse_nr": "10",
                    "verse": "Maar die dag van die Here sal kom wanneer niemand sal dink dat dit sal gebeur nie. Daardie dag sal kom soos 'n dief wat kom wanneer niemand dink dat hy sal kom nie. Op daardie dag sal dit baie hard raas en dreun, en die hemel sal verdwyn. Die sterre in die lug sal smelt en verdwyn. Die Here weet wat almal op die aarde gedoen het en Hy sal hulle oordeel."
                },
                "11": {
                    "verse_nr": "11",
                    "verse": "God sal al hierdie dinge so laat verdwyn, daarom moet julle ook julle hele lewe aan God wy en daarom moet julle Hom dien."
                },
                "12": {
                    "verse_nr": "12",
                    "verse": "Julle moet wag vir die dag van God, julle moet wens dat die dag gou sal kom. Op daardie dag sal die hemel en die sterre verbrand en smelt en verdwyn."
                },
                "13": {
                    "verse_nr": "13",
                    "verse": "Maar ons wag vir die nuwe hemel en nuwe aarde wat God belowe het, daar sal mense altyd doen wat God wil h\u00ea."
                },
                "14": {
                    "verse_nr": "14",
                    "verse": "Daarom, my vriende, terwyl julle wag dat hierdie dinge sal gebeur, moet julle heeltemal reg lewe. Julle moet probeer om nie dinge te doen waaroor julle skaam sal moet wees nie, en julle moet in vrede lewe."
                },
                "15": {
                    "verse_nr": "15",
                    "verse": "Julle moet ook weet dat ons Here geduldig is omdat Hy mense wil red. Hy het vir ons liewe vriend, Paulus, wysheid gegee, en Paulus het ook hierdie dinge vir julle geskryf."
                },
                "16": {
                    "verse_nr": "16",
                    "verse": "Hy het dit ook in al sy briewe geskryf, briewe waarin hy oor hierdie dinge gepraat het. In sy briewe is daar party dinge wat 'n mens moeilik verstaan. Mense wat nog nie alles verstaan wat gelowiges moet weet nie en mense wie se geloof nog nie sterk genoeg is nie, verstaan hierdie moeilike dinge verkeerd. Hulle verstaan die ander boeke van die Bybel ook verkeerd. Omdat hulle dit doen, sal hulle verlore gaan."
                },
                "17": {
                    "verse_nr": "17",
                    "verse": "My vriende, julle weet klaar dat hierdie dinge later sal gebeur. Daarom moet julle baie goed oppas, want daar is mense wat nie gehoorsaam is aan die wette van God nie. Julle moenie dat hulle vir julle ook laat lewe soos hulle lewe nie, want dan sal julle nie meer seker wees van die dinge wat julle glo nie."
                },
                "18": {
                    "verse_nr": "18",
                    "verse": "Nee, julle moet aanhou om meer en meer te glo in die genade van ons Here en Redder, Jesus Christus, en om Hom beter te leer ken. Daarom moet ons Hom prys, nou en vir altyd. Amen."
                }
            }
        }
    }
}