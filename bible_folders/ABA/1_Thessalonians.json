{
    "version": "ABA",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, saam met Silvanus en Timoteus, skryf hierdie brief vir julle in Tessalonika, die gemeente wat behoort aan God die Vader en aan die Here Jesus Christus.\nOns groet julle. Ons bid dat God genadig sal wees vir julle en dat Hy vir julle sy vrede sal gee."
                },
                "2": {
                    "verse_nr": "2",
                    "verse": "Wanneer ons bid, dan dink ons aan julle almal en dan s\u00ea ons vir God dankie."
                },
                "3": {
                    "verse_nr": "3",
                    "verse": "Ja, wanneer ons tot ons God en Vader bid, dan onthou ons altyd wat julle alles doen omdat julle in Christus glo. Ons onthou ook hoe hard julle werk omdat julle lief is vir Christus, en ons onthou hoe julle aanhou hoop en weet dat ons Here Jesus Christus weer sal kom. Ja, julle wag dat Hy sal kom."
                },
                "4": {
                    "verse_nr": "4",
                    "verse": "Vriende, God is lief vir julle, en ons weet dat God julle gekies het om aan Hom te behoort."
                },
                "5": {
                    "verse_nr": "5",
                    "verse": "Ons weet dit, want julle het die goeie boodskap by ons gehoor, en nog meer, julle het ook die wonderwerke gesien wat die Heilige Gees gedoen het. En julle het vas geglo dat alles wat ons doen en s\u00ea, die waarheid is. Julle weet ook hoe ons saam met julle gelewe het. Ons het dit gedoen sodat julle kon sien hoe gelowiges moet lewe."
                },
                "6": {
                    "verse_nr": "6",
                    "verse": "Julle het geleer om soos ons en die Here te lewe, want party mense het julle laat swaarkry toe julle die goeie boodskap begin glo het. Maar die Heilige Gees het aangehou om julle baie bly te maak."
                },
                "7": {
                    "verse_nr": "7",
                    "verse": "So het julle vir al die gelowiges in die provinsies Masedoni\u00eb en Agaje gewys hoe hulle moet lewe."
                },
                "8": {
                    "verse_nr": "8",
                    "verse": "Julle het so gelewe, daarom het die boodskap van die Here verder gegaan na Masedoni\u00eb, en ook na Agaje en al die plekke waar mense gehoor het dat julle in God glo. Ons het toe ook nie vir hulle baie vertel van die boodskap van die Here nie, dit was nie nodig nie."
                },
                "9": {
                    "verse_nr": "9",
                    "verse": "Hierdie mense vertel vir almal dat julle ges\u00ea het ons is welkom by julle. Hulle vertel ook dat julle die afgode gelos het en begin doen het wat God wil h\u00ea. So het julle begin om die God wat lewe, die ware God, te dien."
                },
                "10": {
                    "verse_nr": "10",
                    "verse": "Julle wag ook dat God se Seun moet terugkom uit die hemel, God het die Seun weer laat lewe. Die Seun is Jesus, Hy sal ons red wanneer God eendag die mense sal oordeel."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Vriende, julle weet baie goed dat ons werk by julle nie misluk het nie."
                },
                "2": {
                    "verse_nr": "2",
                    "verse": "Julle weet ook dat ons eers in die stad Filippi baie swaar gekry het voordat ons na julle toe gekom het. Die mense daar het slegte dinge gedoen aan ons. Ook in die stad Tessalonika was daar mense wat ons probeer keer het, maar God het ons gehelp om aan te hou om die goeie boodskap van God vir julle te bring."
                },
                "3": {
                    "verse_nr": "3",
                    "verse": "Ons het vir julle geleer wat julle moet doen en ons het dit gedoen soos mense wat weet wat die waarheid is. Ons wou ook nie vir onsself iets kry of vir julle bedrieg nie."
                },
                "4": {
                    "verse_nr": "4",
                    "verse": "Nee, God het ons eers baie goed getoets voordat Hy die goeie boodskap vir ons gegee het om dit vir julle te bring. Daarom, wanneer ons met julle praat, dan probeer ons nie om dinge te s\u00ea wat mense wil h\u00ea nie. Nee, ons probeer net s\u00ea wat God wil h\u00ea, want dit is God wat ons harte toets."
                },
                "5": {
                    "verse_nr": "5",
                    "verse": "Julle weet baie goed: Ons het nooit probeer om vir julle mooi dinge te s\u00ea net sodat julle gelukkig moet voel nie. Ons het ook nie gemaak of ons baie goed is sodat julle vir ons geld moet gee nie. God weet ek praat die waarheid."
                },
                "6": {
                    "verse_nr": "6",
                    "verse": "Ons wou ook nie h\u00ea mense moet ons prys nie. Julle moet ons nie prys nie, en ander mense moet ons ook nie prys nie."
                },
                "7": {
                    "verse_nr": "7",
                    "verse": "Ons is apostels van Christus en daarom mag ons ges\u00ea het dat julle vir ons moet sorg. Maar ons het dit nie ges\u00ea nie. Ons was soos kindertjies toe ons by julle was, ons het niks gevra nie. Nee, dit was \u00f3ns wat vir j\u00falle gesorg het, soos 'n vrou vir haar baba sorg."
                },
                "8": {
                    "verse_nr": "8",
                    "verse": "Ons het baie verlang om by julle te wees, daarom het ons besluit om God se goeie boodskap vir julle te bring. En nie net dit nie, ons wou ook onsself vir julle gee, want ons het baie lief geword vir julle."
                },
                "9": {
                    "verse_nr": "9",
                    "verse": "Vriende, onthou julle hoe hard ons gewerk en gesweet het toe ons by julle was? Ons het elke dag en nag gewerk om self te betaal vir ons kos en slaapplek, ons wou vir niemand van julle vra om vir ons te sorg nie. So het ons God se goeie boodskap vir julle gebring."
                },
                "10": {
                    "verse_nr": "10",
                    "verse": "Julle weet en God weet ook dat ons baie hard gewerk het vir julle wat glo. Ons het net aan julle gedink. Niemand kan ons beskuldig nie."
                },
                "11": {
                    "verse_nr": "11",
                    "verse": "Julle weet goed dat ons vir elkeen van julle lief was soos 'n pa lief is vir sy kinders."
                },
                "12": {
                    "verse_nr": "12",
                    "verse": "Ons het met julle gepraat soos 'n pa met sy kinders praat. Ons het ges\u00ea julle moenie moedeloos word nie, julle moet aanhou probeer. Ons het gesoebat dat julle so moet lewe dat God tevrede sal wees met julle. Want dit is H\u00fd wat vir julle gekies het, Hy wil julle Koning wees en oor julle regeer."
                },
                "13": {
                    "verse_nr": "13",
                    "verse": "Daarom s\u00ea ons ook vir God altyd dankie dat julle geglo het wat ons vir julle ges\u00ea het. Julle het geglo dat God dit ges\u00ea het, nie mense nie. En die dinge wat God ges\u00ea het, werk nou ook in julle wat glo."
                },
                "14": {
                    "verse_nr": "14",
                    "verse": "Vriende, dieselfde dinge gebeur met julle soos wat gebeur het met die gemeentes van God in die provinsie Judea, hulle is mense wat ook in Christus Jesus glo. Julle het ook swaargekry soos hulle. Julle eie mense het julle laat swaarkry, soos die Jode die gemeentes in Judea laat swaarkry het."
                },
                "15": {
                    "verse_nr": "15",
                    "verse": "Dit is die J\u00f3de wat die Here Jesus doodgemaak het. Hulle het die profete laat swaarkry en ook vir ons. Die Jode doen nie wat God wil h\u00ea nie, en hulle is t\u00e9\u00e9n al die mense."
                },
                "16": {
                    "verse_nr": "16",
                    "verse": "Hulle keer ons wanneer ons vir die heidene die boodskap wil bring sodat God die heidene kan red. So het die Jode se sondes meer en meer geword, hulle het baie baie skuldig geword. En nou het God hulle begin straf."
                },
                "17": {
                    "verse_nr": "17",
                    "verse": "Vriende, ons is nou 'n kort tydjie nie by julle nie. Ons voel soos kinders wat nie ouers het nie. Julle kan ons nie sien nie, maar in ons harte dink ons aan julle. Ons het regtig baie hard probeer om by julle te kom, ons het baie verlang om julle weer te sien."
                },
                "18": {
                    "verse_nr": "18",
                    "verse": "Ja, ons wou regtig na julle toe kom. Ek, Paulus, het self meer as een maal probeer om te kom, maar die Satan het ons gekeer."
                },
                "19": {
                    "verse_nr": "19",
                    "verse": "Julle moenie luister na wat ander mense s\u00ea nie. Dit is net julle en die ander gelowiges wat ons laat hoop, ons kan bly wees oor julle. Wat sal ons kry vir die werk wat ons gedoen het? Wat sal ons vir die Here Jesus kan wys wanneer Hy weer kom? Ons sal net julle en die ander gelowiges vir Hom kan wys."
                },
                "20": {
                    "verse_nr": "20",
                    "verse": "J\u00falle is die mense op wie ons trots sal wees, ons sal bly wees oor julle."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ons het so baie na julle verlang dat ons nie langer kon wag nie. Toe het ons besluit dat net ek en Silvanus in Atene moet bly"
                },
                "2": {
                    "verse_nr": "2",
                    "verse": "en dat Timoteus na julle toe moet gaan. Timoteus glo ook soos ons in God, en hy werk saam met ons vir God om die goeie boodskap van Christus te bring. Timoteus moes vir julle gaan s\u00ea dat julle moet aanhou glo, julle moenie moedeloos word nie."
                },
                "3": {
                    "verse_nr": "3",
                    "verse": "Timoteus moes gaan seker maak dat julle nie twyfel omdat julle swaarkry nie. Julle weet self dat gelowiges in hierdie w\u00eareld sal swaarkry."
                },
                "4": {
                    "verse_nr": "4",
                    "verse": "Toe ons by julle was, het ons vir julle ges\u00ea dat ons sal swaarkry. Ons het dit ges\u00ea voordat dit gebeur het, en julle weet dit het alles presies so gebeur."
                },
                "5": {
                    "verse_nr": "5",
                    "verse": "Ek kon nie langer wag nie, ek wou hoor hoe dit met julle gaan. Daarom het ek ges\u00ea ons moet vir Timoteus stuur om te gaan uitvind of julle nog glo. Hy moes seker maak dat die Satan julle nie verlei het sodat julle nie meer glo nie. As julle opgehou het om te glo, dan het ons werk by julle niks beteken nie."
                },
                "6": {
                    "verse_nr": "6",
                    "verse": "Maar Timoteus het klaar teruggekom van julle en hy het vir ons goeie nuus gebring. Hy s\u00ea julle hou aan om in God te glo en julle is lief vir mekaar. Hy s\u00ea ook julle dink aan mooi dinge wanneer julle aan ons dink, en julle verlang om ons te sien, soos ons ook verlang om julle te sien."
                },
                "7": {
                    "verse_nr": "7",
                    "verse": "Vriende, ons het baie probleme en ons kry swaar, maar ons voel tevrede oor julle, want ons weet julle hou aan om te glo."
                },
                "8": {
                    "verse_nr": "8",
                    "verse": "Julle geloof in die Here is sterk, daarom gaan dit goed met ons."
                },
                "9": {
                    "verse_nr": "9",
                    "verse": "Wanneer ons aan julle dink, dan is daar baie dinge wat ons bly maak. Ons kan nie vir God genoeg dankie s\u00ea oor julle wanneer ons tot Hom bid nie."
                },
                "10": {
                    "verse_nr": "10",
                    "verse": "Ons bid ernstig elke dag en nag dat ons julle weer sal sien. Ons bid ook dat ons oor die ander dinge kan praat wat julle glo maar wat julle nog nie goed verstaan nie."
                },
                "11": {
                    "verse_nr": "11",
                    "verse": "Ons bid dat ons God en Vader en ons Here Jesus Christus vir ons na julle toe sal lei."
                },
                "12": {
                    "verse_nr": "12",
                    "verse": "Ons bid dat die Here julle liefde sal laat groei en dat julle vol sal word van liefde vir mekaar en liefde vir almal, soos ons ook lief is vir julle."
                },
                "13": {
                    "verse_nr": "13",
                    "verse": "So sal die Here julle in julle harte laat glo dat julle heeltemal aan God behoort. Dan sal niemand julle kan beskuldig wanneer julle voor ons God en Vader staan nie, daardie dag wanneer die Here Jesus kom en wanneer al sy engele by Hom sal wees. Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Vriende, daar is nog 'n paar dinge waaroor ons met julle wil praat. Die Here Jesus s\u00ea ons moet vir julle iets vra wat baie belangrik is. Ons het vir julle geleer hoe julle moet lewe sodat God tevrede sal wees met julle. Ons weet julle doen dit al klaar, maar ons wil vra dat julle dit nog beter moet doen."
                },
                "2": {
                    "verse_nr": "2",
                    "verse": "Julle weet wat ons alles vir julle ges\u00ea het om te doen. Dit is dinge wat die Here Jesus vir ons ges\u00ea het."
                },
                "3": {
                    "verse_nr": "3",
                    "verse": "God wil h\u00ea julle moet lewe soos mense wat aan Hom behoort. Julle moenie julle liggame gebruik om onsedelik te lewe nie."
                },
                "4": {
                    "verse_nr": "4",
                    "verse": "God wil h\u00ea elke man moet weet dat hy saam met sy vrou moet lewe soos God wil h\u00ea, en elke man moet sy vrou respekteer."
                },
                "5": {
                    "verse_nr": "5",
                    "verse": "Julle moenie doen soos die heidene wat nie vir God ken nie. Daardie mans gebruik hulle vroue net vir seks."
                },
                "6": {
                    "verse_nr": "6",
                    "verse": "God wil ook h\u00ea gelowiges moenie sonde doen teen mekaar nie. Die een man moenie 'n ander man se vrou wil h\u00ea en haar vir homself vat nie. Die Here sal hierdie soort sonde straf. Ons het dit voorheen vir julle ges\u00ea en ons het julle ernstig gewaarsku."
                },
                "7": {
                    "verse_nr": "7",
                    "verse": "God het ons gekies om aan Hom te behoort, daarom moet ons lewe soos Hy wil h\u00ea, ons moenie onsedelik lewe nie."
                },
                "8": {
                    "verse_nr": "8",
                    "verse": "Daarom, iemand wat nie luister na wat ons vir julle leer nie, is ongehoorsaam aan God wat sy Heilige Gees vir julle gee, hy is nie ongehoorsaam aan mense nie."
                },
                "9": {
                    "verse_nr": "9",
                    "verse": "Dit is nie nodig dat \u00f3ns vir julle skryf dat julle lief moet wees vir mekaar nie, want God self het vir julle geleer dat julle lief moet wees vir mekaar."
                },
                "10": {
                    "verse_nr": "10",
                    "verse": "Ons weet julle is lief vir al die gelowiges in die hele provinsie Masedoni\u00eb. Maar, vriende, ons vra weer baie mooi, julle moet dit nog beter doen."
                },
                "11": {
                    "verse_nr": "11",
                    "verse": "Julle moet ook probeer om stil en rustig te lewe. Julle moenie nuuskierig wees oor ander mense nie. En julle moet self hard werk, soos ons ges\u00ea het julle moet doen."
                },
                "12": {
                    "verse_nr": "12",
                    "verse": "Dan sal die mense buite die gemeente, die mense wat nie in Christus glo nie, julle respekteer. En julle sal ook alles kry wat julle nodig het."
                },
                "13": {
                    "verse_nr": "13",
                    "verse": "Vriende, ons wil graag h\u00ea dat julle moet weet wat sal gebeur met die gelowiges wat gesterf het. As julle dit weet, dan sal julle nie huil en treur soos die heidene wat niks het wat hulle kan hoop nie."
                },
                "14": {
                    "verse_nr": "14",
                    "verse": "Ons glo dat Jesus gesterf het en weer begin lewe het. Ons moet ook glo dat God die gelowiges wat gesterf het, na Jesus toe sal bring."
                },
                "15": {
                    "verse_nr": "15",
                    "verse": "Wat ons nou vir julle s\u00ea, het die Here Jesus vir ons ges\u00ea. Wanneer die Here Jesus weer kom, dan sal dit nie met ons wat nog lewe, beter gaan as met die mense wat klaar gesterf het nie."
                },
                "16": {
                    "verse_nr": "16",
                    "verse": "Wanneer die Here Jesus kom, dan sal Hy hard roep en s\u00ea wat moet gebeur. 'n Groot engel sal hard roep, en die trompet van God sal blaas. Die Here Jesus self sal uit die hemel kom, en die mense wat gesterf het en wat in Christus glo, sal eerste weer lewe."
                },
                "17": {
                    "verse_nr": "17",
                    "verse": "Daarna sal God ons wegvat, ons wat nog lewe en wat oorgebly het op die aarde. Hy sal ons en die mense wat gesterf het en wat weer lewe, saam wegneem tot in die wolke. Dan sal ons die Here Jesus in die lug ontmoet, en so sal ons altyd by die Here Jesus wees."
                },
                "18": {
                    "verse_nr": "18",
                    "verse": "Julle moet hierdie dinge vir mekaar s\u00ea, sodat julle nie huil en treur nie."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Vriende, dit is nie nodig dat ons vir julle moet skryf en s\u00ea presies wanneer en hoe die Here sal kom nie."
                },
                "2": {
                    "verse_nr": "2",
                    "verse": "Julle weet baie goed dat die dag van die Here sal kom soos 'n dief in die nag kom."
                },
                "3": {
                    "verse_nr": "3",
                    "verse": "Die mense sal s\u00ea: \u201cDaar is nou vrede en ons is veilig,\u201d en dan sal dit skielik baie baie sleg gaan met daardie mense. Dit sal wees soos wanneer 'n vrou 'n baba moet kry, haar pyn kom skielik. Die mense sal glad nie kan wegvlug nie."
                },
                "4": {
                    "verse_nr": "4",
                    "verse": "Maar vriende, julle lewe nie in die donker nie, julle weet hoe julle moet lewe. Julle sal gereed wees wanneer die dag van die Here kom. Dit sal nie soos 'n dief na julle toe kom nie."
                },
                "5": {
                    "verse_nr": "5",
                    "verse": "Julle almal hou van die lig en van die dag. Ons lewe nie soos mense wat hou van die nag en van die donker nie."
                },
                "6": {
                    "verse_nr": "6",
                    "verse": "Daarom moet ons nie slaap soos die mense wat nie in Christus glo nie. Ons moet wees soos mense wat wakker is en nie dronk is nie."
                },
                "7": {
                    "verse_nr": "7",
                    "verse": "Mense wat slaap, slaap in die nag, en mense wat dronk word, word in die nag dronk."
                },
                "8": {
                    "verse_nr": "8",
                    "verse": "Maar ons wat hou van die dag, ons moenie soos dronk mense wees nie. Ons moet die oorlogklere aantrek wat God vir ons gee: Hierdie klere is 'n harnas en 'n helm. Die harnas help ons om aan te hou glo en om lief te wees vir ander mense. Die helm help ons om aan te hou hoop dat God ons sal red wanneer die Here Jesus Christus weer kom."
                },
                "9": {
                    "verse_nr": "9",
                    "verse": "God wil ons nie straf wanneer die Here Jesus Christus weer kom nie. God wil iets anders vir ons gee, Hy wil h\u00ea dat die Here Jesus Christus ons moet red."
                },
                "10": {
                    "verse_nr": "10",
                    "verse": "Dit maak nie saak of ons nog lewe en of ons al klaar dood is wanneer Hy weer kom nie. Hy het gesterf om ons te red, daarom sal ons ook saam met Hom lewe."
                },
                "11": {
                    "verse_nr": "11",
                    "verse": "Daarom moet julle mekaar help om nie moedeloos te word nie en om sterk te wees, soos julle al klaar doen."
                },
                "12": {
                    "verse_nr": "12",
                    "verse": "Vriende, ons vra vir julle dat julle die leiers moet respekteer wat hard werk daar by julle. Want hulle lei julle soos die Here wil h\u00ea, en hulle leer vir julle van Hom."
                },
                "13": {
                    "verse_nr": "13",
                    "verse": "Julle moet julle leiers respekteer en baie lief wees vir hulle, want hulle doen belangrike werk. Julle moet s\u00f3 lewe dat daar vrede is tussen julle."
                },
                "14": {
                    "verse_nr": "14",
                    "verse": "Vriende, ons vra vir julle baie mooi, julle moet ernstig praat met die mense wat lui is. Julle moet die mense wat maklik moedeloos word, help en bemoedig. Julle moet die mense help wat nie sterk glo nie. Julle moet geduldig wees met almal."
                },
                "15": {
                    "verse_nr": "15",
                    "verse": "As iemand slegte dinge gedoen het aan jou, dan moet jy nie ook slegte dinge doen aan hom nie. Julle moet keer sodat niemand dit doen nie. Julle moet altyd goeie dinge probeer doen vir mekaar en vir al die mense."
                },
                "16": {
                    "verse_nr": "16",
                    "verse": "Julle moet altyd bly wees."
                },
                "17": {
                    "verse_nr": "17",
                    "verse": "Julle moenie ophou bid nie."
                },
                "18": {
                    "verse_nr": "18",
                    "verse": "Julle moet altyd dankbaar wees, dit maak nie saak wat gebeur nie. Dit is wat God wil h\u00ea julle moet doen omdat julle in Christus Jesus glo."
                },
                "19": {
                    "verse_nr": "19",
                    "verse": "Julle moenie keer wanneer die Heilige Gees werk nie."
                },
                "20": {
                    "verse_nr": "20",
                    "verse": "Dit beteken julle moenie 'n profeet stilmaak nie."
                },
                "21": {
                    "verse_nr": "21",
                    "verse": "Maar julle moet ook nie alles glo wat mense s\u00ea nie. Julle moet toets wat mense s\u00ea en kyk of dit regtig is wat God wil h\u00ea. Dan sal julle weet wat goed is."
                },
                "22": {
                    "verse_nr": "22",
                    "verse": "Bly weg van alles wat sleg is."
                },
                "23": {
                    "verse_nr": "23",
                    "verse": "Ons bid dat God wat vrede gee, julle aan Hom sal wy sodat julle sal doen wat Hy wil h\u00ea. Ons bid ook dat wanneer ons Here Jesus Christus kom, julle heeltemal skoon sal wees, julle gees, julle hart en julle liggaam. Dan sal niemand julle kan beskuldig nie."
                },
                "24": {
                    "verse_nr": "24",
                    "verse": "God sal doen wat Hy belowe het, Hy het julle gekies en Hy sal dit doen."
                },
                "25": {
                    "verse_nr": "25",
                    "verse": "Vriende, julle moet asseblief ook vir ons bid."
                },
                "26": {
                    "verse_nr": "26",
                    "verse": "Groet al die gelowiges met 'n soen wat wys dat julle almal aan Christus behoort."
                },
                "27": {
                    "verse_nr": "27",
                    "verse": "Julle moet vir my belowe en die Here moet die getuie wees dat julle hierdie brief vir al die gelowiges sal lees sodat hulle dit kan hoor."
                },
                "28": {
                    "verse_nr": "28",
                    "verse": "Ek bid dat die Here Jesus Christus genadig sal wees vir julle."
                }
            }
        }
    }
}