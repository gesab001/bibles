{
    "version": "ABA",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die Here het met Jona gepraat. Jona was die seun van Amittai. Die Here het ges\u00ea"
                },
                "2": {
                    "verse_nr": "2",
                    "verse": "\u201cJy moet gereedmaak, jy moet na die groot stad Nineve gaan. Jy moet met daardie mense gaan praat en vir hulle s\u00ea Ek sal hulle straf, want Ek het gesien hulle doen baie sonde.\u201d"
                },
                "3": {
                    "verse_nr": "3",
                    "verse": "Jona het gereedgemaak, maar hy wou na die land Tarsis gaan. Hy wou wegvlug van die Here. Hy het eers na die stad Joppe gegaan. Daar was 'n skip wat na Tarsis sou gaan. Hy het betaal om saam te ry en hy het op die skip geklim. Hy wou saam met die ander mense na Tarsis gaan. Hy wou wegvlug van die Here."
                },
                "4": {
                    "verse_nr": "4",
                    "verse": "Die Here het 'n baie sterk wind oor die see gestuur. Daar het 'n groot storm op die see gekom, en die skip het amper gebreek."
                },
                "5": {
                    "verse_nr": "5",
                    "verse": "Die matrose op die skip het bang geword. Elkeen het tot sy god gebid en gevra sy god moet hom help. Die matrose het die goed wat op die skip was, afgegooi in die see om die skip ligter te maak. Maar Jona was onder in die skip. Hy het daar gaan l\u00ea en hy het aan die slaap geraak."
                },
                "6": {
                    "verse_nr": "6",
                    "verse": "Die kaptein van die skip het na hom toe gekom en vir hom ges\u00ea: \u201cHoekom slaap jy? Staan op, bid tot jou God. Miskien sal Hy aan ons dink, en dan sal ons nie sterf nie.\u201d"
                },
                "7": {
                    "verse_nr": "7",
                    "verse": "Die matrose het vir mekaar ges\u00ea: \u201cKom ons trek lootjies sodat ons kan uitvind wie se skuld is dit dat hierdie storm oor ons gekom het.\u201d\nHulle trek toe lootjies, en die lootjies wys dit is Jona se skuld."
                },
                "8": {
                    "verse_nr": "8",
                    "verse": "Die matrose het vir Jona gevra: \u201cIs dit jou skuld dat hierdie storm oor ons gekom het? Watter soort werk doen jy? Van waar kom jy? Uit watter land, uit watter volk kom jy?\u201d"
                },
                "9": {
                    "verse_nr": "9",
                    "verse": "Jona het vir hulle ges\u00ea: \u201cEk is 'n Hebre\u00ebr en ek dien die Here, die God van die hemel. Hy het die see en die land gemaak.\u201d"
                },
                "10": {
                    "verse_nr": "10",
                    "verse": "Die matrose het baie bang geword en hulle het gebewe. Hulle het vir Jona ges\u00ea: \u201cHoekom het jy dit gedoen?\u201d\nHulle het geweet hy vlug weg van die Here, want hy het dit voorheen vir hulle vertel."
                },
                "11": {
                    "verse_nr": "11",
                    "verse": "Die branders in die see het groter geword, en die matrose het vir Jona gevra: \u201cWat moet ons doen met jou sodat die storm op die see stil kan word?\u201d"
                },
                "12": {
                    "verse_nr": "12",
                    "verse": "Jona het vir hulle ges\u00ea: \u201cTel my op en gooi my in die see, dan sal die see stil word rondom julle. Ek weet dit is my skuld dat hierdie groot storm oor julle gekom het.\u201d"
                },
                "13": {
                    "verse_nr": "13",
                    "verse": "Die matrose het hard geroei en hulle het eers probeer om terug te kom by die land, maar hulle kon nie, want die branders van die see het groter en groter geword rondom hulle."
                },
                "14": {
                    "verse_nr": "14",
                    "verse": "Hulle het tot die Here gebid en ges\u00ea: \u201cAg, Here, U moet ons asseblief nie laat sterf omdat hierdie een man verkeerd gedoen het nie. Help ons ook dat ons nie iemand doodmaak wat onskuldig is nie. U is die Here, U kan doen wat U wil doen.\u201d"
                },
                "15": {
                    "verse_nr": "15",
                    "verse": "Hulle het Jona opgetel en hulle het hom in die see gegooi. Toe het die see kalm geword en die branders was nie meer groot nie."
                },
                "16": {
                    "verse_nr": "16",
                    "verse": "Die matrose het baie bang geword vir die Here. Hulle het vir die Here 'n offer gebring en hulle het belowe om nog meer offers vir die Here te gee."
                },
                "17": {
                    "verse_nr": "17",
                    "verse": "Die Here het 'n groot vis gestuur om vir Jona in te sluk. Jona was drie dae en drie nagte binne-in die vis."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jona was binne-in die vis en toe het hy tot sy God die Here gebid."
                },
                "2": {
                    "verse_nr": "2",
                    "verse": "Hy het ges\u00ea:\n\u201cHere, dit het sleg gegaan met my,\nen toe het ek tot U gebid.\nU het my gehoor en U het my gehelp.\nEk was amper dood\nen ek het geroep\nen gevra dat U my moet help.\nU het my gehoor."
                },
                "3": {
                    "verse_nr": "3",
                    "verse": "U het my in die diep water gegooi,\nin die diepste plek van die see.\nDaar was water bo-oor my.\nU het groot branders gestuur,\nen die water het oor my gespoel."
                },
                "4": {
                    "verse_nr": "4",
                    "verse": "Ek het gedink\nU het my weggegooi,\nU wil my nie meer sien nie.\nMaar ek sal weer\nu gewyde tempel sien."
                },
                "5": {
                    "verse_nr": "5",
                    "verse": "Die water het my toegemaak,\ndie see was oral rondom my,\ndaar was seegras om my kop."
                },
                "6": {
                    "verse_nr": "6",
                    "verse": "Ek het afgesak tot by die voet\nvan die berge,\ndiep onder in die see.\nDie aarde het my daar toegesluit,\nhy wou my altyd daar hou.\nMaar U, my God die Here,\nhet my gered uit die dood."
                },
                "7": {
                    "verse_nr": "7",
                    "verse": "\u201cEk was swak en amper dood,\nmaar toe het ek aan U gedink, Here.\nEk het tot U gebid\nin u gewyde tempel."
                },
                "8": {
                    "verse_nr": "8",
                    "verse": "Afgode beteken niks,\nen die mense wat hulle aanbid,\nis die mense wat nie meer\naan U dink nie,\nU wat vir hulle goed is."
                },
                "9": {
                    "verse_nr": "9",
                    "verse": "Maar ek, ek wil my danklied\nvir U offer.\nEk wil doen wat ek belowe het.\nDie Here het my gered.\u201d"
                },
                "10": {
                    "verse_nr": "10",
                    "verse": "Die Here het met die vis gepraat, en die vis het vir Jona uitgespoeg op die land."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Die Here het weer met Jona gepraat. Hy het vir Jona ges\u00ea"
                },
                "2": {
                    "verse_nr": "2",
                    "verse": "\u201cJy moet gereedmaak. Jy moet na die groot stad Nineve gaan. Jy moet vir die mense s\u00ea wat Ek vir jou ges\u00ea het om vir hulle te s\u00ea.\u201d"
                },
                "3": {
                    "verse_nr": "3",
                    "verse": "Jona het gereedgemaak en hy het na Nineve gegaan soos die Here ges\u00ea het. Nineve was 'n baie groot stad. As 'n mens deur die stad wou loop, dan moes hy drie dae lank loop."
                },
                "4": {
                    "verse_nr": "4",
                    "verse": "Jona het in die stad in geloop, een dag lank. Hy het gepraat sodat al die mense dit kon hoor. Hy het ges\u00ea: \u201cOor 40 dae sal God die mense in Nineve straf en Hy sal die stad verwoes!\u201d"
                },
                "5": {
                    "verse_nr": "5",
                    "verse": "Die mense van Nineve het geglo wat God ges\u00ea het. Hulle het ges\u00ea almal moet vas, hulle moet niks eet nie. Almal het rouklere aangetrek, die belangrike mense en ook die mense wat nie belangrik was nie."
                },
                "6": {
                    "verse_nr": "6",
                    "verse": "Die koning van Nineve het hiervan gehoor. Hy het toe afgeklim van sy troon en hy het sy koningsklere uitgetrek. Hy het rouklere aangetrek en hy het op 'n ashoop gaan sit."
                },
                "7": {
                    "verse_nr": "7",
                    "verse": "Hy het vir die mense van Nineve ges\u00ea: \u201cDie koning en sy amptenare s\u00ea: Niemand mag iets eet of drink nie, nie 'n mens of 'n dier nie, nie 'n bees of 'n skaap of 'n bok nie."
                },
                "8": {
                    "verse_nr": "8",
                    "verse": "Almal moet rouklere dra, mense en diere. Almal moet ernstig tot God bid. Almal moet ophou om sonde te doen en om slegte dinge te doen aan ander mense."
                },
                "9": {
                    "verse_nr": "9",
                    "verse": "Miskien sal God sy plan verander, miskien sal Hy ons nie meer straf nie. Miskien sal Hy jammer wees vir ons, miskien sal Hy nie meer kwaad wees vir ons nie. Dan sal ons nie sterf nie.\u201d"
                },
                "10": {
                    "verse_nr": "10",
                    "verse": "God het gesien die mense van Nineve het opgehou om verkeerde dinge te doen. God was jammer vir hulle en Hy het hulle nie gestraf nie."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Jona was baie ontevrede. Hy het kwaad geword"
                },
                "2": {
                    "verse_nr": "2",
                    "verse": "en tot die Here gebid en ges\u00ea: \u201cHere, toe ek nog in my land was, het ek geweet dit sal gebeur. Daarom wou ek dadelik na Tarsis vlug. Ek het geweet U is 'n God wat genadig is, U is goed vir mense wat swaarkry. U is geduldig en U is vol liefde. U vergewe mense se sonde maklik."
                },
                "3": {
                    "verse_nr": "3",
                    "verse": "Daarom, Here, laat my sterf. Ek wil nie lewe nie.\u201d"
                },
                "4": {
                    "verse_nr": "4",
                    "verse": "Die Here het ges\u00ea: \u201cDink jy dit is reg om so kwaad te word?\u201d"
                },
                "5": {
                    "verse_nr": "5",
                    "verse": "Jona het uit die stad geloop en hy het oos van die stad gaan sit. Hy het vir hom 'n afdak gemaak en in die skaduwee gaan sit. Hy wou sien wat met die stad gebeur."
                },
                "6": {
                    "verse_nr": "6",
                    "verse": "Die Here het 'n plant laat groei, en die plant het skaduwee gemaak oor Jona se kop. Die son het hom nie gebrand nie. Jona was baie bly oor die plant."
                },
                "7": {
                    "verse_nr": "7",
                    "verse": "Maar toe dit lig word die volgende oggend, het God 'n wurm gestuur, en die wurm het die plant begin vreet. Die plant het toe doodgegaan."
                },
                "8": {
                    "verse_nr": "8",
                    "verse": "Toe die son opkom, het God ook 'n warm oostewind laat waai, en die son het Jona se kop gebrand. Jona het amper flou geword en hy het gewens hy gaan dood. Hy het ges\u00ea: \u201cEk wil sterf, ek wil nie lewe nie.\u201d"
                },
                "9": {
                    "verse_nr": "9",
                    "verse": "God het vir Jona gevra: \u201cDink jy dit is reg om kwaad te word oor die plant?\u201d\nEn Jona het ges\u00ea: \u201cJa, dit is reg! Ek is so kwaad dat ek kan sterf!\u201d"
                },
                "10": {
                    "verse_nr": "10",
                    "verse": "Die Here het vir Jona ges\u00ea: \u201cJy is bekommerd oor die plant, maar jy het dit nie geplant nie, jy het nie gewerk om dit te laat groei nie. Jy het nie die plant opgepas nie. Die plant het in die nag begin groei en dit het in die nag doodgegaan."
                },
                "11": {
                    "verse_nr": "11",
                    "verse": "Maar jy s\u00ea Ek mag nie bekommerd wees oor die stad Nineve nie. Dit is 'n groot stad, daar is meer as 120 000 mense in die stad. Hulle weet nie wat is reg en wat is verkeerd nie. Daar is ook baie diere in die stad. Mag Ek nie oor hulle bekommerd wees nie?\u201d"
                }
            }
        }
    }
}