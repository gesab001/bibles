{
    "version": "ABA",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, is 'n apostel van Christus Jesus omdat God dit wil h\u00ea. Ek en Timoteus, ons vriend"
                },
                "2": {
                    "verse_nr": "2",
                    "verse": "skryf hierdie brief vir julle daar in die stad Kolosse. Vriende, julle behoort aan God, julle glo in Christus en julle behoort ook aan Hom. Ons bid dat God ons Vader genadig sal wees vir julle en dat Hy vir julle vrede sal gee."
                },
                "3": {
                    "verse_nr": "3",
                    "verse": "Ons bid baie vir julle, en dan s\u00ea ons elke maal dankie vir God, die Vader van ons Here Jesus Christus"
                },
                "4": {
                    "verse_nr": "4",
                    "verse": "want ons het gehoor dat julle in Christus Jesus glo en dat julle lief is vir al die ander mense wat aan God behoort."
                },
                "5": {
                    "verse_nr": "5",
                    "verse": "Julle glo en julle weet wat God vir julle in die hemel geb\u00eare het. Julle het daarvan gehoor toe julle die goeie boodskap gehoor het, die boodskap wat waar is."
                },
                "6": {
                    "verse_nr": "6",
                    "verse": "Meer en meer mense hoor die goeie boodskap en hulle doen dan wat God wil h\u00ea. Julle ook, julle het die goeie boodskap gehoor en julle het besef dat God baie goed is."
                },
                "7": {
                    "verse_nr": "7",
                    "verse": "Epafras het vir julle vertel dat God baie goed is. Epafras werk saam met my, en ek is lief vir hom en ek weet hy doen altyd sy werk baie goed. Hy werk vir Christus daar by julle."
                },
                "8": {
                    "verse_nr": "8",
                    "verse": "Hy het ook vir ons vertel dat die Heilige Gees julle help om lief te wees vir mekaar."
                },
                "9": {
                    "verse_nr": "9",
                    "verse": "Vandat ons gehoor het wat Epafras vir ons ges\u00ea het, bid ons elke dag vir julle. Ons bid en vra dat julle sal weet wat God wil h\u00ea julle moet doen. Ons bid dat die Heilige Gees vir julle sal help om te verstaan wat God wil h\u00ea julle moet doen."
                },
                "10": {
                    "verse_nr": "10",
                    "verse": "Dan sal julle so lewe dat die Here altyd tevrede sal wees met julle. Julle sal dinge doen waarvan Hy hou, baie goeie dinge, en julle sal vir God beter en beter leer ken."
                },
                "11": {
                    "verse_nr": "11",
                    "verse": "Hy, die Koning, is baie sterk en Hy sal julle geloof sterk maak. Dan sal julle kan aanhou om geduldig te wees wanneer julle swaarkry. En julle sal bly wees"
                },
                "12": {
                    "verse_nr": "12",
                    "verse": "en vir God die Vader dankie s\u00ea, want Hy het julle verander. Hy het vir almal wat aan Hom behoort, belowe dat hulle in die hemel by Hom sal wees. Julle sal ook in die hemel by Hom wees."
                },
                "13": {
                    "verse_nr": "13",
                    "verse": "God die Vader het ons gered van die duiwel en nou weet ons dat sy Seun ons Koning is, sy Seun vir wie Hy baie lief is."
                },
                "14": {
                    "verse_nr": "14",
                    "verse": "Ja, God het sy Seun gestuur en die Seun het ons vrygemaak. So het God ons sondes vergewe."
                },
                "15": {
                    "verse_nr": "15",
                    "verse": "Niemand kan vir God sien nie, maar God se Seun het vir ons kom wys hoe God is. Die Seun is die Eerste, die belangrikste van alles in die hemel en op die aarde"
                },
                "16": {
                    "verse_nr": "16",
                    "verse": "want Hy het alles gemaak, God het ges\u00ea Hy moet dit doen. Die Seun het alles in die hemel en alles op die aarde gemaak, alles wat 'n mens kan sien en alles wat 'n mens nie kan sien nie, almal en alles wat oor die w\u00eareld wil regeer, in die hemel en op die aarde. Die Seun het hulle almal gemaak, en hulle is daar om Hom te respekteer en te dien."
                },
                "17": {
                    "verse_nr": "17",
                    "verse": "Die Seun was daar voordat daar iets anders was en Hy laat alles lewe."
                },
                "18": {
                    "verse_nr": "18",
                    "verse": "Die kerk is die Seun se liggaam, Hy is die Hoof van die kerk, en Hy laat die kerk lewe. Hy is die Eerste, die Een wat dood was en wat weer lewe, en daarom is Hy nou die belangrikste van almal en alles."
                },
                "19": {
                    "verse_nr": "19",
                    "verse": "Hy, die Seun, is God en Hy kan doen soos God doen, omdat God besluit het om in die Seun te woon."
                },
                "20": {
                    "verse_nr": "20",
                    "verse": "Die Seun het aan die kruis gesterf, en so het God vrede gebring. So het God almal se sonde weggeneem, almal op die aarde en almal in die hemel. God het dit gedoen sodat alles reg kan wees tussen God en hulle."
                },
                "21": {
                    "verse_nr": "21",
                    "verse": "Voorheen was julle ver van God, julle was God se vyande en julle het slegte dinge gedink en gedoen."
                },
                "22": {
                    "verse_nr": "22",
                    "verse": "Maar nou het God julle verander. Die Seun het 'n mens geword en Hy het gesterf, en daarom het God julle sonde weggeneem sodat alles reg kan wees tussen God en julle. God het dit gedoen sodat julle aan Hom kan behoort en sodat julle sonder sonde sal wees en onskuldig sal wees wanneer Hy julle oordeel."
                },
                "23": {
                    "verse_nr": "23",
                    "verse": "Maar dan moet julle aanhou glo, julle geloof moet baie sterk wees. Toe julle die goeie boodskap gehoor het, het God vir julle gehelp om seker te wees van die dinge wat julle glo, en nou moet julle aanhou om seker te wees. Al die mense in die w\u00eareld het die goeie boodskap gehoor, die goeie boodskap wat ek moet bring."
                },
                "24": {
                    "verse_nr": "24",
                    "verse": "Ek is bly dat ek nou swaarkry, want dit is vir j\u00falle dat ek swaarkry. Christus het swaargekry, en nou kry ek swaar. Ek maak Christus se swaarkry klaar. Ek kry swaar vir die kerk, die kerk wat Christus se liggaam is."
                },
                "25": {
                    "verse_nr": "25",
                    "verse": "Dit was God se plan dat ek vir die kerk moet werk. Hy het vir my die werk gegee om vir julle alles te s\u00ea wat Hy vir julle wil s\u00ea."
                },
                "26": {
                    "verse_nr": "26",
                    "verse": "Mense het voorheen nooit geweet van die boodskap oor Christus nie. Maar nou het God dit vertel vir almal wat aan Hom behoort."
                },
                "27": {
                    "verse_nr": "27",
                    "verse": "God wou h\u00ea almal wat aan Hom behoort, moet sy boodskap ken. God wou h\u00ea hulle moet weet van die groot wonderwerk dat die boodskap oor Christus by die heidene moes kom, 'n boodskap wat niemand voorheen geken het nie. Julle wat heidene is, moet nou weet dat Christus ook in julle is, en daarom kan julle seker wees dat julle ook by God, die Koning, sal wees."
                },
                "28": {
                    "verse_nr": "28",
                    "verse": "Ons preek oor Christus en ons gebruik al ons wysheid om al die mense te waarsku en vir hulle te leer. Ons wil h\u00ea hulle moet almal aan Christus behoort en hulle moet alles doen wat God wil h\u00ea."
                },
                "29": {
                    "verse_nr": "29",
                    "verse": "Daarvoor werk ek baie hard, want God gee vir my die krag om dit te doen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ek wil h\u00ea julle moet weet dat ek baie hard werk vir julle en vir die gelowiges in die stad Laodisea en vir al die mense wat my nog nie ontmoet het nie."
                },
                "2": {
                    "verse_nr": "2",
                    "verse": "Ek wil vir almal s\u00ea hulle moet aanhou om lief te wees vir mekaar en om baie seker te wees dat hulle alles weet van God se boodskap oor Christus. God wil h\u00ea julle moet vir Christus ken. God se boodskap oor Christus is 'n boodskap wat niemand voorheen geken het nie."
                },
                "3": {
                    "verse_nr": "3",
                    "verse": "Christus het al die kennis en wysheid, maar tot nou toe het die mense dit nie geweet nie."
                },
                "4": {
                    "verse_nr": "4",
                    "verse": "Ek s\u00ea dit alles vir julle, want ek wil nie h\u00ea mense moet julle bedrieg nie. Hulle vertel vir julle dinge wat reg lyk, maar wat verkeerd is."
                },
                "5": {
                    "verse_nr": "5",
                    "verse": "Ek is ver van julle, maar dit voel vir my of ek daar by julle is. Ek is bly om te weet dat julle lewe soos God wil h\u00ea en dat julle regtig vas glo in Christus."
                },
                "6": {
                    "verse_nr": "6",
                    "verse": "Julle het gehoor dat Christus Jesus die Here is, en julle glo in Hom. Nou moet julle lewe soos mense wat aan Hom behoort."
                },
                "7": {
                    "verse_nr": "7",
                    "verse": "Christus maak julle geloof sterk, soos 'n wortel 'n boom sterk maak en soos 'n fondament 'n huis sterk maak. En julle moet aanhou om die dinge te glo wat julle geleer het, en julle moet altyd vir God dankie s\u00ea vir alles."
                },
                "8": {
                    "verse_nr": "8",
                    "verse": "Julle moenie luister na die mense wat dink hulle s\u00ea slim dinge en wat vir julle dinge laat glo wat nie waar is nie. Hulle het daardie dinge by ander mense geleer, nie by Christus nie. Die dinge wat hulle s\u00ea, kom van die geeste wat dink dat hulle sterk is en oor die w\u00eareld kan regeer."
                },
                "9": {
                    "verse_nr": "9",
                    "verse": "Daardie mense praat nie die waarheid nie, want Christus, die Seun wat 'n mens geword het, is ook God en Hy is so sterk soos God."
                },
                "10": {
                    "verse_nr": "10",
                    "verse": "Julle behoort aan Christus. Christus het julle gered, en julle is heeltemal soos Hy wil h\u00ea julle moet wees. Christus is sterker as almal en alles wat oor die w\u00eareld wil regeer."
                },
                "11": {
                    "verse_nr": "11",
                    "verse": "Julle behoort aan Christus. Soos wanneer mense iemand besny, so het Hy julle lus om sonde te doen, heeltemal weggevat. Dit is wat die besnydenis van Christus is."
                },
                "12": {
                    "verse_nr": "12",
                    "verse": "Hy het julle besny toe julle gedoop is. Julle is gedoop, en dit beteken dat julle saam met Christus begrawe is. Dit beteken ook dat God julle saam met Christus weer laat lewe het. Dit is so, want julle glo in God, God wat sterk is en wat vir Christus weer laat lewe het."
                },
                "13": {
                    "verse_nr": "13",
                    "verse": "Julle het voorheen baie sondes gedoen, en daarom was julle geestelik dood. Julle was nie besny nie. Maar God het vir Christus weer laat lewe en God het ook vir julle weer laat lewe toe Hy al julle sondes vergewe het."
                },
                "14": {
                    "verse_nr": "14",
                    "verse": "God het ons sondes in 'n boek geskryf, want ons het nie gedoen wat sy wette s\u00ea nie. Maar God het vir Christus aan die kruis laat sterf en so het Hy ons sondes vergewe, die sondes wat Hy in sy boek geskryf het. Ja, Hy het die sondes uitgevee uit sy boek."
                },
                "15": {
                    "verse_nr": "15",
                    "verse": "Toe Christus aan die kruis gesterf het, het God die wapens weggevat van almal en alles wat oor die w\u00eareld wil regeer. Hulle het sy gevangenes geword, en Hy het vir almal gewys dat hulle sy gevangenes is."
                },
                "16": {
                    "verse_nr": "16",
                    "verse": "Daarom moet niemand s\u00ea julle doen verkeerd wanneer julle nie dieselfde dinge eet en drink wat hulle eet en drink nie, en wanneer julle nie die feeste, die Nuwemaan-fees en die Sabbatdag vier nie."
                },
                "17": {
                    "verse_nr": "17",
                    "verse": "Al daardie wette en feeste was soos skaduwees, dit was minder belangrik. Dit het net gewys eendag sal die Een kom wat regtig belangrik is, dit is Christus."
                },
                "18": {
                    "verse_nr": "18",
                    "verse": "Daar is mense by julle wat s\u00ea hulle is nie hoogmoedig nie, maar hulle lieg. Hulle aanbid engele, hulle spog en s\u00ea God het vir hulle dinge gewys, maar dit is nie waar nie. Hulle is trots op die slegte dinge wat hulle dink. Julle moenie dink dat hulle beter weet as julle en dat julle verkeerd is nie."
                },
                "19": {
                    "verse_nr": "19",
                    "verse": "Hulle hou nie vas aan Christus nie. Hy is die Hoof van die kerk, en die kerk is sy liggaam. Hy hou die kerk styf vas, soos die spiere 'n mens se liggaam sterk maak en die dele van die liggaam vasbind aan mekaar. Hy maak die kerk groter en sterker. So laat God die kerk groei."
                },
                "20": {
                    "verse_nr": "20",
                    "verse": "Christus het gesterf. Julle het saam met Hom gesterf, en toe het julle sondige lewe opgehou. Hoekom doen julle dan nog wat die geeste wil h\u00ea, die geeste wat dink dat hulle sterk is en oor die w\u00eareld kan regeer? Die mense van die w\u00eareld moet re\u00ebls h\u00ea, maar julle het nie daardie re\u00ebls nodig nie."
                },
                "21": {
                    "verse_nr": "21",
                    "verse": "Ek bedoel die re\u00ebls wat s\u00ea: Moenie aan hierdie ding raak nie, moenie daardie ding eet nie, moenie aan daardie ding raak nie!"
                },
                "22": {
                    "verse_nr": "22",
                    "verse": "Dit is re\u00ebls oor dinge soos kos, en kos is later op. Dit wys dit is mense se re\u00ebls, dit is soos mense wil h\u00ea julle moet doen."
                },
                "23": {
                    "verse_nr": "23",
                    "verse": "Daardie re\u00ebls lyk miskien vir mense reg en slim. Dit lyk of die re\u00ebls vir mense help om God te dien en om nie hoogmoedig te wees nie, en om die regte dinge te doen met hulle liggame. Maar dit is nie waar nie. Die re\u00ebls help nie regtig vir die mense nie. Die re\u00ebls help nie mense om op te hou om die slegte dinge te doen wat hulle graag doen nie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "God het vir Christus weer laat lewe en God het ook vir julle weer laat lewe saam met Christus. Daarom moet die dinge wat vir Christus belangrik is, nou vir julle ook belangrik wees, want Christus is nou in die hemel by God, Hy sit op die belangrikste plek by God."
                },
                "2": {
                    "verse_nr": "2",
                    "verse": "Julle moet altyd dink aan die dinge wat vir Christus belangrik is, die dinge daarbo in die hemel. Julle moenie dink aan die dinge wat vir mense belangrik is nie, aan die dinge hier onder op die aarde nie."
                },
                "3": {
                    "verse_nr": "3",
                    "verse": "Julle sondige lewe is verby, dit is dood. Julle het nou 'n nuwe lewe, maar die ander mense weet dit nie, want julle lewe saam met Christus wat by God is."
                },
                "4": {
                    "verse_nr": "4",
                    "verse": "Dit is Christus wat die nuwe lewe vir julle gee. Hy sal weer kom, en dan sal almal weet dat julle aan Hom, die Koning, behoort."
                },
                "5": {
                    "verse_nr": "5",
                    "verse": "Julle moet ophou om slegte dinge te doen, die dinge wat sondige mense graag doen. Julle moenie onsedelik lewe nie, julle moenie slegte dinge doen of dink of wil h\u00ea nie. Julle moenie altyd meer en meer goed wil h\u00ea nie, want dan word julle goed vir julle 'n afgod."
                },
                "6": {
                    "verse_nr": "6",
                    "verse": "Mense wat hierdie slegte dinge doen, is nie gehoorsaam aan God nie en daarom sal God hulle straf."
                },
                "7": {
                    "verse_nr": "7",
                    "verse": "Julle het ook voorheen daardie slegte dinge gedoen en julle het gelewe soos daardie mense."
                },
                "8": {
                    "verse_nr": "8",
                    "verse": "Maar nou moet julle nie meer daardie slegte dinge doen nie. Julle moenie kwaad word en dan verkeerde dinge s\u00ea of doen nie. Julle moenie lelike dinge teen ander mense s\u00ea nie. Julle moenie dinge s\u00ea wat ander mense seermaak nie."
                },
                "9": {
                    "verse_nr": "9",
                    "verse": "Julle moenie vir mekaar lieg nie, want julle doen nie meer die dinge wat julle voorheen gedoen het nie."
                },
                "10": {
                    "verse_nr": "10",
                    "verse": "Julle is nou nuwe mense. God het julle gemaak en Hy maak julle nuut sodat julle Hom kan ken en kan wees soos Hy is."
                },
                "11": {
                    "verse_nr": "11",
                    "verse": "Julle is nie almal dieselfde nie, party van julle is Grieke en party is Jode, party is besny en party is nie besny nie, party is nie Grieke nie, party is mense wat glad nie belangrik is nie, party is slawe en party is nie slawe nie. Maar nou maak dit nie meer saak nie. Christus is die belangrikste en Hy is in julle harte."
                },
                "12": {
                    "verse_nr": "12",
                    "verse": "God het julle gekies, julle behoort aan Hom en Hy is lief vir julle. Daarom moet julle goeie dinge doen. Julle moet regtig jammer wees vir ander mense en julle moet goed wees vir hulle. Julle moenie hoogmoedig wees nie, julle moet sagte harte h\u00ea, julle moenie gou kwaad word nie."
                },
                "13": {
                    "verse_nr": "13",
                    "verse": "Julle moet geduldig wees met mekaar. As iemand iets verkeerd gedoen het, dan moet julle nie kwaad wees vir hom nie, julle moet hom vergewe. Die Here het julle vergewe, en so moet julle mekaar ook vergewe."
                },
                "14": {
                    "verse_nr": "14",
                    "verse": "Die belangrikste is dat julle lief moet wees vir mekaar, want dan sal julle regtig aan mekaar behoort en heeltemal wees soos God wil h\u00ea julle moet wees."
                },
                "15": {
                    "verse_nr": "15",
                    "verse": "Christus het vir julle vrede gegee en daardie vrede moet julle lewe regeer. God het julle gekies om een te wees, die een liggaam van Christus, sy kerk. Daarom moet julle in vrede met mekaar lewe. Julle moet ook dankbaar wees."
                },
                "16": {
                    "verse_nr": "16",
                    "verse": "Julle moet altyd dink aan die goeie boodskap oor Christus. Julle moet soos wyse mense vir mekaar leer en mekaar waarsku om nie verkeerde dinge te doen nie. Julle moet psalms en gesange en ander liedere sing om vir God dankie te s\u00ea."
                },
                "17": {
                    "verse_nr": "17",
                    "verse": "Julle behoort aan die Here Jesus. Daarom, al die dinge wat julle s\u00ea en doen, moet dinge wees wat Hy wil h\u00ea, en julle moet vir God die Vader dankie s\u00ea. Ja, julle moet vir Christus vra om vir God te s\u00ea julle s\u00ea dankie."
                },
                "18": {
                    "verse_nr": "18",
                    "verse": "Vroue, julle moet luister na julle mans. Dit is wat die Here wil h\u00ea."
                },
                "19": {
                    "verse_nr": "19",
                    "verse": "Mans, julle moet lief wees vir julle vroue. Julle moenie vir hulle laat swaarkry nie."
                },
                "20": {
                    "verse_nr": "20",
                    "verse": "Kinders, julle moet altyd gehoorsaam wees aan julle ouers, want die Here hou daarvan as julle luister na julle ouers."
                },
                "21": {
                    "verse_nr": "21",
                    "verse": "Pa's, julle moenie so kwaai met julle kinders wees dat hulle moedeloos word nie."
                },
                "22": {
                    "verse_nr": "22",
                    "verse": "Slawe, julle moet alles doen wat julle eienaars hier op die aarde s\u00ea julle moet doen. Julle moet die Here dien en daarom moet dit vir julle lekker wees om vir julle eienaars te werk. Julle moenie net werk wanneer julle eienaars vir julle kyk nie, julle moenie net werk sodat mense van julle kan hou nie. Dit moet vir julle lekker wees om vir julle eienaars te werk omdat julle die Here respekteer."
                },
                "23": {
                    "verse_nr": "23",
                    "verse": "Slawe, julle moenie iets doen net sodat ander mense daarmee tevrede sal wees nie. Julle moet dit baie goed doen sodat die Here daarmee tevrede sal wees"
                },
                "24": {
                    "verse_nr": "24",
                    "verse": "want julle weet die Here sal julle beloon. Hy sal vir julle gee wat Hy vir julle belowe het. Julle werk vir Christus, Hy is julle Eienaar."
                },
                "25": {
                    "verse_nr": "25",
                    "verse": "Wanneer mense verkeerd doen, dan sal die Here vir hulle gee wat hulle moet kry, Hy sal hulle straf. Hy doen reg aan almal."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Julle wat eienaars van slawe is, julle moet reg doen aan julle slawe, soos die Here wil h\u00ea. Julle moet onthou dat julle ook 'n Eienaar in die hemel het."
                },
                "2": {
                    "verse_nr": "2",
                    "verse": "Julle moenie ophou bid nie, julle moet wakker wees en julle moet altyd vir God dankie s\u00ea."
                },
                "3": {
                    "verse_nr": "3",
                    "verse": "Julle moet ook vir ons bid. Ons wil graag h\u00ea dat God vir ons moet stuur om weer te gaan preek en vir mense die boodskap oor Christus te bring. Dit is 'n boodskap wat niemand voorheen geken het nie, maar God het dit nou vir ons ges\u00ea. Ek is nou in die tronk omdat ek die boodskap oor Christus gepreek het."
                },
                "4": {
                    "verse_nr": "4",
                    "verse": "Julle moet vir my bid dat ek oor daardie boodskap sal preek en dat ek dit sal verduidelik soos ek moet."
                },
                "5": {
                    "verse_nr": "5",
                    "verse": "Wanneer julle by mense is wat nie in Christus glo nie, dan moet julle reg lewe. Ja, julle moet julle tyd reg gebruik."
                },
                "6": {
                    "verse_nr": "6",
                    "verse": "Wanneer julle met mense praat, dan moet julle altyd vriendelik wees. Dit moet vir die mense lekker wees om na julle te luister. Ja, julle moet altyd die regte dinge vir elke mens s\u00ea."
                },
                "7": {
                    "verse_nr": "7",
                    "verse": "Tigikus sal vir julle alles vertel wat met my gebeur het. Hy is my goeie vriend, en hy doen sy werk vir die kerk goed. Hy werk baie hard saam met my vir die Here."
                },
                "8": {
                    "verse_nr": "8",
                    "verse": "Ja, ek stuur vir Tigikus na julle toe sodat julle kan hoor hoe dit met ons gaan. Hy sal julle help sodat julle geloof sterk bly."
                },
                "9": {
                    "verse_nr": "9",
                    "verse": "Ek stuur ook vir Onesimus saam met Tigikus. Onesimus is 'n goeie vriend, en hy doen sy werk goed. Hy is een van julle. Onesimus en Tigikus sal vir julle alles vertel wat hier gebeur het."
                },
                "10": {
                    "verse_nr": "10",
                    "verse": "Aristargus is saam met my in die tronk en hy stuur groete vir julle. Markus, die neef van Barnabas, stuur ook groete vir julle. Julle weet wat julle moet doen wanneer Markus daar by julle kom, julle moet vir hom s\u00ea hy is welkom."
                },
                "11": {
                    "verse_nr": "11",
                    "verse": "Jesus, sy ander naam is Justus, stuur ook groete vir julle. Hy en Aristargus en Markus is die enigste Jode wat my gehelp het om vir die mense te vertel dat God Koning is. Hulle het my baie gehelp."
                },
                "12": {
                    "verse_nr": "12",
                    "verse": "Epafras stuur ook groete vir julle. Hy het voorheen daar by julle gewoon, maar hy is nou hier by my. Hy werk ook vir Christus. Epafras bid altyd ernstig vir julle en hy vra dat God julle moet help dat julle heeltemal sal wees soos Hy wil h\u00ea en dat julle alles presies sal doen soos Hy wil h\u00ea."
                },
                "13": {
                    "verse_nr": "13",
                    "verse": "Ek s\u00ea vir julle hy het baie hard gewerk vir julle en ook vir almal wat in Christus glo en wat woon in die stede Laodisea en Hi\u00ebrapolis."
                },
                "14": {
                    "verse_nr": "14",
                    "verse": "Lukas, die dokter, stuur ook groete. Ons is lief vir hom. Demas stuur ook groete."
                },
                "15": {
                    "verse_nr": "15",
                    "verse": "Ek, Paulus, stuur groete vir almal in Laodisea wat in Christus glo, en ook vir Nimfas en die gemeente wat in haar huis kerk hou."
                },
                "16": {
                    "verse_nr": "16",
                    "verse": "Wanneer julle hierdie brief van my klaar gelees het, dan moet julle dit ook vir die gemeente in Laodisea stuur sodat hulle dit ook kan lees. Ek het ook vir hulle 'n brief gestuur. Julle moet dit ook lees."
                },
                "17": {
                    "verse_nr": "17",
                    "verse": "Julle moet vir Argippus s\u00ea hy moet onthou dat die Here vir hom 'n werk gegee het om te doen. Hy moet aanhou om dit te doen."
                },
                "18": {
                    "verse_nr": "18",
                    "verse": "Hier skryf ek, Paulus, nou self: Groete vir julle! Julle moet onthou dat ek in die tronk is en julle moet dink aan my. Ek bid dat God genadig sal wees vir julle."
                }
            }
        }
    }
}