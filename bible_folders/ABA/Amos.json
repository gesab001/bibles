{
    "version": "ABA",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die woorde van Amos.\nAmos was 'n skaapboer. Hy het in die stad Tekoa gewoon. Die Here het vir hom gewys wat met die Israeliete sal gebeur. Dit was twee jaar voor die aardbewing. In daardie tyd was Ussia die koning van die land Juda, en Jerobeam was die koning van die land Israel. Jerobeam was die seun van Joas."
                },
                "2": {
                    "verse_nr": "2",
                    "verse": "Amos het ges\u00ea:\n\u201cWanneer die Here uit Jerusalem praat, dan is dit soos 'n leeu wat brul. Dan word die veld droog waar die skape moet wei, die plante op Karmel-berg gaan dood.\u201d"
                },
                "3": {
                    "verse_nr": "3",
                    "verse": "Die Here s\u00ea:\n\u201cDie mense van die stad Damaskus\nhet 'n baie groot sonde gedoen,\ndaarom sal Ek hulle straf.\nHulle het wrede dinge gedoen\naan die mense van die land Gilead."
                },
                "4": {
                    "verse_nr": "4",
                    "verse": "Ek sal 'n vuur stuur na die huis\nwat koning Gasael gebou het,\nen die mooi huise\nwat koning Ben-Hadad\ngebou het, sal afbrand."
                },
                "5": {
                    "verse_nr": "5",
                    "verse": "Ek sal die poort van Damaskus\noopbreek.\nEk sal al die mense\nwat in Bikat-Awen woon,\ndoodmaak saam met die koning\nin die stad Bet-Eden.\nDie vyande sal die Arame\u00ebrs vang\nen wegvat na die land Kir.\u201d\nDit is wat die Here ges\u00ea het."
                },
                "6": {
                    "verse_nr": "6",
                    "verse": "Die Here s\u00ea:\n\u201cDie mense van die stad Gasa\nhet 'n baie groot sonde gedoen,\ndaarom sal Ek hulle straf.\nHulle het in party stede\nal die mense gevang en verkoop,\nen die mense het die Edomiete\nse slawe geword."
                },
                "7": {
                    "verse_nr": "7",
                    "verse": "Daarom sal Ek 'n vuur stuur\nna die stad Gasa.\nSy mooi huise sal afbrand."
                },
                "8": {
                    "verse_nr": "8",
                    "verse": "Ek sal al die mense\nvan die stad Asdod doodmaak,\nen ook die koning\nin die stad Askelon.\nEk sal die mense\nin die stad Ekron straf.\nDie Filistyne wat oorgebly het,\nsal sterf.\u201d\nDit is wat die Here ges\u00ea het."
                },
                "9": {
                    "verse_nr": "9",
                    "verse": "Die Here s\u00ea:\n\u201cDie mense van die stad Tirus\nhet 'n baie groot sonde gedoen,\ndaarom sal Ek hulle straf.\nHulle het in party stede\nal die mense\nwat gevangenes was,\nverkoop aan die Edomiete\nen die mense het die Edomiete\nse slawe geword.\nDie mense van Tirus het vergeet\ndat hulle 'n ooreenkoms\nmet daardie mense gemaak het."
                },
                "10": {
                    "verse_nr": "10",
                    "verse": "Daarom sal Ek 'n vuur stuur\nna die stad Tirus.\nSy mooi huise sal afbrand.\u201d"
                },
                "11": {
                    "verse_nr": "11",
                    "verse": "Die Here s\u00ea:\n\u201cDie mense van die land Edom\nhet 'n baie groot sonde gedoen,\ndaarom sal Ek hulle straf.\nHulle het oorlog gemaak\nteen mense wat familie is van hulle.\nHulle was nie jammer\nvir hulle familie nie.\nHulle het aangehou\nom mense dood te maak.\nHulle het kwaad gebly."
                },
                "12": {
                    "verse_nr": "12",
                    "verse": "Daarom sal Ek 'n vuur stuur\nna die stad Teman,\nen die stad Bosra se mooi huise\nsal afbrand.\u201d"
                },
                "13": {
                    "verse_nr": "13",
                    "verse": "Die Here s\u00ea:\n\u201cDie Ammoniete het\n'n baie groot sonde gedoen,\ndaarom sal Ek hulle straf.\nHulle het oorlog gemaak\nom meer grond te kry\nin die land Gilead,\nen toe het hulle\nswanger vroue oopgesny."
                },
                "14": {
                    "verse_nr": "14",
                    "verse": "Daarom sal Ek die stad Rabba\nen sy mooi huise afbrand.\nDie vyande sal hard skree\nwanneer hulle die stad aanval,\nhulle sal soos 'n stormwind\ndeur die stad gaan."
                },
                "15": {
                    "verse_nr": "15",
                    "verse": "Hulle sal die Ammoniete\nse koning en sy amptenare vang\nen wegvat na 'n ander land.\u201d\nDit is wat die Here ges\u00ea het."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Die Here s\u00ea:\n\u201cDie mense van Moab\nhet 'n baie groot sonde gedoen,\ndaarom sal Ek hulle straf.\nHulle koning het die koning van Edom\nse bene verbrand\nom kalk te maak."
                },
                "2": {
                    "verse_nr": "2",
                    "verse": "Daarom sal Ek 'n vuur stuur\nna die land Moab.\nDie mooi huise van die stad Kerijot\nsal afbrand.\nHulle vyande sal hard skree,\nhulle sal brul soos leeus\nen hulle sal die ramshoring blaas.\nHulle sal oorlog maak teen Moab,\nen die Moabiete sal sterf."
                },
                "3": {
                    "verse_nr": "3",
                    "verse": "Ek sal die koning van Moab\nen al sy amptenare\nsaam met hom doodmaak.\u201d\nDit is wat die Here ges\u00ea het."
                },
                "4": {
                    "verse_nr": "4",
                    "verse": "Die Here s\u00ea:\n\u201cDie mense van die land Juda\nhet 'n baie groot sonde gedoen,\ndaarom sal Ek hulle straf.\nDie wet van die Here\nwas nie vir hulle belangrik nie.\nHulle het nie gedoen\nwat die Here ges\u00ea het nie.\nHulle voorvaders\nhet vals gode aanbid,\nen daarom het die mense van Juda\nverkeerd gedoen."
                },
                "5": {
                    "verse_nr": "5",
                    "verse": "Daarom sal Ek 'n vuur stuur\nna die land Juda,\nen die mooi huise\nvan die stad Jerusalem\nsal afbrand.\u201d"
                },
                "6": {
                    "verse_nr": "6",
                    "verse": "Die Here s\u00ea:\n\u201cDie mense van Israel\nhet 'n baie groot sonde gedoen,\ndaarom sal Ek hulle straf.\nHulle het onskuldige mense verkoop\nom geld te kry,\nen die mense het slawe geword.\nHulle het arm mense verkoop\nomdat die arm mense\ngeld geskuld het vir 'n paar sandale."
                },
                "7": {
                    "verse_nr": "7",
                    "verse": "Hulle trap die arm mense\nse koppe in die grond in.\nHulle doen nie reg\naan die mense wat niks het nie.\n'n Jongman en sy pa\nslaap by dieselfde slawe-meisie,\nen so ontwy hulle\nmy heilige Naam."
                },
                "8": {
                    "verse_nr": "8",
                    "verse": "Hulle vat die klere van mense\nwat vir hulle geld skuld\nen gaan l\u00ea op daardie klere\nby die altare.\nHulle laat mense\nboete betaal met wyn,\nen dan drink hulle die wyn\nin die huis van hulle God."
                },
                "9": {
                    "verse_nr": "9",
                    "verse": "\u201cDie Amoriete was lang mense.\nHulle was so hoog\nsoos sederbome\nen so sterk soos eikebome.\nMaar Ek het al die Amoriete\ndoodgemaak,\ndie ouers en die kinders.\nEk het dit gedoen\nom vir die mense van Israel\n'n plek te gee\nwaar hulle kan woon."
                },
                "10": {
                    "verse_nr": "10",
                    "verse": "Ja, Ek het julle uit Egipte gebring\nen 40 jaar lank saam met julle\ndeur die woestyn gegaan\nsodat julle die Amoriete\nse land kon vat."
                },
                "11": {
                    "verse_nr": "11",
                    "verse": "Ek het party van julle seuns\ngekies om profete te wees,\nen Ek het party van julle jongmanne\ngekies om nasire\u00ebrs te wees.\n\u201cIs dit waar of is dit nie waar nie,\nmense van Israel?"
                },
                "12": {
                    "verse_nr": "12",
                    "verse": "\u201cMaar julle het die nasire\u00ebrs\nwyn laat drink,\nen julle het vir die profete ges\u00ea\nhulle mag nie profete wees nie."
                },
                "13": {
                    "verse_nr": "13",
                    "verse": "Daarom sal Ek julle straf,\njulle sal inmekaar val\nsoos 'n wa inmekaar val\nwanneer mense te veel\nkoring-gerwe daarop laai."
                },
                "14": {
                    "verse_nr": "14",
                    "verse": "Mense wat vinnig kan hardloop,\nsal nie kan weghardloop nie.\nSterk mense sal nie\nsterk genoeg wees nie.\nSoldate sal hulleself nie kan red nie."
                },
                "15": {
                    "verse_nr": "15",
                    "verse": "Mense wat met pyl en boog skiet,\nsal weghardloop.\nOok mense wat vinnig kan hardloop,\nsal nie kan vlug nie.\nMense wat op perde ry,\nsal hulleself nie kan red nie."
                },
                "16": {
                    "verse_nr": "16",
                    "verse": "Almal sal daardie dag\nkaal wegvlug,\nook die dapperste soldate.\u201d\nDit is wat die Here ges\u00ea het."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Mense van Israel, die Here het julle almal uit Egipte gebring. Luister wat s\u00ea Hy vir julle"
                },
                "2": {
                    "verse_nr": "2",
                    "verse": "\u201cDaar is baie volke op die aarde,\nmaar dit is vir julle\nwat Ek gekies het.\nDaarom sal Ek julle straf\noor alles wat julle\nverkeerd doen.\u201d"
                },
                "3": {
                    "verse_nr": "3",
                    "verse": "Twee mense besluit eers\ndat hulle saam wil loop,\nen dan doen hulle dit."
                },
                "4": {
                    "verse_nr": "4",
                    "verse": "'n Leeu in die bos vang eers iets,\nen dan brul hy."
                },
                "5": {
                    "verse_nr": "5",
                    "verse": "Iemand sit eers 'n vangstrik\nop die grond,\nen dan vang hy 'n vo\u00ebl daarin.\n'n Vangstrik vang eers iets,\nen dan klap dit toe."
                },
                "6": {
                    "verse_nr": "6",
                    "verse": "Wanneer iemand\ndie ramshoring\nin die stad blaas\nom te s\u00ea die vyand kom,\ndan skrik die mense.\nWanneer die Here s\u00ea\ndit moet sleg gaan in 'n stad,\ndan gebeur dit."
                },
                "7": {
                    "verse_nr": "7",
                    "verse": "Ja, die Here s\u00ea eers\nvir sy dienaars, die profete,\nwat Hy wil doen,\nen dan doen Hy dit."
                },
                "8": {
                    "verse_nr": "8",
                    "verse": "Wanneer die leeu gebrul het,\ndan is die mense bang.\nWanneer die Here gepraat het,\ndan moet sy profeet praat."
                },
                "9": {
                    "verse_nr": "9",
                    "verse": "Die Here s\u00ea:\n\u201cJulle moet gaan praat\nmet die mense\nin die mooi huise\nvan die stad Asdod\nen die land Egipte.\nJulle moet vir hulle s\u00ea:\n\u2018Kom bymekaar op die berge\nrondom die stad Samaria.\nKom kyk hoe swaar kry die mense\nin die stad.\u2019 \u201d"
                },
                "10": {
                    "verse_nr": "10",
                    "verse": "Die Here s\u00ea:\n\u201cDie mense se mooi huise\nis vol goed wat hulle\nvan ander mense\ngesteel het.\nHulle weet nie hoe\nom reg te doen nie."
                },
                "11": {
                    "verse_nr": "11",
                    "verse": "Daarom, daar is vyande\nrondom die land!\nHulle sal julle sterk mure afbreek\nen hulle sal alles\nin julle mooi huise\nvir hulleself vat.\u201d"
                },
                "12": {
                    "verse_nr": "12",
                    "verse": "Die Here s\u00ea:\n\u201cWanneer 'n leeu 'n skaap vang,\ndan kan die skaapwagter miskien\nnet twee pootjies\nof 'n stukkie van die skaap se oor\ngryp uit die leeu se bek.\nSo sal daar ook baie min oorbly\nvan die mense van Israel\nwat nou so rustig in Samaria\nop hulle beddens\nen rusbanke l\u00ea.\u201d"
                },
                "13": {
                    "verse_nr": "13",
                    "verse": "Die Here wat oor alles regeer, s\u00ea:\n\u201cJulle moet luister\nen julle moet die mense\nvan Israel waarsku."
                },
                "14": {
                    "verse_nr": "14",
                    "verse": "Wanneer Ek die mense\nvan Israel straf\noor hulle sondes,\ndan sal Ek die altare\nin die stad Bet-El afbreek.\nEk sal die altaar se horings afkap\nen op die grond gooi."
                },
                "15": {
                    "verse_nr": "15",
                    "verse": "Ek sal die huise plat slaan,\ndie huise waarin hulle\nin die somer woon,\nen die huise waarin hulle\nin die winter woon.\nDaar sal niks oorbly van die huise\nwat hulle met ivoor\nmooi gemaak het nie.\nDaar sal niks oorbly\nvan die baie huise nie,\u201d\ns\u00ea die Here."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Luister wat s\u00ea die Here vir julle,\nvroue op Samaria-berg.\nJulle is so vet soos die koeie\nwat in die land Basan wei.\nJulle verdruk die mense\nwat swak en arm is,\njulle laat hulle swaarkry.\nJulle s\u00ea vir julle mans:\n\u201cBring wyn\nsodat ons kan drink!\u201d"
                },
                "2": {
                    "verse_nr": "2",
                    "verse": "Die Here het belowe en Hy, die heilige God, is self die getuie. Hy het ges\u00ea:\n\u201cDaar sal 'n tyd kom\nwanneer die vyande\njulle sal optel\nmet skerp ysters en met vishoeke."
                },
                "3": {
                    "verse_nr": "3",
                    "verse": "Julle sal almal reguit\nuit die stad moet gaan,\nreguit oor die afgebreekte muur.\nDie vyande sal julle wegjaag\nna Hermon-berg.\u201d\nDit s\u00ea die Here."
                },
                "4": {
                    "verse_nr": "4",
                    "verse": "\u201cMense van Israel,\njulle moet na die stad Bet-El kom\nas julle sonde wil doen,\njulle moet na die stad Gilgal kom\nas julle nog meer sonde wil doen!\nBring elke oggend julle offers,\nbring julle tiendes\nelke derde dag."
                },
                "5": {
                    "verse_nr": "5",
                    "verse": "Brand dank-offers,\nbrand brood met suurdeeg in.\nVertel vir almal\nvan julle vrywillige offers.\nJulle Israeliete hou daarvan\nom te spog.\u201d\nDit s\u00ea die Here."
                },
                "6": {
                    "verse_nr": "6",
                    "verse": "\u201cEk het julle honger laat bly\noral waar julle woon.\nMaar julle het nie teruggekom\nna My toe nie.\u201d\nDit s\u00ea die Here."
                },
                "7": {
                    "verse_nr": "7",
                    "verse": "\u201cEk het die re\u00ebn weggehou\ntoe die koring\nnog nie ryp was nie.\nEk het dit op een stad laat re\u00ebn,\nen op 'n ander stad\nhet Ek dit nie laat re\u00ebn nie.\nDit het gere\u00ebn op een stuk land,\nen 'n ander stuk land\nhet nie re\u00ebn gekry nie,\ndit het droog geword."
                },
                "8": {
                    "verse_nr": "8",
                    "verse": "Die mense van twee of drie stede\nhet na 'n ander stad gekruip\nom water te soek,\nmaar hulle het nie\ngenoeg water gekry nie.\nMaar julle het nie teruggekom\nna My toe nie.\u201d\nDit s\u00ea die Here."
                },
                "9": {
                    "verse_nr": "9",
                    "verse": "\u201cEk het julle koring-are\nlaat verdroog,\nen die plantluise het dit opgevreet.\nDie sprinkane het baie maal\nal die blare in julle tuine\nen wingerde opgevreet,\nook al die blare van julle vyebome\nen olyfbome.\nMaar julle het nie teruggekom\nna My toe nie,\u201d\ns\u00ea die Here."
                },
                "10": {
                    "verse_nr": "10",
                    "verse": "\u201cEk het julle siek gemaak,\nen julle het doodgegaan\nsoos die Egiptenaars.\nEk het julle jongmanne\nin die oorlog laat sterf,\nen die vyande\nhet julle perde gevat.\nJulle het geruik dat die dooie liggame\nstink in julle kamp.\nMaar julle het nie teruggekom\nna My toe nie,\u201d\ns\u00ea die Here."
                },
                "11": {
                    "verse_nr": "11",
                    "verse": "\u201cEk het julle doodgemaak\nsoos Ek die mense\nvan Sodom en Gomorra\ndoodgemaak het.\nJulle was\nsoos 'n stuk vuurmaak-hout\nwat Ek uit die vuur gehaal het.\nMaar julle het nie teruggekom\nna My toe nie,\u201d\ns\u00ea die Here."
                },
                "12": {
                    "verse_nr": "12",
                    "verse": "\u201cDaarom, mense van Israel,\nsal Ek nou weer\nso met julle maak.\nEn omdat Ek dit met julle sal doen,\nmaak nou gereed\nom julle God te ontmoet.\u201d"
                },
                "13": {
                    "verse_nr": "13",
                    "verse": "Dit is Hy wat die berge\nen die wind gemaak het,\nHy wat vir mense s\u00ea\nwat Hy wil doen,\nHy wat dit donker maak\nwanneer dit al lig moet word,\nHy wat oor die hoogste berg\nvan die aarde loop.\nSy Naam is die Here,\nGod wat oor alles regeer."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Mense van Israel,\nluister na wat ek s\u00ea.\nEk huil en treur oor julle\nsoos 'n mens treur\noor iemand wat dood is"
                },
                "2": {
                    "verse_nr": "2",
                    "verse": "Die mense van Israel\nhet geval,\nhulle sal nie weer opstaan nie.\nHulle het op hulle eie grond geval,\nen niemand help hulle\nom op te staan nie."
                },
                "3": {
                    "verse_nr": "3",
                    "verse": "Ja, die Here s\u00ea:\n\u201cWanneer 1 000 mense van Israel\nuit 'n stad gaan\nom oorlog te gaan maak,\ndan sal 900 sterf.\nWanneer 100 manne gaan,\ndan sal 90 sterf.\u201d"
                },
                "4": {
                    "verse_nr": "4",
                    "verse": "Ja, die Here s\u00ea vir die mense van Israel:\n\u201cJulle moet vra\nwat Ek wil h\u00ea julle moet doen,\ndan sal julle lewe!"
                },
                "5": {
                    "verse_nr": "5",
                    "verse": "Julle moenie in die stad Bet-El\ngaan vra nie,\nen julle moet ook nie\nna die stad Gilgal gaan nie.\nJulle moenie verder gaan\nna die stad Berseba nie.\nDie vyande sal die mense\nvan Gilgal vang\nen na 'n ander land vat\nen hulle sal Bet-El verwoes.\u201d"
                },
                "6": {
                    "verse_nr": "6",
                    "verse": "Vra wat die Here wil h\u00ea,\ndan sal julle lewe!\nAs julle dit nie doen nie,\ndan sal Hy 'n vuur na julle toe stuur\nom die Israeliete te brand.\nDaar sal niemand in Bet-El wees\nwat die vuur kan doodmaak nie."
                },
                "7": {
                    "verse_nr": "7",
                    "verse": "Julle doen nie reg aan mense nie,\njulle laat hulle baie swaar kry."
                },
                "8": {
                    "verse_nr": "8",
                    "verse": "Dit is die Here\nwat die sterre gemaak het,\nOrion en die Sewe-ster.\nHy laat dit lig word n\u00e1 die nag,\nHy laat dit donker word\nn\u00e1 die dag.\nDit is Hy wat die wolke\nuit die see bring\nen wat dit laat re\u00ebn op die land.\nSy Naam is die Here."
                },
                "9": {
                    "verse_nr": "9",
                    "verse": "Die Here maak sterk mense\nvinnig dood.\nHy laat sterk mure omval."
                },
                "10": {
                    "verse_nr": "10",
                    "verse": "Julle haat 'n man\nwat in die poort praat\nteen iemand\nwat verkeerd gedoen het,\njulle hou nie van 'n man\nwat die waarheid praat nie."
                },
                "11": {
                    "verse_nr": "11",
                    "verse": "Julle trap op die arm mens,\njulle vat sy koring.\nDaarom sal julle nie woon\nin die huise\nwat julle gebou het\nmet die klippe\nwat julle so mooi gekap het nie.\nJulle sal nie die wyn drink\nvan die mooi wingerde\nwat julle geplant het nie."
                },
                "12": {
                    "verse_nr": "12",
                    "verse": "Ek weet hoe baie\nen hoe groot julle sonde is.\nJulle is vyande van iemand\nwat reg doen.\nJulle vat die geld\nwanneer mense julle wil betaal\nom verkeerd te doen.\nIn die poort is julle onregverdig\nmet die arm mense."
                },
                "13": {
                    "verse_nr": "13",
                    "verse": "Dit is hoekom\nverstandige mense\nstilbly in hierdie tyd.\nDit is 'n slegte tyd."
                },
                "14": {
                    "verse_nr": "14",
                    "verse": "Julle s\u00ea die Here is by julle.\nMaar julle moet probeer\nom goed te doen,\nmoenie doen wat sleg is nie.\nDan sal julle lewe,\nen dan sal die Here,\ndie God wat oor alles regeer,\nby julle wees."
                },
                "15": {
                    "verse_nr": "15",
                    "verse": "Julle moet haat wat sleg is\nen julle moet lief wees\nvir wat goed is,\njulle moet in die hof reg doen\naan mense.\nMiskien sal die Here,\ndie God wat oor alles regeer,\ndan jammer wees vir julle,\njulle Israeliete\nwat nog lewe."
                },
                "16": {
                    "verse_nr": "16",
                    "verse": "Ja, die Here s\u00ea, die God wat oor alles regeer, die Here, s\u00ea:\n\u201cDie mense sal huil en treur\nop al die oop plekke in die stad,\nhulle sal in al die strate sug.\nHulle betaal mense om te treur,\nen hulle sal die boere roep\nom saam te kom treur\noor almal wat dood is."
                },
                "17": {
                    "verse_nr": "17",
                    "verse": "Hulle sal in al die wingerde treur,\nwant Ek gaan tussen julle deur\nom julle te straf.\u201d\nDit s\u00ea die Here."
                },
                "18": {
                    "verse_nr": "18",
                    "verse": "\u201cDit sal baie sleg gaan\nmet mense wat wens\ndie dag van die Here\nmoet gou kom.\nHoekom wens julle\ndie dag van die Here\nmoet gou kom?\nDaardie dag sal dit donker wees,\ndaar sal nie lig wees nie."
                },
                "19": {
                    "verse_nr": "19",
                    "verse": "Dit sal wees soos wanneer iemand\nvir 'n leeu vlug\nen dan teen 'n beer vasloop,\nof wanneer iemand in sy huis kom\nen met sy hand teen die muur druk,\nen dan is daar 'n slang wat hom byt."
                },
                "20": {
                    "verse_nr": "20",
                    "verse": "Dit sal donker wees\nop die dag van die Here,\ndit sal nie lig wees nie.\nDaardie dag sal swart wees,\ndaar sal niks lig wees nie.\u201d"
                },
                "21": {
                    "verse_nr": "21",
                    "verse": "\u201cEk haat julle feeste,\nEk wil nie die feeste h\u00ea nie.\nEk hou nie van julle gewyde feesdae nie."
                },
                "22": {
                    "verse_nr": "22",
                    "verse": "Julle bring vir My brand-offers\nen koring-offers,\nmaar Ek wil dit nie h\u00ea nie\nen Ek wil glad nie kyk\nna die vet diere\nwat julle bring vir ete-offers nie."
                },
                "23": {
                    "verse_nr": "23",
                    "verse": "Wanneer julle sing,\ndan is dit nie vir My mooi nie,\njulle raas net.\nHou op sing!\nEk wil nie luister\nwanneer julle musiek\nmaak met 'n harp nie."
                },
                "24": {
                    "verse_nr": "24",
                    "verse": "Ek wil h\u00ea julle moet reg doen\naan mense.\nJulle moet aanhou om dit te doen,\naanhou soos 'n rivier\nwat altyd vol is."
                },
                "25": {
                    "verse_nr": "25",
                    "verse": "Mense van Israel,\ntoe julle 40 jaar lank\nin die woestyn was,\nhet julle nie diere of koring\nvir My ge-offer nie."
                },
                "26": {
                    "verse_nr": "26",
                    "verse": "Nou sal julle die gode\nwat julle gemaak het,\nsaam met julle moet dra.\nDit is julle ster-gode,\njulle koning Sikkut,\njulle afgod Kijun."
                },
                "27": {
                    "verse_nr": "27",
                    "verse": "Die vyande sal julle vang\nen hulle sal julle wegvat\ntot ver anderkant\ndie stad Damaskus,\u201d\ns\u00ea die Here.\nSy Naam is die Here,\nGod wat oor alles regeer."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Dit sal sleg gaan\nmet die belangrike mense\nvan die belangrikste volk,\ndie Israeliete.\nHulle het gevra hulle leiers\nmoet hulle help,\ndie leiers wat so lekker woon\nin Jerusalem,\nen die mense wat dink\nhulle is veilig op Samaria-berg."
                },
                "2": {
                    "verse_nr": "2",
                    "verse": "Gaan kyk wat het gebeur\nmet die stad Kalne\nen met die groot stad Hamat\nen met Gat, die stad van die Filistyne.\nHulle was nie sterker as julle nie,\nIsrael en Juda.\nHulle land is kleiner as julle land."
                },
                "3": {
                    "verse_nr": "3",
                    "verse": "Julle dink daar is nog baie tyd,\njulle dink julle sal nie nou\nswaarkry nie.\nJulle hou aan om julle mense\nte laat swaarkry."
                },
                "4": {
                    "verse_nr": "4",
                    "verse": "Julle l\u00ea op beddens\nwat julle mooi gemaak het\nmet ivoor,\njulle sit lekker op julle rusbanke.\nJulle eet lammers en vet kalwers."
                },
                "5": {
                    "verse_nr": "5",
                    "verse": "Julle maak musiek op 'n harp,\njulle maak nuwe musiek\nom te speel, soos Dawid."
                },
                "6": {
                    "verse_nr": "6",
                    "verse": "Julle drink wyn uit die bakke\nwaarin julle offers bring\nen julle smeer die beste olyf-olie\naan julle.\nMaar julle is nie bekommerd\ndat dit slegter en slegter gaan\nmet die Israeliete nie."
                },
                "7": {
                    "verse_nr": "7",
                    "verse": "Daarom sal julle vyande julle vang.\nHulle sal die leiers eerste vang\nen wegvat na 'n ander land.\nDie tyd is verby, julle sal nie meer\nl\u00ea en feesvier nie."
                },
                "8": {
                    "verse_nr": "8",
                    "verse": "Die Here, die God\nwat oor alles regeer,\nhet belowe,\nen Hy is self die getuie.\nHy het ges\u00ea:\n\u201cDie Israeliete is baie hoogmoedig.\nEk hou niks daarvan nie,\nEk haat hulle mooi huise.\nEk sal die stad en alles\nwat daarin is\nvir hulle vyande gee."
                },
                "9": {
                    "verse_nr": "9",
                    "verse": "As daar in een huis\ntien mans oorgebly het,\ndan sal hulle ook almal sterf."
                },
                "10": {
                    "verse_nr": "10",
                    "verse": "Iemand van daardie familie sal kom\nen hy sal die dooie mense\nuit die huis begin dra\nom hulle te begrawe.\nAs daar agter in die huis\nnog iemand is wat lewe,\ndan sal die man van die familie\nvir hom vra:\n\u2018Is daar nog iemand by jou?\u2019\nen hy sal s\u00ea: \u2018Nee, niemand nie.\u2019\nDan sal die man\nvan die familie antwoord:\n\u2018Ons moenie praat nie,\nons moenie die Here se Naam\nnoem nie.\u2019 \u201d"
                },
                "11": {
                    "verse_nr": "11",
                    "verse": "Wanneer die Here s\u00ea\nhulle moet dit doen,\ndan sal die vyande al die huise afbreek,\ndie groot huise en die klein huise."
                },
                "12": {
                    "verse_nr": "12",
                    "verse": "'n Mens jaag nie met perde oor rotse nie\nen jy ploeg nie\nmet beeste op rotse nie.\nMaar julle laat\nonskuldige mense swaarkry.\nJulle laat dit sleg gaan\nmet goeie mense."
                },
                "13": {
                    "verse_nr": "13",
                    "verse": "Julle spog dat julle die twee stede\nLo-Dabar en Karnajim oorwin het.\nJulle s\u00ea julle het dit gedoen\nomdat julle self so sterk is."
                },
                "14": {
                    "verse_nr": "14",
                    "verse": "Maar die Here, die God\nwat oor alles regeer, s\u00ea:\n\u201cIsraeliete, Ek sal 'n volk bring\nom oorlog te maak teen julle,\nen daardie volk\nsal julle laat swaarkry\noral in die land,\nvan Lebo-Hamat tot by\ndie klein riviertjie in die woestyn.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Die Here het vir my gewys wat Hy wil doen. Hy het baie sprinkane gemaak. Dit was nadat die mense die gras afgesny het vir die koning se perde. Die gras het weer begin groei en dit het groen geword. Die sprinkane het al die groen plante in die land begin opvreet. Ek s\u00ea toe: \u201cHere, vergewe hulle asseblief! Die Israeliete is min, hulle sal nie kan aanhou lewe nie.\u201d"
                },
                "2": {
                    "verse_nr": "2",
                    "verse": "Die Here het vir my gewys wat Hy wil doen. Hy het baie sprinkane gemaak. Dit was nadat die mense die gras afgesny het vir die koning se perde. Die gras het weer begin groei en dit het groen geword. Die sprinkane het al die groen plante in die land begin opvreet. Ek s\u00ea toe: \u201cHere, vergewe hulle asseblief! Die Israeliete is min, hulle sal nie kan aanhou lewe nie.\u201d"
                },
                "3": {
                    "verse_nr": "3",
                    "verse": "Die Here het toe besluit om nie die sprinkane te maak nie. Hy het ges\u00ea: \u201cDit sal nie gebeur nie.\u201d"
                },
                "4": {
                    "verse_nr": "4",
                    "verse": "Die Here het vir my gewys wat Hy wil doen. Hy het 'n vuur laat brand om die Israeliete te straf. Die vuur het die see droog gebrand en dit het begin om die land ook te verbrand."
                },
                "5": {
                    "verse_nr": "5",
                    "verse": "Toe s\u00ea ek: \u201cHere, stop die vuur asseblief! Die Israeliete is min, hulle sal nie kan aanhou lewe nie.\u201d"
                },
                "6": {
                    "verse_nr": "6",
                    "verse": "Die Here het toe besluit om nie die vuur te laat brand nie. Hy het ges\u00ea: \u201cDit sal nie gebeur nie.\u201d"
                },
                "7": {
                    "verse_nr": "7",
                    "verse": "Die Here het vir my gewys wat Hy wil doen. Hy het by 'n regop muur gestaan en daar was 'n skietlood in sy hand."
                },
                "8": {
                    "verse_nr": "8",
                    "verse": "Hy het vir my gevra: \u201cAmos, wat sien jy?\u201d\nEk het ges\u00ea: \u201cEk sien 'n skietlood.\u201d\nToe het die Here ges\u00ea: \u201cEk sal nou met my volk, die Israeliete, doen soos 'n mens doen met 'n muur wat nie regop is nie. Ek sal nie weer hulle sonde vergewe nie."
                },
                "9": {
                    "verse_nr": "9",
                    "verse": "Ek sal die offer-plekke afbreek wat die Israeliete gebou het, Ek sal hulle tempels afbreek. Ek sal koning Jerobeam se nageslag in 'n oorlog laat sterf.\u201d"
                },
                "10": {
                    "verse_nr": "10",
                    "verse": "Amasia was die priester van Bet-El. Hy het vir koning Jerobeam van Israel 'n boodskap gestuur en ges\u00ea: \u201cAmos maak slegte planne teen jou. Wat hy s\u00ea, is gevaarlik vir die land."
                },
                "11": {
                    "verse_nr": "11",
                    "verse": "Amos s\u00ea vir die Israeliete: \u2018Koning Jerobeam sal in 'n oorlog sterf, en die vyande sal die Israeliete vang en wegvat na 'n ander land.\u2019 \u201d"
                },
                "12": {
                    "verse_nr": "12",
                    "verse": "Vir Amos het die priester Amasia ges\u00ea: \u201cGaan weg, profeet! Gaan terug na die land Juda. Gaan wees daar 'n profeet en gaan verdien jou geld daar."
                },
                "13": {
                    "verse_nr": "13",
                    "verse": "Hier in die stad Bet-El mag jy nie meer 'n profeet wees nie, want hierdie tempel is die koning en die land Israel se tempel.\u201d"
                },
                "14": {
                    "verse_nr": "14",
                    "verse": "Amos het vir Amasia ges\u00ea: \u201cEk is nie 'n gewone profeet nie. Ek is nie saam met die ander profete nie. Ek is 'n boer. Ek boer met beeste en met bokke en skape, en ek plant wildevyebome."
                },
                "15": {
                    "verse_nr": "15",
                    "verse": "Maar die Here het my weggeneem van die skape en bokke, en Hy het vir my ges\u00ea: \u2018Jy moet my profeet wees. Gaan s\u00ea vir my volk, die Israeliete, Ek sal hulle straf.\u2019"
                },
                "16": {
                    "verse_nr": "16",
                    "verse": "\u201cNou moet jy luister na wat die Here s\u00ea. Jy s\u00ea ek moenie 'n profeet wees en teen die Israeliete praat nie."
                },
                "17": {
                    "verse_nr": "17",
                    "verse": "Maar die Here s\u00ea: \u2018Jou vrou sal 'n prostituut word in die stad, en jou kinders sal in 'n oorlog sterf. Die vyande sal jou grond vat en verdeel, en jy sal sterf in 'n onrein land. Die vyande sal die Israeliete vang en wegvat na 'n ander land.\u2019 \u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Die Here het vir my gewys wat Hy wil doen. Daar was 'n mandjie vrugte"
                },
                "2": {
                    "verse_nr": "2",
                    "verse": "en die Here het vir my gevra: \u201cAmos, wat sien jy?\u201d\nToe s\u00ea ek: \u201cEk sien 'n mandjie vrugte. Hulle is ryp en dit is tyd om hulle te eet.\u201d\nDie Here het toe vir my ges\u00ea:\n\u201cDit is nou die tyd.\nEk sal my volk, die Israeliete,\nse sonde nie weer vergewe nie."
                },
                "3": {
                    "verse_nr": "3",
                    "verse": "Wanneer Ek kom om hulle te straf,\ndan sal die mense in die koning se paleis\nnie meer sing nie,\nhulle sal huil.\nDaar sal baie lyke wees.\nDie vyande sal nie praat nie,\nhulle sal die lyke\noral op die grond gooi."
                },
                "4": {
                    "verse_nr": "4",
                    "verse": "\u201cLuister na wat Ek s\u00ea.\nJulle doen slegte dinge\naan die arm mense,\njulle wil die mense\nwat niks het nie, doodmaak."
                },
                "5": {
                    "verse_nr": "5",
                    "verse": "Julle s\u00ea:\n\u2018Wanneer is\ndie Nuwemaan-fees verby?\nDan kan ons weer koring verkoop.\nWanneer is die Sabbatdag verby?\nDan kan ons weer\nons koringwinkels oopmaak\nen skelm wees.\nWanneer ons die koring weeg,\ndan sal ons die mense te veel laat betaal.\u2019"
                },
                "6": {
                    "verse_nr": "6",
                    "verse": "Julle verkoop ook\ndie koring se kaf\nen julle verkoop arm mense\nomdat hulle geld skuld\nvir 'n paar sandale.\nDan word die mense slawe.\u201d"
                },
                "7": {
                    "verse_nr": "7",
                    "verse": "Die Here het belowe,\nen Hy is self die getuie.\nHy is God.\nDie Israeliete moet Hom eer.\nHy het ges\u00ea:\n\u201cEk sal altyd onthou\nwat julle gedoen het."
                },
                "8": {
                    "verse_nr": "8",
                    "verse": "Die mense van die land\nsal bang word hieroor en bewe.\nAlmal wat hier woon,\nsal huil en treur.\nAl die mense in die land\nsal skrik en wegvlug\nsoos die water in die Nyl-rivier\nwat vol word en wegloop.\u201d"
                },
                "9": {
                    "verse_nr": "9",
                    "verse": "Die Here s\u00ea:\n\u201cOp daardie dag sal Ek die son\nin die middel van die dag\nlaat ondergaan.\nEk sal dit donker maak\nop die aarde\nwanneer dit nog dag is."
                },
                "10": {
                    "verse_nr": "10",
                    "verse": "Ek sal alles verander.\nJulle sal nie feesvier nie,\njulle sal treur.\nJulle sal nie sing nie, julle sal huil\noor almal wat dood is.\nJulle sal rouklere aantrek\nen julle koppe kaal skeer.\nJulle sal rou soos iemand\nwat rou oor sy enigste kind\nwat dood is.\nDit sal vir julle\n'n baie slegte dag word.\u201d"
                },
                "11": {
                    "verse_nr": "11",
                    "verse": "Die Here het ges\u00ea:\n\u201cDaar sal 'n tyd kom\nwanneer Ek almal in die land\nhonger sal maak.\nMaar hulle sal nie honger wees\nvir kos of dors wees vir water nie.\nHulle sal honger wees\nvir die woorde van die Here."
                },
                "12": {
                    "verse_nr": "12",
                    "verse": "Hulle sal soek van die een see\ntot by die ander see.\nHulle sal oral soek,\nvan die noorde tot by die ooste,\nom te hoor wat die Here s\u00ea,\nmaar hulle sal niks hoor nie."
                },
                "13": {
                    "verse_nr": "13",
                    "verse": "Mooi meisies en jongmans\nsal daardie dag\nbaie dors word en flou val."
                },
                "14": {
                    "verse_nr": "14",
                    "verse": "Wanneer hulle iets belowe het,\ndan het hulle altyd ges\u00ea:\n\u2018Die afgod van Samaria\nis die getuie,\u2019\nof hulle het vir die stad Dan ges\u00ea:\n\u2018So seker\nsoos jou god lewe!\u2019\nof: \u2018So seker soos daar\n'n pad is na die stad Berseba!\u2019\nMaar hulle sal val,\nhulle sal nie weer opstaan nie.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ek het gesien die Here staan\nby die altaar.\nHy het ges\u00ea:\n\u201cSlaan stukkend die kapitele\nvan die pilare van die tempel,\nsodat die deure se rame bewe\nen die stukke van die pilare\nop al die mense se koppe val.\nEk sal self die mense wat oorbly,\ndoodmaak met my swaard.\nNiemand sal kan vlug nie,\nnie een sal wegkom nie."
                },
                "2": {
                    "verse_nr": "2",
                    "verse": "Wanneer hulle 'n gat grawe\nom in die doderyk\nte probeer kom,\ndan sal Ek hulle daar uithaal.\nWanneer hulle probeer opklim\nna die hemel,\ndan sal Ek hulle daar afhaal."
                },
                "3": {
                    "verse_nr": "3",
                    "verse": "Wanneer hulle bo-op\ndie Karmel-berg gaan wegkruip,\ndan sal Ek hulle daar soek\nen hulle wegvat.\nWanneer hulle vir My wil wegkruip\nonder in die see,\ndan sal Ek vir die slang daar s\u00ea\nom hulle te pik."
                },
                "4": {
                    "verse_nr": "4",
                    "verse": "Wanneer hulle vyande hulle vang\nen hulle wegvat na 'n ander land,\ndan sal Ek hulle daar laat doodmaak\nin 'n oorlog.\nEk sal na hulle kyk,\nnie om hulle te help nie,\nmaar sodat dit sleg\nmet hulle sal gaan.\u201d"
                },
                "5": {
                    "verse_nr": "5",
                    "verse": "Die Here regeer oor alles.\nWanneer Hy aan die aarde raak,\ndan smelt dit,\nen almal wat op die aarde woon,\nhuil en treur.\nAl die mense in die land\nsal skrik en wegvlug\nsoos die water in die Nyl-rivier\nwat vol word en wegloop."
                },
                "6": {
                    "verse_nr": "6",
                    "verse": "Die Here het vir Hom\n'n huis gebou hoog in die hemel.\nHy het die ronde dak\noor die aarde gesit.\nHy bring die wolke uit die see\nen Hy laat dit re\u00ebn op die land.\nSy Naam is die Here."
                },
                "7": {
                    "verse_nr": "7",
                    "verse": "Die Here het ges\u00ea:\n\u201cIsraeliete, julle is vir My\nsoos die mense van die land Kus.\nJulle is nie anders nie.\nDit is waar, Ek het die Israeliete\nuit Egipte gebring,\nmaar Ek het ook die Filistyne\nuit die eiland Kaftor gebring\nen Ek het die Arame\u00ebrs\nuit die land Kir gebring."
                },
                "8": {
                    "verse_nr": "8",
                    "verse": "En nou sien Ek die Israeliete\nis 'n volk wat baie sonde doen.\nEk sal hulle wegvee\nvan die aarde af!\nMaar Ek sal hulle nie\nalmal doodmaak nie."
                },
                "9": {
                    "verse_nr": "9",
                    "verse": "Ek sal vir die volke s\u00ea\nwat hulle moet doen.\nEk sal die Israeliete\ntussen die volke skud\nsoos 'n mens koring in 'n sif skud.\nDie koringkorrels sal nie\ndeur die sif op die grond val nie.\nSo sal Ek die Israeliete\nskud in die sif."
                },
                "10": {
                    "verse_nr": "10",
                    "verse": "Al die sondaars van my volk\nsal in die oorlog sterf.\nHulle s\u00ea nou:\n\u2018U sal ons nie straf\nen dit sleg laat gaan met ons nie.\u2019\nMaar hulle sal sterf.\u201d"
                },
                "11": {
                    "verse_nr": "11",
                    "verse": "Die Here het ges\u00ea:\n\u201cDaar sal 'n tyd kom wanneer Ek\ndie nageslag van koning Dawid\nweer sal laat regeer.\nHulle is soos 'n huis\nwat omgeval het,\n'n muur wat afgebreek is.\nMaar Ek sal die huis weer bou,\nen hy sal weer wees\nsoos hy altyd was."
                },
                "12": {
                    "verse_nr": "12",
                    "verse": "My volk sal die Edomiete oorwin\nwat nog oorgebly het,\nen ook die ander volke\nwat aan My behoort.\u201d\nDit s\u00ea die Here. Die Here sal dit doen."
                },
                "13": {
                    "verse_nr": "13",
                    "verse": "Die Here het ges\u00ea:\n\u201cDaar sal 'n tyd kom\nwanneer die Israeliete hulle koring\nmoet afsny dadelik nadat\nhulle geploeg het.\nHulle sal wyn moet maak\ndadelik nadat hulle\ndie wingerde geplant het.\nDie wyn sal so baie wees\ndat dit teen die berge\nen die heuwels sal afloop."
                },
                "14": {
                    "verse_nr": "14",
                    "verse": "Ek sal dit weer goed laat gaan\nmet my volk, die Israeliete.\nEk sal die stede\nwat die vyande afgebreek het,\nweer bou\nsodat die Israeliete daar kan woon.\nHulle sal wingerde plant\nen die wyn drink.\nHulle sal tuine maak\nen die vrugte eet."
                },
                "15": {
                    "verse_nr": "15",
                    "verse": "Ek sal hulle help,\nen hulle sal in hulle eie land woon.\nNiemand sal hulle wegvat\nuit die land\nwat Ek vir hulle gegee het nie.\u201d\nDit s\u00ea jou God die Here."
                }
            }
        }
    }
}