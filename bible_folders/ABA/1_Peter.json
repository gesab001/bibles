{
    "version": "ABA",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Petrus, is 'n apostel van Jesus Christus. Ek skryf hierdie brief vir julle wat vreemdelinge is en wat op verskillende plekke woon in die provinsies Pontus, Galasi\u00eb, Kappadosi\u00eb, Asi\u00eb en Bitini\u00eb. God die Vader het julle gekies om sy volk te wees omdat Hy lank gelede dit besluit het. Die Heilige Gees het julle gewy om sy volk te wees en om gehoorsaam te wees aan Jesus Christus. God het lank gelede besluit dat Jesus Christus moet sterf om julle sonde weg te neem. Ons bid dat God genadig sal wees vir julle en dat Hy vir julle baie vrede sal gee."
                },
                "2": {
                    "verse_nr": "2",
                    "verse": "Ek, Petrus, is 'n apostel van Jesus Christus. Ek skryf hierdie brief vir julle wat vreemdelinge is en wat op verskillende plekke woon in die provinsies Pontus, Galasi\u00eb, Kappadosi\u00eb, Asi\u00eb en Bitini\u00eb. God die Vader het julle gekies om sy volk te wees omdat Hy lank gelede dit besluit het. Die Heilige Gees het julle gewy om sy volk te wees en om gehoorsaam te wees aan Jesus Christus. God het lank gelede besluit dat Jesus Christus moet sterf om julle sonde weg te neem. Ons bid dat God genadig sal wees vir julle en dat Hy vir julle baie vrede sal gee."
                },
                "3": {
                    "verse_nr": "3",
                    "verse": "Ons prys die God en Vader van ons Here Jesus Christus, God wat baie goed is vir ons. Jesus Christus het gesterf, maar God het vir Jesus weer laat lewe, en so het God vir ons ook weer laat lewe. Ons het nou 'n nuwe lewe, en daarom kan ons baie seker wees van die dinge wat ons hoop."
                },
                "4": {
                    "verse_nr": "4",
                    "verse": "Ons is seker dat God vir julle alles sal gee wat Hy belowe het. Niemand kan die dinge wegvat wat God gee nie, dit bly dieselfde, dit is nie soos 'n blom wat droog word en verlep nie. God het hierdie dinge vir julle geb\u00eare in die hemel."
                },
                "5": {
                    "verse_nr": "5",
                    "verse": "God is sterk, Hy pas ook vir julle mooi op, julle wat in Hom glo. Hy wil julle red op die laaste dag, julle sal dit sien."
                },
                "6": {
                    "verse_nr": "6",
                    "verse": "Julle moet baie bly wees dat God julle wil red. Julle kry nou baie swaar en julle dink dat julle miskien moet ophou om vir God te dien. Maar julle sal net 'n kort tydjie swaarkry."
                },
                "7": {
                    "verse_nr": "7",
                    "verse": "Hierdie dinge wat julle laat swaarkry, toets julle geloof, en julle geloof is meer kosbaar as goud. Goud bly nie altyd dieselfde nie, maar 'n mens smelt goud in vuur om dit skoon te maak. Wanneer julle swaarkry en wanneer God julle geloof toets, dan sal mense sien dat julle geloof beter is as goud wat mense gesmelt het. Wanneer Jesus Christus weer kom, dan sal julle belangrik wees, God sal julle prys en vir julle eer gee."
                },
                "8": {
                    "verse_nr": "8",
                    "verse": "Julle het nooit vir Jesus Christus gesien nie, maar julle is lief vir Hom. Julle sien Hom nou ook nie, maar julle glo in Hom. Ja, julle is baie bly, 'n mens kan nie met woorde s\u00ea of verduidelik hoe bly julle is nie, dit is God wat julle so bly maak."
                },
                "9": {
                    "verse_nr": "9",
                    "verse": "Julle is bly, want julle weet wat julle gaan kry: God sal vir julle red, julle wat in Christus glo."
                },
                "10": {
                    "verse_nr": "10",
                    "verse": "Die profete het baie hard probeer om uit te vind hoe God vir julle sal red, en hulle het vir julle die boodskap van genade gebring."
                },
                "11": {
                    "verse_nr": "11",
                    "verse": "Die Gees van Christus wat in die profete gewoon het, het lank gelede vertel dat Christus baie swaar sal kry en dat Hy daarna Koning sal wees. Die profete het probeer om uit te vind wanneer en hoe die dinge met Christus sal gebeur, die dinge waarvan die Gees gepraat het."
                },
                "12": {
                    "verse_nr": "12",
                    "verse": "God het vir die profete gewys dat hulle die goeie boodskap nie vir hulleself moes bring nie, maar vir julle. God het die Heilige Gees gestuur, en die Heilige Gees het vir die profete die goeie boodskap gegee wat hulle nou vir julle gebring het. Die engele wil ook graag hierdie dinge weet."
                },
                "13": {
                    "verse_nr": "13",
                    "verse": "Daarom moet julle gereed wees, julle moet goed dink wat julle doen en julle moet wag en heeltemal seker wees dat God genadig sal wees vir julle op die dag wanneer Jesus Christus kom."
                },
                "14": {
                    "verse_nr": "14",
                    "verse": "Julle moet lewe soos kinders wat gehoorsaam is, julle moenie lewe soos julle voorheen gelewe het nie. In daardie tyd het julle nog nie die goeie boodskap van God geken nie, en toe wou julle graag slegte dinge doen."
                },
                "15": {
                    "verse_nr": "15",
                    "verse": "Nee, God het julle gekies om sy volk te wees en Hy is heilig. Daarom moet julle heeltemal lewe soos mense wat aan God behoort."
                },
                "16": {
                    "verse_nr": "16",
                    "verse": "Julle moet so lewe omdat daar in die Ou Testament geskryf is: \u201cJulle moet julleself aan My wy, want Ek is heilig.\u201d"
                },
                "17": {
                    "verse_nr": "17",
                    "verse": "Julle bid tot God en julle noem Hom julle Vader. Hy dink nie dat een mens belangriker is as 'n ander mens nie en daarom sal Hy elke mens oordeel oor wat hy gedoen het. Daarom moet julle vir God respekteer terwyl julle soos vreemdelinge in die w\u00eareld is."
                },
                "18": {
                    "verse_nr": "18",
                    "verse": "Julle weet dat Christus julle vrygemaak het van die slegte lewe wat niks beteken nie, julle het by julle voorvaders geleer om so te lewe. Christus het julle vrygemaak, maar Hy het julle nie gekoop met silwer of goud nie. Dit is dinge wat kan ophou om iets te beteken. Nee, Christus het julle vrygemaak met iets wat baie beter is, Hy het julle vrygemaak toe Hy gesterf het. Hy het gesterf soos 'n lam wat 'n offer was, 'n lam wat heeltemal gesond en perfek was."
                },
                "19": {
                    "verse_nr": "19",
                    "verse": "Julle weet dat Christus julle vrygemaak het van die slegte lewe wat niks beteken nie, julle het by julle voorvaders geleer om so te lewe. Christus het julle vrygemaak, maar Hy het julle nie gekoop met silwer of goud nie. Dit is dinge wat kan ophou om iets te beteken. Nee, Christus het julle vrygemaak met iets wat baie beter is, Hy het julle vrygemaak toe Hy gesterf het. Hy het gesterf soos 'n lam wat 'n offer was, 'n lam wat heeltemal gesond en perfek was."
                },
                "20": {
                    "verse_nr": "20",
                    "verse": "God het vir Christus gekies om dit te doen voordat God die w\u00eareld gemaak het. Nou is dit die einde van die tyd, God het Christus vir julle gestuur."
                },
                "21": {
                    "verse_nr": "21",
                    "verse": "Julle glo in God omdat julle aan Christus behoort. Christus was dood, maar God het Hom weer laat lewe en God het Hom Koning gemaak. Daarom glo julle in God, julle weet en julle is seker dat Hy julle sal red."
                },
                "22": {
                    "verse_nr": "22",
                    "verse": "Julle was gehoorsaam aan die waarheid en so het julle julleself gereinig, nou kan julle waarlik lief wees vir mekaar. Daarom moet julle baie lief wees vir mekaar, julle moenie vals wees en ophou om lief te wees vir mekaar nie."
                },
                "23": {
                    "verse_nr": "23",
                    "verse": "God het 'n nuwe lewe vir julle gegee, maar dit was nie soos wanneer 'n kind gebore word uit ouers wat kan sterf nie. Nee, God het vir julle hierdie nuwe lewe gegee toe Hy met julle gepraat het, God wat lewe en wat altyd daar is."
                },
                "24": {
                    "verse_nr": "24",
                    "verse": "Want in die Ou Testament is geskryf:\nAl die mense is soos gras.\nHulle is miskien mooi en goed,\nmaar hulle is\nsoos die veldblomme.\nGras word droog,\nen blomme val af"
                },
                "25": {
                    "verse_nr": "25",
                    "verse": "maar wat die Here s\u00ea,\nsal nooit verander nie.\nEn dit is die goeie boodskap wat die boodskappers vir julle gebring het."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Daarom moet julle ophou om enige iets te doen wat sleg is en julle moenie iemand bedrieg nie. Julle moet ook nie skynheilig en jaloers wees en slegte dinge s\u00ea van ander mense nie."
                },
                "2": {
                    "verse_nr": "2",
                    "verse": "Klein babatjies wil baie graag melk drink, so moet julle ook graag vol wil word van geestelike dinge. Dit is soos regte melk wat nie vals is nie en wat julle s\u00f3 sal laat groei dat die Here julle sal red."
                },
                "3": {
                    "verse_nr": "3",
                    "verse": "Julle verlang na hierdie dinge, want julle het self gevoel dat die Here goed is."
                },
                "4": {
                    "verse_nr": "4",
                    "verse": "Julle moet na Christus toe kom, Hy is soos 'n klip wat lewe. Die mense wou nie die klip gebruik om te bou nie, maar God het daardie klip gekies en dit was die belangrikste klip in die gebou."
                },
                "5": {
                    "verse_nr": "5",
                    "verse": "Julle is ook soos klippe wat lewe, julle moet bid dat God sy Gees sal gebruik om sy huis te bou met julle. Dan kan julle gewyde priesters wees om offers vir God te bring. Dit is Jesus Christus wat vir julle help om te offer soos die Gees wil h\u00ea, sodat God van hierdie offers sal hou."
                },
                "6": {
                    "verse_nr": "6",
                    "verse": "Want ons lees in die Ou Testament:\nKyk, Ek sit in Sion 'n klip neer,\ndit is 'n hoek-klip\nwat Ek gekies het\nen wat baie kosbaar is.\nDie mense wat in Hom glo,\nsal veilig wees."
                },
                "7": {
                    "verse_nr": "7",
                    "verse": "Daarom, julle wat in Jesus Christus glo, sal ook vir Hom baie kosbaar wees. Maar daar is mense wat nie in Hom glo nie. Vir hulle is dit waar wat in die Ou Testament geskryf is:\nDie klip wat die bouers\nnie wou gebruik nie,\ndaardie klip\nhet die belangrikste klip\nin die gebou geword."
                },
                "8": {
                    "verse_nr": "8",
                    "verse": "Daar is ook geskryf:\nHy is 'n klip waarteen hulle stamp,\n'n rots waaroor hulle val.\nHulle val oor die rots omdat hulle nie geglo het wat God ges\u00ea het nie. Dit was God se plan dat dit met hulle moet gebeur."
                },
                "9": {
                    "verse_nr": "9",
                    "verse": "Maar julle is God se volk, God het vir julle gekies, julle is die priesters oor wie Hy regeer, julle is 'n gewyde volk, sy eie volk wat vir almal moet vertel van die groot dinge wat God gedoen het. Hy het vir julle geroep om uit die donker na Hom toe te kom, na Hom wat in die wonderlike lig is."
                },
                "10": {
                    "verse_nr": "10",
                    "verse": "Toe was julle nie 'n volk nie,\nmaar nou is julle God se volk.\nToe was God nie goed\nvir julle nie,\nmaar nou is Hy goed vir julle."
                },
                "11": {
                    "verse_nr": "11",
                    "verse": "Liewe vriende, julle is soos mense wat vreemdelinge is en wat nie in hulle eie huise woon nie. Daarom vra ek mooi vir julle: Julle moenie die slegte dinge wil doen wat mense graag doen nie, want daardie slegte dinge verwoes 'n mens se lewe."
                },
                "12": {
                    "verse_nr": "12",
                    "verse": "Julle moet goeie dinge doen terwyl julle tussen die heidene lewe. Wanneer die heidene slegte dinge s\u00ea van julle, en hulle s\u00ea julle doen verkeerd, dan moet hulle kan sien dat julle goeie dinge doen. Dan sal hulle vir God prys op die dag wanneer Hy sal kom om almal te red wat glo."
                },
                "13": {
                    "verse_nr": "13",
                    "verse": "Die Here wil h\u00ea dat julle gehoorsaam moet wees aan almal wat oor julle regeer. Julle moet gehoorsaam wees aan die keiser wat oor julle regeer."
                },
                "14": {
                    "verse_nr": "14",
                    "verse": "Julle moet ook gehoorsaam wees aan die goewerneurs, want die keiser het hulle gestuur om die mense te straf wat slegte dinge doen en om die mense te prys wat goeie dinge doen."
                },
                "15": {
                    "verse_nr": "15",
                    "verse": "Julle moet gehoorsaam wees, want God wil h\u00ea dat die onverstandige mense moet stilbly wanneer hulle sien dat julle goeie dinge doen. Die onverstandige mense weet nie wat God wil h\u00ea nie."
                },
                "16": {
                    "verse_nr": "16",
                    "verse": "Julle is vry mense, maar julle moenie dink dat julle slegte dinge mag doen omdat julle vry is nie. Nee, julle is vry mense, maar julle is ook dienaars van God."
                },
                "17": {
                    "verse_nr": "17",
                    "verse": "Julle moet al die mense eer, julle moet lief wees vir die mense wat in die Here glo, julle moet God eer en dien, julle moet die keiser eer."
                },
                "18": {
                    "verse_nr": "18",
                    "verse": "Julle wat slawe is wat in die huise moet werk, julle moet gehoorsaam wees aan julle eienaars en julle moet hulle altyd respekteer. Julle moenie gehoorsaam wees net aan die goeie en vriendelike eienaars nie, julle moet ook gehoorsaam wees aan die eienaars wat slegte dinge doen aan julle."
                },
                "19": {
                    "verse_nr": "19",
                    "verse": "Want God is baie goed vir julle as julle niks verkeerd gedoen het nie en julle kry baie swaar en julle is tevrede omdat julle dink aan wat God wil h\u00ea julle moet doen."
                },
                "20": {
                    "verse_nr": "20",
                    "verse": "Want as julle geduldig is wanneer mense julle slaan omdat julle sonde doen, dan sal die mense julle nie prys nie, dit is seker. Maar as julle geduldig is wanneer julle swaarkry omdat julle goeie dinge doen, dan sal God goed wees vir julle."
                },
                "21": {
                    "verse_nr": "21",
                    "verse": "God het vir julle gekies om goeie dinge te doen en om swaar te kry, want Christus het ook swaargekry vir julle. So het Hy vir julle 'n voorbeeld gegee sodat julle Hom kan volg."
                },
                "22": {
                    "verse_nr": "22",
                    "verse": "Hy het nie sonde gedoen nie,\nen Hy het niemand bedrieg nie."
                },
                "23": {
                    "verse_nr": "23",
                    "verse": "Toe mense vir Christus beledig het, het Hy nie ook vir hulle beledig nie. Toe mense vir Hom laat swaarkry het, het Hy nie ges\u00ea dat Hy ook vir hulle sal laat swaarkry nie. Hy het hulle gelos sodat God reg kan oordeel oor hulle."
                },
                "24": {
                    "verse_nr": "24",
                    "verse": "Toe Hy aan die kruis gehang het, het Hy die straf vir ons sondes gedra, sodat ons glad nie meer sondes sal doen nie, maar sodat ons kan lewe om te doen wat God wil h\u00ea. Hy het seergekry sodat julle gesond kan wees."
                },
                "25": {
                    "verse_nr": "25",
                    "verse": "Want julle was soos skape, julle elkeen het geloop waar hy wou loop, maar nou het julle teruggekom na Christus toe. Hy is die Herder, die Een wat vir julle sorg."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Julle het gehoor dat slawe gehoorsaam moet wees aan hulle eienaars. Vroue, julle moet ook gehoorsaam wees aan julle eie mans. Miskien glo party van julle mans nie in God nie. As daardie mans sien dat julle vir God respekteer en dat julle heeltemal reg lewe, dan kan die vroue wat mooi lewe, die mans laat besluit om vir God te dien. Julle kan dit doen, ook wanneer julle niks s\u00ea nie."
                },
                "2": {
                    "verse_nr": "2",
                    "verse": "Julle het gehoor dat slawe gehoorsaam moet wees aan hulle eienaars. Vroue, julle moet ook gehoorsaam wees aan julle eie mans. Miskien glo party van julle mans nie in God nie. As daardie mans sien dat julle vir God respekteer en dat julle heeltemal reg lewe, dan kan die vroue wat mooi lewe, die mans laat besluit om vir God te dien. Julle kan dit doen, ook wanneer julle niks s\u00ea nie."
                },
                "3": {
                    "verse_nr": "3",
                    "verse": "Julle moet mooi wees, maar julle moenie mooi wees net omdat julle julle hare so mooi vleg dat almal altyd daarna wil kyk nie, of omdat julle goue juwele dra of omdat julle baie duur klere aantrek nie. Julle harte moet altyd mooi wees, julle moet nederig en rustig wees. Dit is baie belangrik vir God."
                },
                "4": {
                    "verse_nr": "4",
                    "verse": "Julle moet mooi wees, maar julle moenie mooi wees net omdat julle julle hare so mooi vleg dat almal altyd daarna wil kyk nie, of omdat julle goue juwele dra of omdat julle baie duur klere aantrek nie. Julle harte moet altyd mooi wees, julle moet nederig en rustig wees. Dit is baie belangrik vir God."
                },
                "5": {
                    "verse_nr": "5",
                    "verse": "Dit was voorheen dieselfde met die vroue wat in God geglo het en wat seker was dat Hy sal doen wat Hy ges\u00ea het. Hulle was gehoorsaam aan hulle eie mans, dit is hoekom hulle mooi was."
                },
                "6": {
                    "verse_nr": "6",
                    "verse": "So was Sara gehoorsaam aan Abraham. Sy het vir hom ges\u00ea: \u201cMeneer.\u201d Julle is nou Sara se kinders. Daarom moet julle goeie dinge doen en julle moenie bang wees vir enige iets wat vir julle wil bangmaak nie."
                },
                "7": {
                    "verse_nr": "7",
                    "verse": "Mans, julle moet onthou dat vroue swakker is as mans, en julle moet s\u00f3 met hulle saam lewe. Julle moet hulle respekteer omdat hulle saam met julle die ware lewe sal kry wat God vir julle sal gee. Julle moet dit doen sodat niks julle kan keer om reg te bid nie."
                },
                "8": {
                    "verse_nr": "8",
                    "verse": "Hierdie is die laaste dinge wat ek hieroor wil s\u00ea. Julle moenie met mekaar twis nie, julle moet dieselfde dink oor dinge. Julle moet bly wees saam met ander mense en julle moet hartseer wees saam met hulle. Julle moet lief wees vir mekaar soos broers en susters lief is vir mekaar. Julle moet jammer wees vir ander mense en julle moenie hoogmoedig wees nie."
                },
                "9": {
                    "verse_nr": "9",
                    "verse": "Wanneer mense slegte dinge doen aan julle, dan moet julle nie ook slegte dinge doen aan hulle nie. Wanneer mense slegte dinge s\u00ea van julle, dan moet julle nie ook slegte dinge s\u00ea van hulle nie. Nee, julle moet hulle se\u00ebn, want die Here het julle gekies om ander mense te se\u00ebn. As julle dit doen, dan sal Hy julle se\u00ebn."
                },
                "10": {
                    "verse_nr": "10",
                    "verse": "Iemand wat lief is vir die lewe\nen wat graag goeie dinge\nwil h\u00ea,\nmoenie sleg praat\nvan mense nie\nen hy moenie lieg nie."
                },
                "11": {
                    "verse_nr": "11",
                    "verse": "Hy moenie verkeerde dinge\ndoen nie,\nhy moet goeie dinge doen,\nhy moet altyd probeer\nom vrede te maak."
                },
                "12": {
                    "verse_nr": "12",
                    "verse": "Want die Here kyk\nna die mense wat reg lewe\nen Hy sorg vir hulle.\nHy luister wanneer hulle roep\nen vra dat Hy hulle moet help.\nMaar die Here hou nie van mense\nwat verkeerde dinge doen nie."
                },
                "13": {
                    "verse_nr": "13",
                    "verse": "Dit is seker: Niemand sal slegte dinge doen aan julle as julle baie graag goeie dinge wil doen nie."
                },
                "14": {
                    "verse_nr": "14",
                    "verse": "Nee, julle is gelukkige mense as julle swaarkry omdat julle doen wat die Here wil h\u00ea. Maar julle moenie bang wees vir die mense wat julle laat swaarkry nie, en julle moenie bekommerd wees nie."
                },
                "15": {
                    "verse_nr": "15",
                    "verse": "Julle moet onthou dat Christus heilig is en dat Hy die Here is. Julle weet van die dinge wat sal gebeur, julle is seker daarvan. Wanneer mense vir julle vra om te vertel van daardie dinge, dan moet julle altyd gereed wees om vir elkeen te vertel van die dinge."
                },
                "16": {
                    "verse_nr": "16",
                    "verse": "Maar julle moet nederig wees wanneer julle dit vertel en julle moet vir God respekteer. Daar is mense wat vir julle beledig, want julle doen goeie dinge omdat julle in Christus glo. Julle moet goed onthou wat is reg en wat is verkeerd, sodat die mense wat vir julle beledig, self skaam sal word."
                },
                "17": {
                    "verse_nr": "17",
                    "verse": "Want as God wil h\u00ea dat julle moet swaarkry, dan is dit beter dat julle swaarkry omdat julle goeie dinge doen, beter as dat julle swaarkry omdat julle slegte dinge doen."
                },
                "18": {
                    "verse_nr": "18",
                    "verse": "Want Christus het ook net een maal swaargekry en gesterf om sondaars te red van hulle sondes. Hy was onskuldig, maar Hy het gesterf sodat mense wat sonde gedoen het, kan lewe. Hy het gesterf sodat Hy vir julle na God kan bring. Die mense het die mens Christus doodgemaak, maar die Gees van God het vir Christus weer laat lewe."
                },
                "19": {
                    "verse_nr": "19",
                    "verse": "En Christus het ook gegaan na die geeste in die doderyk en Hy het vir hulle die boodskap gebring dat Hy oorwin het."
                },
                "20": {
                    "verse_nr": "20",
                    "verse": "Dit is die geeste van die mense wat voorheen ongehoorsaam was. Dit was in die tyd toe Noag gelewe het, Noag wat die ark gebou het. God het toe geduldig gewag dat hierdie mense moet terugkom na Hom toe. God het net 'n paar mense gered. Die ark het op die water gedryf, s\u00f3 het God hulle gered. Daar was ag mense in die ark."
                },
                "21": {
                    "verse_nr": "21",
                    "verse": "Hierdie water is 'n teken van die doop, God red julle nou met die doop. Die doop was nie ons liggame skoon nie, maar dit red ons omdat God vir Jesus Christus weer laat lewe het. Wanneer ons gedoop word, dan belowe ons vir God dat ons gehoorsaam sal wees aan Hom. Ons weet dat ons nie skuldig is nie."
                },
                "22": {
                    "verse_nr": "22",
                    "verse": "Jesus het na die hemel gegaan. Hy sit daar op die belangrikste plek langs God. God het ges\u00ea dat Jesus Christus moet regeer oor al die engele en oor almal en alles wat belangrik wil wees in die w\u00eareld."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Julle weet dat Christus baie swaar gekry het toe Hy 'n mens op die aarde was. Julle moet dit onthou sodat julle geloof sterk kan wees, want julle weet dat 'n mens wat swaargekry het, nie meer sonde wil doen nie."
                },
                "2": {
                    "verse_nr": "2",
                    "verse": "Ja, julle geloof moet sterk wees, sodat julle nie verkeerde dinge sal doen terwyl julle nog lewe nie. Julle moenie die dinge doen wat mense baie graag wil doen nie, julle moet doen wat God wil h\u00ea mense moet doen."
                },
                "3": {
                    "verse_nr": "3",
                    "verse": "Want voorheen het julle lank die dinge gedoen wat die heidene doen. Julle het alles gedoen wat julle wil, julle wou slegte dinge doen, julle het gedrink totdat julle dronk was, julle het wilde partytjies gehou en baie gedrink, en julle het afgode aanbid. Dit was baie slegte dinge wat julle gedoen het."
                },
                "4": {
                    "verse_nr": "4",
                    "verse": "Daarom is die heidene verbaas dat julle nie meer saam met hulle wild en verkeerd wil lewe nie en hulle s\u00ea slegte dinge van julle."
                },
                "5": {
                    "verse_nr": "5",
                    "verse": "Die heidene sal vir God moet antwoord oor wat hulle gedoen het, en God is gereed om die mense te oordeel wat nog lewe en ook die mense wat klaar gesterf het."
                },
                "6": {
                    "verse_nr": "6",
                    "verse": "Want dit is hoekom die mense wat klaar gesterf het, ook die goeie boodskap gehoor het terwyl hulle gelewe het. Mense het hulle hier op aarde ge-oordeel en doodgemaak, maar die Heilige Gees laat hulle lewe soos God wil h\u00ea."
                },
                "7": {
                    "verse_nr": "7",
                    "verse": "Dit sal nie meer lank wees nie, dan sal al die dinge wat nou gebeur, ophou om te gebeur. Daarom moet julle verstandig wees en goed dink wat julle doen, sodat julle kan bid soos 'n mens moet bid."
                },
                "8": {
                    "verse_nr": "8",
                    "verse": "Die belangrikste van alles is dat julle baie lief moet wees vir mekaar, want die liefde maak baie sondes toe."
                },
                "9": {
                    "verse_nr": "9",
                    "verse": "Julle moet goed wees vir mekaar soos 'n mens goed is vir vreemdelinge, julle moenie daaroor kla nie."
                },
                "10": {
                    "verse_nr": "10",
                    "verse": "God het genadegawes gegee vir elkeen van julle en Hy is baie goed vir julle op verskillende maniere. Julle is God se bestuurders, en daarom moet julle mekaar dien, julle moet die genadegawes gebruik wat Hy vir julle gegee het."
                },
                "11": {
                    "verse_nr": "11",
                    "verse": "Wanneer iemand in die gemeente praat, dan moet dit wees soos wanneer God self met mense praat. Wanneer iemand die ander gelowiges dien, dan moet hy dien met die krag wat God vir hom gee. Jesus Christus laat hierdie mense dit doen sodat mense vir God kan prys. Ons prys God wat baie sterk is, ons prys Hom vir altyd en altyd. Amen."
                },
                "12": {
                    "verse_nr": "12",
                    "verse": "Liewe vriende, julle moenie verbaas wees wanneer julle baie swaar kry nie. Hierdie dinge toets julle en wil julle laat ophou om God te dien. Julle weet dat dit iets is wat kan gebeur."
                },
                "13": {
                    "verse_nr": "13",
                    "verse": "Julle kry swaar soos Christus swaargekry het, en julle moet bly wees. Dan sal julle nog baie meer bly kan wees op die dag wanneer almal sal sien dat Christus die Koning is."
                },
                "14": {
                    "verse_nr": "14",
                    "verse": "Wanneer ander mense vir julle beledig omdat julle aan Christus behoort, dan is julle gelukkige mense, want dan sal die Gees van Christus wat die Koning is, die Gees van God, by julle bly."
                },
                "15": {
                    "verse_nr": "15",
                    "verse": "Want niemand van julle moet swaarkry omdat hy 'n moordenaar is, of omdat hy 'n dief is, of omdat hy iemand is wat slegte dinge doen, of omdat hy nuuskierig is en praat oor ander mense nie."
                },
                "16": {
                    "verse_nr": "16",
                    "verse": "Maar as iemand swaarkry omdat hy in Christus glo, dan moet hy nie skaam wees nie. Nee, hy moet God prys omdat hy aan Christus behoort."
                },
                "17": {
                    "verse_nr": "17",
                    "verse": "God sal nou gou begin om mense te oordeel en Hy sal eerste begin oordeel by ons, ons wat die tempel van God is. Maar as God by \u00f3ns begin om mense te oordeel, wat sal dan gebeur met die mense wat nie wou luister na die goeie boodskap wat van God kom nie? God sal hulle swaarder straf!"
                },
                "18": {
                    "verse_nr": "18",
                    "verse": "Dit is nie maklik\nom iemand te red\nwat reg lewe nie,\nmaar dit is baie moeiliker\nom mense te red\nwat nie vir God dien nie,\nmense wat sondaars is."
                },
                "19": {
                    "verse_nr": "19",
                    "verse": "Dit alles beteken: Daar is mense wat swaarkry omdat God dit besluit het, maar hulle moet aanhou om goeie dinge te doen en hulle moet hulleself vir God gee. Dit is G\u00f3d wat vir ons gemaak het, en ons kan Hom vertrou."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ek is 'n ouderling soos julle en ek is 'n getuie wat gesien het dat Christus baie swaar gekry het. Die tyd is ook nou baie naby wanneer almal sal sien dat Christus die Koning is, en ek sal dit ook sien. Daarom vra ek mooi vir julle wat ouderlinge is, om herders te wees wat sorg vir God se mense wat daar by julle is. Julle moet sorg vir hulle, nie omdat iemand s\u00ea julle m\u00f3\u00e9t dit doen nie, maar omdat julle dit graag wil doen en omdat God dit wil h\u00ea. Julle moet dit doen, nie omdat julle altyd meer dinge wil h\u00ea nie, maar omdat julle baie graag wil sorg vir hulle."
                },
                "2": {
                    "verse_nr": "2",
                    "verse": "Ek is 'n ouderling soos julle en ek is 'n getuie wat gesien het dat Christus baie swaar gekry het. Die tyd is ook nou baie naby wanneer almal sal sien dat Christus die Koning is, en ek sal dit ook sien. Daarom vra ek mooi vir julle wat ouderlinge is, om herders te wees wat sorg vir God se mense wat daar by julle is. Julle moet sorg vir hulle, nie omdat iemand s\u00ea julle m\u00f3\u00e9t dit doen nie, maar omdat julle dit graag wil doen en omdat God dit wil h\u00ea. Julle moet dit doen, nie omdat julle altyd meer dinge wil h\u00ea nie, maar omdat julle baie graag wil sorg vir hulle."
                },
                "3": {
                    "verse_nr": "3",
                    "verse": "God het mense vir julle gegee sodat julle vir hulle kan sorg. Julle moenie vir hulle verdruk nie, maar julle moet 'n goeie voorbeeld wees vir hulle."
                },
                "4": {
                    "verse_nr": "4",
                    "verse": "Christus is die Hoof van die herders, en wanneer Hy weer kom, dan sal julle die lourier-krans kry wat pas by 'n koning, dit is 'n kransie wat nie droog word en verlep nie."
                },
                "5": {
                    "verse_nr": "5",
                    "verse": "Ek het gepraat met die ouer mans en ek praat nou ook so met die jonger mans: Julle moet luister na die ouer mans, julle almal moet vir mekaar dien en julle moenie hoogmoedig wees nie, want:\nWanneer mense dink dat hulle\nvir ander mense kan spot,\ndan spot God vir h\u00falle.\nWanneer mense weet dat hulle\nnie hulleself kan help nie,\ndan is God goed vir hulle."
                },
                "6": {
                    "verse_nr": "6",
                    "verse": "Julle moet julleself verneder voor God wat baie sterk is, dan sal H\u00fd vir julle belangrik maak op die laaste dag."
                },
                "7": {
                    "verse_nr": "7",
                    "verse": "Julle moet alles waaroor julle bekommerd is, vir God s\u00ea, want Hy gee vir julle alles, Hy sorg vir julle."
                },
                "8": {
                    "verse_nr": "8",
                    "verse": "Julle moet goed dink wat julle doen en julle moet wakker wees. Julle vyand, die duiwel, loop rond soos 'n leeu wat brul, hy soek iemand om op te vreet."
                },
                "9": {
                    "verse_nr": "9",
                    "verse": "Julle moet veg teen die duiwel, julle geloof moet baie vas wees. Julle moet weet dat daar mense in die hele w\u00eareld is wat ook in Christus glo, soos julle, en hulle kry ook so swaar soos julle."
                },
                "10": {
                    "verse_nr": "10",
                    "verse": "Julle het al klaar 'n kort rukkie swaargekry, maar God is altyd baie goed. Hy het besluit dat julle wat aan Christus Jesus behoort, vir altyd by Hom moet wees, by Hom wat die Koning is. Dit is H\u00fd wat vir julle sal gereedmaak, Hy sal julle help, Hy sal julle sterker maak, en Hy sal julle vas laat staan sodat julle nie sonde doen nie."
                },
                "11": {
                    "verse_nr": "11",
                    "verse": "God is baie sterk, vir altyd. Amen."
                },
                "12": {
                    "verse_nr": "12",
                    "verse": "Ek weet dat Silvanus 'n goeie vriend is, hy sal altyd doen wat hy belowe het. Hy het my gehelp om hierdie kort brief vir julle te skryf. Ek het geskryf om julle te bemoedig en te s\u00ea dat hierdie boodskap die waarheid is, die boodskap dat God baie goed is. Dit is hoekom julle moet aanhou glo."
                },
                "13": {
                    "verse_nr": "13",
                    "verse": "God het die gemeente in Babilon ook gekies soos Hy vir julle gekies het, en die gelowiges hier stuur groete vir julle. Markus, my seun, stuur ook groete vir julle."
                },
                "14": {
                    "verse_nr": "14",
                    "verse": "Julle moet mekaar groet met die soen wat wys dat julle almal lief is vir mekaar. Ek bid dat God vir julle almal wat aan Christus behoort, vrede sal gee."
                }
            }
        }
    }
}