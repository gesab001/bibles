{
    "version": "ABA",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, is 'n apostel van Christus Jesus omdat God dit besluit het. God het my gestuur om die goeie boodskap te bring dat Hy aan mense die ewige lewe wil gee, aan die mense wat aan Christus Jesus behoort."
                },
                "2": {
                    "verse_nr": "2",
                    "verse": "Ek, Paulus, skryf hierdie brief vir jou, Timoteus. Jy is vir my soos my kind, ek is lief vir jou. Ek bid dat God die Vader en Christus Jesus ons Here genadig sal wees vir jou en dat Hy goed sal wees vir jou wanneer jy swaarkry. Ek bid ook dat Hy vir jou vrede sal gee."
                },
                "3": {
                    "verse_nr": "3",
                    "verse": "Ek dien God soos my voorouers Hom ook gedien het. Ek weet wat is reg en wat is verkeerd, ek het niks gedoen wat verkeerd is nie. Ek bid gedurig tot God, elke dag en nag, en wanneer ek dit doen, dan dink ek aan jou en dan s\u00ea ek vir God dankie vir jou."
                },
                "4": {
                    "verse_nr": "4",
                    "verse": "Ek onthou hoe hartseer jy was en ek wil jou graag weer sien, want dan sal ek baie bly wees."
                },
                "5": {
                    "verse_nr": "5",
                    "verse": "Ek onthou dat jy waarlik in Christus glo. Jou ouma Lo\u00efs en jou ma Eunice het ook in Christus geglo. Ek is baie seker dat jy nou ook in Christus glo, soos hulle."
                },
                "6": {
                    "verse_nr": "6",
                    "verse": "Daarom s\u00ea ek jy moet onthou dat God 'n genadegawe vir jou gegee het. Hy het dit vir jou gegee toe ek my hande op jou gesit het. Jy moet onthou om daardie genadegawe altyd weer lewendig te laat word, soos 'n vuur wat weer lewendig word wanneer jy dit blaas."
                },
                "7": {
                    "verse_nr": "7",
                    "verse": "God het die Heilige Gees vir ons gegee, en daarom is ons nie bang nie. Nee, die Heilige Gees maak ons sterk en help ons om lief te wees vir mense en om reg te besluit wat ons moet doen."
                },
                "8": {
                    "verse_nr": "8",
                    "verse": "Jy moenie skaam wees om vir mense te vertel van ons Here nie. En ook, jy moenie skaam wees oor my wat in die tronk is omdat ek aan die Here behoort nie. Nee, jy moet saam met my swaarkry wanneer jy die goeie boodskap vir mense bring, want God sal vir jou die krag gee om dit te doen."
                },
                "9": {
                    "verse_nr": "9",
                    "verse": "Toe God ons gered en gekies het, het Hy ons gewy om aan Hom te behoort. Hy het dit gedoen, maar nie omdat \u00f3ns iets gedoen het nie. Nee, Hy het ons gered omdat Hy self besluit het om genadig te wees vir ons. Voordat die tyd begin het, het God besluit dat ons aan Christus Jesus moet behoort."
                },
                "10": {
                    "verse_nr": "10",
                    "verse": "En nou het God dit vir ons gewys sodat ons dit self kon sien. Christus Jesus het gekom, Hy is die Een wat ons red. Hy het die dood heeltemal oorwin toe Hy die goeie boodskap gebring het, die goeie boodskap wat duidelik vir ons wys wat die lewe is wat nooit sal ophou nie."
                },
                "11": {
                    "verse_nr": "11",
                    "verse": "God het my gekies en aangestel om hierdie goeie boodskap te gaan preek en om 'n apostel te wees en vir die gelowiges te leer."
                },
                "12": {
                    "verse_nr": "12",
                    "verse": "Dit is hoekom ek nou swaarkry. Maar ek is nie skaam daaroor nie, want ek weet in wie ek geglo het en nog altyd glo, en ek is baie seker dat God die krag het om dit wat Hy vir my gegee het, goed op te pas tot op daardie dag wanneer Christus weer kom."
                },
                "13": {
                    "verse_nr": "13",
                    "verse": "Jy het gehoor hoe ek vir mense die regte dinge geleer het. Dit moet vir jou 'n voorbeeld wees hoe jy vir mense moet leer, en jy moet aanhou om in Christus Jesus te glo en om lief te wees vir mense."
                },
                "14": {
                    "verse_nr": "14",
                    "verse": "God het vir jou dinge gegee wat baie goed is, jy moet dit goed oppas. Die Heilige Gees wat in ons woon, sal jou help om dit te doen."
                },
                "15": {
                    "verse_nr": "15",
                    "verse": "Jy weet dat niemand wat van Asi\u00eb gekom het, my wou help nie, ook nie Figelus en Hermogenes nie."
                },
                "16": {
                    "verse_nr": "16",
                    "verse": "Ek bid dat die Here baie goed sal wees vir die huisgesin van Onesiforus, want hy het baie maal vir my ges\u00ea om sterk te wees en nie moedeloos te word nie. Hy was ook nie skaam oor my omdat ek in die tronk was nie."
                },
                "17": {
                    "verse_nr": "17",
                    "verse": "Nee, toe hy in die stad Rome aangekom het, het hy oral vir my gesoek en gesoek, en hy het my gekry!"
                },
                "18": {
                    "verse_nr": "18",
                    "verse": "Ek bid dat die Here, wanneer Hy weer kom, goed sal wees vir Onesiforus. En jy weet baie goed hoe baie dinge Onesiforus vir my gedoen het in die stad Efese."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Timoteus, jy wat vir my soos my kind is, jy moet nou sterk wees, jy moet onthou dat jy aan Christus Jesus behoort en dat Hy genadig wil wees vir jou."
                },
                "2": {
                    "verse_nr": "2",
                    "verse": "Jy het saam met baie ander getuies gehoor wat ek vir mense geleer het. Jy moet hierdie dinge vertel vir mense wat sal doen wat hulle belowe het, mense wat die dinge ook vir ander mense sal kan leer."
                },
                "3": {
                    "verse_nr": "3",
                    "verse": "Jy moet soos 'n goeie soldaat van Christus Jesus ook swaarkry saam met die ander gelowiges."
                },
                "4": {
                    "verse_nr": "4",
                    "verse": "'n Soldaat wat besig is om sy werk te doen en wat wil h\u00ea dat sy offisier tevrede moet wees met hom, moenie ook ander werk wil doen nie."
                },
                "5": {
                    "verse_nr": "5",
                    "verse": "Dit is soos wanneer iemand deelneem aan 'n atletiekbyeenkoms. Hy moet gehoorsaam wees aan al die re\u00ebls, anders kan hy nie wen nie."
                },
                "6": {
                    "verse_nr": "6",
                    "verse": "Die boer wat hard gewerk het, moet die eerste persoon wees wat mag eet van die koring of die vrugte."
                },
                "7": {
                    "verse_nr": "7",
                    "verse": "Jy moet goed dink oor wat ek vir jou s\u00ea, want die Here sal jou help om dit alles goed te verstaan."
                },
                "8": {
                    "verse_nr": "8",
                    "verse": "Jy moet altyd aan Jesus Christus dink. Hy was van die nageslag van Dawid, en God het Hom weer laat lewe. Dit is die goeie boodskap wat ek preek."
                },
                "9": {
                    "verse_nr": "9",
                    "verse": "En omdat ek hierdie goeie boodskap preek, het die mense my laat swaarkry en hulle het my soos 'n skelm toegesluit in die tronk. Maar hulle kan nie die boodskap van God in die tronk toesluit en dit keer nie."
                },
                "10": {
                    "verse_nr": "10",
                    "verse": "Daarom is ek tevrede en hou ek aan om te doen wat ek moet doen. God het mense gekies, en ek doen dit vir daardie mense. Ek wil h\u00ea dat Christus Jesus ook vir hulle moet red en dat hulle vir altyd by God kan wees, God wat Koning is."
                },
                "11": {
                    "verse_nr": "11",
                    "verse": "Wat ek nou wil s\u00ea, is waar:\nChristus het gesterf,\nen ons het saam\nmet Hom gesterf.\nGod het vir Christus\nweer laat lewe,\ndaarom sal ons ook saam\nmet Christus lewe."
                },
                "12": {
                    "verse_nr": "12",
                    "verse": "As ons aanhou om in Christus\nte glo,\ndan sal ons ook saam\nmet Hom regeer soos konings.\nAs ons nie vir mense wil s\u00ea\ndat ons aan Christus\nbehoort nie,\ndan sal Christus s\u00ea\ndat ons nie aan Hom\nbehoort nie."
                },
                "13": {
                    "verse_nr": "13",
                    "verse": "As ons ontrou is,\ndan sal Christus nog altyd doen\nwat Hy belowe het,\nwant Hy kan nie anders wees\nas wat Hy is nie."
                },
                "14": {
                    "verse_nr": "14",
                    "verse": "Jy moet aanhou om hierdie dinge vir die gelowiges te s\u00ea. Jy moet hulle ernstig waarsku, jy moet vir hulle s\u00ea dat God hoor wat jy s\u00ea. Jy moet hulle waarsku dat hulle nie met mekaar moet baklei oor woorde nie. Dit help niks wanneer mense so stry nie, en dit is sleg vir die mense wat hoor hoe hulle stry."
                },
                "15": {
                    "verse_nr": "15",
                    "verse": "Jy moet hard probeer om God s\u00f3 te dien dat Hy tevrede sal wees met jou werk. Jy moet s\u00f3 werk dat jy nie skaam sal wees daaroor nie. Jy moet op die regte manier vir die mense vertel van die waarheid."
                },
                "16": {
                    "verse_nr": "16",
                    "verse": "Jy moenie luister na die stories van mense wat niks weet van God nie. Mense wat daardie dinge s\u00ea, sal meer en meer verkeerde dinge doen."
                },
                "17": {
                    "verse_nr": "17",
                    "verse": "En die dinge wat hulle s\u00ea, sal verder en verder groei, soos kanker. Himeneus en Filetus het ook dieselfde dinge ges\u00ea."
                },
                "18": {
                    "verse_nr": "18",
                    "verse": "Hulle het ges\u00ea dat God die mense wat dood is, klaar weer laat lewe het. So het hulle opgehou om die waarheid te vertel en hulle het party mense laat ophou glo in Christus."
                },
                "19": {
                    "verse_nr": "19",
                    "verse": "Maar God het 'n fondament gebou wat vas staan. Daar is op die fondament geskryf: Die Here ken die mense wat aan Hom behoort en Elkeen wat die Naam van die Here gebruik en tot Hom bid, moet ophou om verkeerde dinge te doen."
                },
                "20": {
                    "verse_nr": "20",
                    "verse": "In 'n groot huis is daar borde en bakke van goud en silwer, maar daar is ook dinge van hout en klei. 'n Mens gebruik party dinge wanneer daar 'n spesiale fees is, en 'n mens gebruik party dinge elke dag."
                },
                "21": {
                    "verse_nr": "21",
                    "verse": "'n Mens moet jouself reinig van al die verkeerde dinge, jy moet wegbly van die verkeerde dinge. Dan sal jy wees soos 'n spesiale bord of bak. Jy sal dan gewy wees, en jou Eienaar sal jou goed kan gebruik, want jy sal dan enige iets kan doen wat goed is."
                },
                "22": {
                    "verse_nr": "22",
                    "verse": "Daarom, jy moet wegvlug van die verkeerde dinge wat jongmense graag wil doen. Jy moet aanhou probeer om te doen wat reg is, jy moet in Christus glo, jy moet lief wees vir mense en jy moet in vrede lewe met ander mense. Jy moet dit doen saam met die mense wat net die Here dien."
                },
                "23": {
                    "verse_nr": "23",
                    "verse": "Jy moenie soos party ander mense stry oor dwase dinge nie. Die mense wat nog niks geleer het nie, doen dit. Jy weet dat hierdie dinge mense laat baklei."
                },
                "24": {
                    "verse_nr": "24",
                    "verse": "'n Dienaar van die Here moenie twis met ander mense nie, hy moet vriendelik wees met almal. Die dienaar moet vir ander mense kan leer en hy moet geduldig wees, ook wanneer hy swaarkry."
                },
                "25": {
                    "verse_nr": "25",
                    "verse": "As mense vir die gelowiges ander dinge leer as wat die dienaar van die Here vir hulle leer, dan moet die dienaar vir hulle s\u00ea dat hulle verkeerd is, maar hy moet dit mooi vir hulle s\u00ea. Miskien sal God hulle harte verander sodat hulle sal lewe soos Hy wil h\u00ea en sodat hulle die waarheid sal leer ken."
                },
                "26": {
                    "verse_nr": "26",
                    "verse": "Die duiwel het hierdie mense gevang om te doen wat hy wil h\u00ea. Miskien sal hulle weer reg kan dink en kan loskom uit die duiwel se vangstrik."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Maar jy moet weet dat dit sleg sal gaan in hierdie laaste dae van die w\u00eareld."
                },
                "2": {
                    "verse_nr": "2",
                    "verse": "Mense sal selfsugtig wees en hulle sal baie lief wees vir geld. Hulle sal lief wees om te spog en hulle sal hoogmoedig wees. Hulle sal slegte dinge s\u00ea van ander mense, hulle sal ongehoorsaam wees aan hulle ouers en hulle sal ondankbaar wees. Hulle sal nie vir God wil dien nie"
                },
                "3": {
                    "verse_nr": "3",
                    "verse": "hulle sal vir niemand lief wees nie en hulle sal met niemand vrede wil maak nie. Hulle sal slegte dinge s\u00ea van ander mense, hulle sal doen wat hulle wil doen, hulle sal wild wees, hulle sal niks wil doen wat goed is nie."
                },
                "4": {
                    "verse_nr": "4",
                    "verse": "Hulle sal verraaiers wees, hulle sal nie dink voordat hulle iets doen nie, hulle sal dink hulle is wonderlike mense, hulle sal lief wees om te doen wat vir hulle lekker is, hulle sal nie lief wees vir God nie."
                },
                "5": {
                    "verse_nr": "5",
                    "verse": "Dit sal miskien lyk of hierdie mense vir God dien, maar hulle sal nie lewe soos mense wat vir God dien nie. Jy moet wegbly van daardie mense."
                },
                "6": {
                    "verse_nr": "6",
                    "verse": "Want dit is daardie soort mense wat vals is wanneer hulle in huise inkom en wat dan die vroue alles laat glo wat hulle vir hulle leer, die vroue wat graag enige iets glo. Dit is vroue wat baie sonde gedoen het en wat altyd graag baie meer dinge wil h\u00ea."
                },
                "7": {
                    "verse_nr": "7",
                    "verse": "Hierdie vroue wil altyd meer leer, maar hulle weet nooit wat die waarheid van God is nie."
                },
                "8": {
                    "verse_nr": "8",
                    "verse": "Die mense wat vir die vroue leer, probeer keer dat hulle die waarheid hoor, soos Jannes en Jambres vir Moses probeer keer het. Hulle is mense wat nie meer reg kan dink nie, hulle geloof beteken niks."
                },
                "9": {
                    "verse_nr": "9",
                    "verse": "Maar hulle is dwase en hulle sal nie kan doen wat hulle wil doen nie. Almal sal kan sien dat hulle dwaas is, soos almal ook gesien het dat Jannes en Jambres dwaas is."
                },
                "10": {
                    "verse_nr": "10",
                    "verse": "Maar jy het begin om te doen wat ek doen, want jy leer vir die mense en jy lewe soos ek, jy maak dieselfde planne wat ek maak, jy glo soos ek, jy is geduldig, jy is lief vir mense en jy hou aan om te doen wat jy moet doen."
                },
                "11": {
                    "verse_nr": "11",
                    "verse": "Jy doen dit ook wanneer mense jou verdruk en jou laat swaarkry. Dieselfde het met my gebeur in die stede Antiogi\u00eb, Ikonium en Listra. Ek het op baie maniere swaargekry, en die Here het my uit al my probleme gered."
                },
                "12": {
                    "verse_nr": "12",
                    "verse": "Al die mense wat aan Christus Jesus behoort en wat wil lewe soos God wil h\u00ea, sal swaarkry"
                },
                "13": {
                    "verse_nr": "13",
                    "verse": "en mense wat sleg is en wat ander mense bedrieg, sal nog slegter word. Hulle sal ander mense verlei, en ander mense sal h\u00falle verlei."
                },
                "14": {
                    "verse_nr": "14",
                    "verse": "Maar jy, Timoteus, jy moet aanhou om die dinge te glo wat jy geleer het, dinge wat jy weet is waar, want jy weet wie dit vir jou geleer het."
                },
                "15": {
                    "verse_nr": "15",
                    "verse": "Jy ken die Ou Testament vandat jy 'n kind was en jy het daaruit geleer dat die Here 'n mens red as hy in Christus Jesus glo."
                },
                "16": {
                    "verse_nr": "16",
                    "verse": "Die hele Ou Testament kom van God, en 'n mens kan dit gebruik om vir mense te leer, om hulle te waarsku, om vir hulle te s\u00ea dat hulle verkeerd doen en dat hulle reg moet lewe."
                },
                "17": {
                    "verse_nr": "17",
                    "verse": "As jy dit doen, dan sal iemand wat aan God behoort, baie goed weet om elke goeie ding te kan doen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Christus Jesus kom weer. Hy sal vir almal wys dat Hy Koning is en Hy sal die mense oordeel, die mense wat nog lewe en die mense wat klaar gesterf het. Daarom s\u00ea ek vir jou, en God en Christus Jesus hoor wat ek vir jou s\u00ea"
                },
                "2": {
                    "verse_nr": "2",
                    "verse": "Jy moet die boodskap vir mense bring, jy moet aanhou om dit te doen, wanneer mense dit wil hoor en ook wanneer hulle dit nie wil hoor nie. Jy moet vir hulle s\u00ea wat hulle verkeerd doen, jy moet kwaai praat met hulle wanneer hulle verkeerde dinge doen, jy moet vir hulle s\u00ea hulle moenie moedeloos word nie, jy moet baie geduldig wees en vir hulle leer."
                },
                "3": {
                    "verse_nr": "3",
                    "verse": "Want die tyd sal kom wanneer mense nie sal wil luister wanneer iemand vir hulle die regte dinge leer nie. Nee, hulle sal net die dinge wil hoor wat hulle wil hoor. Daarom sal hulle baie mense kies wat vir hulle leer soos h\u00falle dit wil h\u00ea."
                },
                "4": {
                    "verse_nr": "4",
                    "verse": "Dan sal hulle nie meer luister na die waarheid nie, hulle sal luister na stories wat nie waar is nie."
                },
                "5": {
                    "verse_nr": "5",
                    "verse": "Maar jy, Timoteus, jy moet altyd goed dink wat jy doen, jy moet aanhou, ook wanneer dit sleg gaan met jou. Dit is jou werk om die goeie boodskap vir mense te bring, en jy moet dit doen, jy moet al die werk klaarmaak wat die Here vir jou gegee het."
                },
                "6": {
                    "verse_nr": "6",
                    "verse": "My tyd om te sterf, is nou baie naby. Ek is soos 'n drank-offer wanneer iemand dit uitgooi."
                },
                "7": {
                    "verse_nr": "7",
                    "verse": "Dit is nie maklik om in Christus te glo nie, dit is soos wanneer iemand boks of wanneer hy resies hardloop. Ek het die resies klaar gehardloop, ek het aangehou om te glo."
                },
                "8": {
                    "verse_nr": "8",
                    "verse": "Nou weet ek dat ek eendag die lourier-krans sal kry. Die Here besluit reg, Hy sal op daardie dag die kransie vir my gee. Hy is die Regter wat altyd reg besluit. Hy sal die kransie nie net vir my gee nie, Hy sal dit gee vir almal wat lief is vir Hom, vir almal wat wag dat Hy sal verskyn."
                },
                "9": {
                    "verse_nr": "9",
                    "verse": "Timoteus, jy moet hard probeer om gou na my toe te kom"
                },
                "10": {
                    "verse_nr": "10",
                    "verse": "want Demas het my alleen gelos. Hy het besluit dat hierdie w\u00eareld vir hom die belangrikste is en hy het na die stad Tessalonika gegaan. Kressens het na die land Galasi\u00eb gegaan en Titus het na die land Dalmasi\u00eb gegaan."
                },
                "11": {
                    "verse_nr": "11",
                    "verse": "Dit is net Lukas wat nou by my is. Jy moet vir Markus gaan haal en jy moet hom saam met jou bring, want hy kan my baie goed help om my werk te doen."
                },
                "12": {
                    "verse_nr": "12",
                    "verse": "Ek het vir Tigikus na die stad Efese gestuur."
                },
                "13": {
                    "verse_nr": "13",
                    "verse": "Wanneer jy kom, dan moet jy die bo-kleed vir my saambring, ek het dit in Troas by Karpus gelos. Jy moet ook die boeke bring, die boekrolle van vel is die belangrikste wat jy moet saambring."
                },
                "14": {
                    "verse_nr": "14",
                    "verse": "Aleksander, die ambagsman wat met koper werk, het baie slegte dinge aan my gedoen. Die Here sal hom oordeel oor wat hy gedoen het."
                },
                "15": {
                    "verse_nr": "15",
                    "verse": "Pasop vir hom, want hy het altyd baie hard teen my gewerk en probeer keer dat mense glo wat ek s\u00ea."
                },
                "16": {
                    "verse_nr": "16",
                    "verse": "Toe ek die eerste maal in die hof gekom het omdat mense my beskuldig het, het niemand my gehelp nie, almal het my alleen gelos. Ek hoop dat die Here hulle nie sal straf nie."
                },
                "17": {
                    "verse_nr": "17",
                    "verse": "Maar die Here het my gehelp, Hy het my sterk gemaak. Daarom kon ek die goeie boodskap klaar bring en al die heidene kon dit hoor. Die Here het my gered van my vyande soos 'n mens iemand red van 'n leeu."
                },
                "18": {
                    "verse_nr": "18",
                    "verse": "En die Here sal my ook altyd red wanneer mense my wil laat swaarkry. Hy sal my veilig na die hemel bring waar Hy Koning is. Daarom moet ons die Here prys, altyd en altyd. Amen."
                },
                "19": {
                    "verse_nr": "19",
                    "verse": "S\u00ea groete vir Priska en Akwila en die huisgesin van Onesiforus."
                },
                "20": {
                    "verse_nr": "20",
                    "verse": "Erastus het in die stad Korinte gebly. Ek het vir Trofimus in die stad Milete gelos, hy was siek."
                },
                "21": {
                    "verse_nr": "21",
                    "verse": "Jy moet gou na my toe kom, voor die winter. Eubulus, Pudens, Linos, Claudia en al die ander vriende stuur groete vir jou."
                },
                "22": {
                    "verse_nr": "22",
                    "verse": "Ek bid dat die Here by jou sal wees. Ek bid dat die Here genadig sal wees vir julle."
                }
            }
        }
    }
}