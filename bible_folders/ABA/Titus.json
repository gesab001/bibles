{
    "version": "ABA",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, is 'n dienaar van God en 'n apostel van Jesus Christus. God het mense gekies om aan Hom te behoort en Hy het my gestuur om daardie mense te help sodat hulle geloof meer kan word, sodat hulle kan weet wat die waarheid is en sodat hulle vir God reg kan dien."
                },
                "2": {
                    "verse_nr": "2",
                    "verse": "Ek is 'n apostel sodat hulle seker kan weet dat God die ewige lewe vir hulle sal gee. God het dit belowe voordat die tyd begin het, en Hy lieg nie."
                },
                "3": {
                    "verse_nr": "3",
                    "verse": "God, ons Redder, het op die regte tyd sy boodskap gestuur en Hy het vir my ges\u00ea ek moet die boodskap vir mense bring."
                },
                "4": {
                    "verse_nr": "4",
                    "verse": "Ek, Paulus, skryf hierdie brief vir jou, Titus. Jy is vir my soos my eie kind, omdat ons saam in Christus glo. Ek bid dat God die Vader en Christus Jesus ons Redder genadig sal wees vir jou en dat Hy ook vir jou vrede sal gee."
                },
                "5": {
                    "verse_nr": "5",
                    "verse": "Weet jy hoekom ek ges\u00ea het jy moet op die eiland Kreta bly? Dit is sodat jy al die dinge kan doen wat ek nie gedoen het nie. Jy moet ook in elke stad ouderlinge kies en aanstel. Ek het vir jou ges\u00ea hoe jy dit moet doen."
                },
                "6": {
                    "verse_nr": "6",
                    "verse": "Niemand moet oor hulle kan praat en s\u00ea dat 'n ouderling verkeerde dinge doen nie. 'n Ouderling moet net een vrou h\u00ea, en sy kinders moet gelowiges wees. Mense moenie oor hulle kan praat en s\u00ea dat die kinders wild lewe en verkeerde en slegte dinge doen en ongehoorsaam is nie."
                },
                "7": {
                    "verse_nr": "7",
                    "verse": "'n Ouderling werk vir God, daarom moet niemand oor hom kan praat en s\u00ea dat hy verkeerde dinge doen nie. Hy moenie dink dat hy beter is as ander mense nie, hy moenie gou kwaad word nie, hy moenie te veel drink en dan dronk word nie, hy moenie daarvan hou om te baklei nie, en hy moenie altyd meer goed wil h\u00ea nie."
                },
                "8": {
                    "verse_nr": "8",
                    "verse": "Nee, hy moet goed wees vir vreemdelinge, hy moet daarvan hou om goeie dinge te doen, hy moet weet hoe om reg te lewe, hy moet doen wat reg is, hy moet aan God gewy wees en hy moenie sy humeur verloor en kwaad word nie."
                },
                "9": {
                    "verse_nr": "9",
                    "verse": "'n Ouderling moet aanhou om die boodskap te glo, die boodskap wat waar is en wat dieselfde is as die boodskap wat die apostels vir hom geleer het. Dan sal hy vir mense kan bemoedig. En wanneer mense ander dinge s\u00ea as die dinge wat ons vir hulle geleer het, dan sal hy ook vir hulle kan s\u00ea dat hulle verkeerd is."
                },
                "10": {
                    "verse_nr": "10",
                    "verse": "Daar is baie mense wat opstandig is, hulle praat oor dinge wat niks beteken nie en hulle wil h\u00ea die mense moet dit glo. Baie van die mense wat so praat, is Jode wat nou in Christus glo."
                },
                "11": {
                    "verse_nr": "11",
                    "verse": "Jy moet hulle keer sodat hulle nie daardie verkeerde stories vertel nie. Want wanneer hulle vir mense dinge leer wat hulle nie vir hulle moet leer nie, dan maak hulle die mense in party huisgesinne heeltemal deurmekaar, mense wat in Christus glo. Hulle doen hierdie dinge om geld te kry, en dit is 'n skande."
                },
                "12": {
                    "verse_nr": "12",
                    "verse": "Een van die mense van Kreta het soos 'n profeet gepraat. Hy het ges\u00ea:\nDie mense van Kreta lieg altyd,\nhulle is soos gevaarlike diere,\nhulle wil altyd eet en hulle is lui."
                },
                "13": {
                    "verse_nr": "13",
                    "verse": "Hierdie man het die waarheid gepraat. Daarom moet jy reguit vir hulle s\u00ea dat hulle dinge doen wat verkeerd is. Jy moet dit doen sodat hulle die regte dinge kan glo."
                },
                "14": {
                    "verse_nr": "14",
                    "verse": "Hulle moet ophou om te luister na die Jode se stories wat nie waar is nie. Hulle moet ook nie luister na ander mense wat vir hulle s\u00ea wat hulle moet doen nie. Hulle moet ophou om te luister na daardie mense, want dit is mense wat self nie meer wil luister na die waarheid nie."
                },
                "15": {
                    "verse_nr": "15",
                    "verse": "Alles is rein vir mense wat net vir God dien. Maar party mense dink verkeerde dinge, hulle gedagtes is vuil van die sonde, en hulle glo nie in Christus nie, niks is rein vir hulle nie. Hulle kan nie reg dink nie en hulle weet nie wat is reg of verkeerd nie, want die sonde het alles wat hulle dink, vuil laat word."
                },
                "16": {
                    "verse_nr": "16",
                    "verse": "Hulle s\u00ea vir almal dat hulle vir God ken, maar die dinge wat hulle doen, wys dat hulle nie vir Hom ken nie. God haat daardie mense, want hulle luister nie na Hom nie en hulle kan nie iets doen wat goed is nie."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Titus, jy moet vir die mense die dinge leer wat pas by die goeie dinge wat \u00f3ns vir die mense geleer het."
                },
                "2": {
                    "verse_nr": "2",
                    "verse": "Jy moet vir die ouer mans s\u00ea hulle moet reg besluit, hulle moet reg lewe, hulle moet weet hoe om reg te lewe. Hulle moet geestelik sterk en gesond wees, hulle moet aanhou om in Christus te glo, hulle moet lief wees vir mense, hulle moenie ophou om dit te doen nie."
                },
                "3": {
                    "verse_nr": "3",
                    "verse": "Jy moet ook vir die ouer vroue s\u00ea hulle moet lewe soos mense wat aan die Here behoort. Hulle moenie skinder oor ander mense nie en hulle moenie te veel wyn drink nie, hulle moet goeie dinge vir die mense leer."
                },
                "4": {
                    "verse_nr": "4",
                    "verse": "Dan kan hulle vir die jonger vroue leer om lief te wees vir hulle mans en hulle kinders."
                },
                "5": {
                    "verse_nr": "5",
                    "verse": "Die jonger vroue moet weet hoe om reg te lewe en hulle moet heeltemal reg lewe. Hulle moet goed sorg vir hulle huisgesinne en hulle moet gehoorsaam wees aan hulle mans. Dan sal ander mense nie sleg kan praat oor die boodskap van God nie."
                },
                "6": {
                    "verse_nr": "6",
                    "verse": "Jy moet vir die jonger mans s\u00ea hulle moet altyd weet hoe om reg te lewe. Jy self moet goeie dinge doen, sodat jy 'n voorbeeld kan wees vir hulle. Jy moet eerlik wees wanneer jy vir die mense leer, sodat hulle jou kan respekteer."
                },
                "7": {
                    "verse_nr": "7",
                    "verse": "Jy moet vir die jonger mans s\u00ea hulle moet altyd weet hoe om reg te lewe. Jy self moet goeie dinge doen, sodat jy 'n voorbeeld kan wees vir hulle. Jy moet eerlik wees wanneer jy vir die mense leer, sodat hulle jou kan respekteer."
                },
                "8": {
                    "verse_nr": "8",
                    "verse": "Jy moet vir die mense reg leer, niemand moet daaroor kan praat en s\u00ea dit is verkeerd nie. Dan sal ons vyande skaam word en hulle sal nie slegte dinge oor ons kan s\u00ea nie."
                },
                "9": {
                    "verse_nr": "9",
                    "verse": "Jy moet vir slawe s\u00ea dat hulle alles moet doen wat hulle eienaars wil h\u00ea, hulle moet goed werk sodat hulle eienaars tevrede sal wees. En die slawe moenie kla wanneer die eienaars iets vir hulle s\u00ea nie."
                },
                "10": {
                    "verse_nr": "10",
                    "verse": "Die slawe moenie skelm wees en van hulle eienaars se geld vat nie. Nee, hulle moet vir hulle eienaars wys dat hulle altyd eerlik is. Hulle moet goeie slawe wees, hulle moet so goed wees dat al die mense sal s\u00ea die dinge is mooi, die dinge wat ons vir hulle geleer het van God, ons Redder."
                },
                "11": {
                    "verse_nr": "11",
                    "verse": "Almal moet reg lewe, want God het vir ons kom wys dat Hy genadig is en dat Hy al die mense wil red."
                },
                "12": {
                    "verse_nr": "12",
                    "verse": "Hy leer vir ons om die verkeerde dinge te los en ook die dinge van die w\u00eareld wat ons graag wil doen. Hy leer vir ons om verstandig en regverdig te lewe. Ja, dan sal ons kan lewe soos God wil h\u00ea dat mense in hierdie w\u00eareld moet lewe."
                },
                "13": {
                    "verse_nr": "13",
                    "verse": "Ons doen dit terwyl ons wag en ons is bly dat ons seker kan weet dat ons Groot God en ons Redder, Jesus Christus, weer sal kom, Jesus Christus wat Koning is."
                },
                "14": {
                    "verse_nr": "14",
                    "verse": "Jesus Christus het gesterf. \u00d3ns moes gesterf het, maar H\u00fd het gesterf, en so het Hy ons vrygemaak van al die dinge wat teen God se wette is. Hy het gesterf om ons rein te maak, sodat ons sy eie volk kan wees, 'n volk wat baie graag goeie dinge wil doen."
                },
                "15": {
                    "verse_nr": "15",
                    "verse": "Jy moet hierdie dinge vir die mense vertel. Jy moet vir hulle s\u00ea wat hulle moet doen en jy moet ook vir hulle s\u00ea dat hulle dinge doen wat verkeerd is. Jy moet dit vir hulle s\u00ea omdat God ges\u00ea het jy moet dit doen. Niemand moet dink dat jy onbelangrik is nie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Jy moet vir die gelowiges s\u00ea dat hulle moet onthou om te luister na almal wat oor hulle regeer, hulle moet gehoorsaam wees. Hulle moet altyd gereed wees om goeie dinge te doen."
                },
                "2": {
                    "verse_nr": "2",
                    "verse": "Hulle moenie slegte dinge s\u00ea oor iemand nie en hulle moenie daarvan hou om te baklei nie. Hulle moet vriendelik wees en hulle harte moet vol liefde wees vir al die mense."
                },
                "3": {
                    "verse_nr": "3",
                    "verse": "Want voorheen was ons self ook dwaas en ongehoorsaam aan God. Mense het ons maklik verlei. Ons was slawe van baie dinge wat ons graag wou doen, dinge wat lekker is. Ons het lelike dinge gedoen en ons was jaloers op ander mense. Almal het ons gehaat, en ons het mekaar gehaat."
                },
                "4": {
                    "verse_nr": "4",
                    "verse": "Maar God wat vir ons gered het, het toe vir ons kom wys dat Hy baie goed en lief is vir mense."
                },
                "5": {
                    "verse_nr": "5",
                    "verse": "Hy het ons gered, maar Hy het dit nie gedoen omdat \u00f3ns goeie dinge gedoen het nie. Nee, God het ons gered omdat Hy jammer was vir ons. Hoe het Hy ons gered? Hy het die Heilige Gees gestuur om ons sondes af te was. Hy het ons gemaak soos nuwe mense, Hy het ons gemaak soos mense wat weer gebore is."
                },
                "6": {
                    "verse_nr": "6",
                    "verse": "God het vir Jesus Christus, ons Redder, gestuur om die Heilige Gees vir ons te gee, sodat die Heilige Gees heeltemal oor ons sal regeer."
                },
                "7": {
                    "verse_nr": "7",
                    "verse": "God het ons vrygespreek, Hy was genadig vir ons, daarom kan ons weet en seker wees dat ons die ewige lewe sal kry wat God vir ons belowe het."
                },
                "8": {
                    "verse_nr": "8",
                    "verse": "Wat ek nou ges\u00ea het, is waar.\nEk wil h\u00ea jy moet vir die mense wat in God glo, duidelik s\u00ea dat hulle hard moet probeer om goeie dinge te doen. Al hierdie dinge is mooi en goed vir die mense."
                },
                "9": {
                    "verse_nr": "9",
                    "verse": "Julle moenie soos dwase met ander mense stry en spog oor wie julle voorouers was nie. Julle moet ook nie oor wette twis nie, want wanneer julle dit doen, sal julle niemand help nie, dit beteken niks."
                },
                "10": {
                    "verse_nr": "10",
                    "verse": "Wanneer iemand mense laat twis met mekaar, dan moet jy vir hom s\u00ea hy moet ophou om dit te doen, en as hy nie luister nie, dan moet jy dit weer vir hom s\u00ea. As hy d\u00e1n ook nie luister nie, dan moet jy hom heeltemal los."
                },
                "11": {
                    "verse_nr": "11",
                    "verse": "Jy weet dat iemand wat nie wil luister nie, heeltemal deurmekaar is. Sy sondes wys dat hy skuldig is wanneer God hom oordeel."
                },
                "12": {
                    "verse_nr": "12",
                    "verse": "Wanneer ek vir Artemas of Tigikus na jou toe stuur, dan moet jy hard probeer om na my toe te kom in die stad Nikopolis. Ek het besluit om die hele winter daar te bly."
                },
                "13": {
                    "verse_nr": "13",
                    "verse": "Jy moet hard probeer om vir Senas, die wetgeleerde, en Apollos te help met alles wat hulle moet h\u00ea wanneer hulle weggaan. Hulle moet genoeg van alles h\u00ea."
                },
                "14": {
                    "verse_nr": "14",
                    "verse": "Ons eie mense moet ook leer dat hulle moet aanhou om goed te werk, sodat almal genoeg kan h\u00ea om te lewe. Dan sal ons mense vir ander mense help."
                },
                "15": {
                    "verse_nr": "15",
                    "verse": "Almal wat by my is, stuur groete vir jou. S\u00ea groete vir die gelowiges wat lief is vir ons.\nEk bid dat God genadig sal wees vir julle almal."
                }
            }
        }
    }
}