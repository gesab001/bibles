{
    "version": "ABA",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, 'n dienaar van Christus Jesus, skryf hierdie brief vir julle almal wat God se mense is in Filippi, almal wat aan Christus Jesus behoort. Ek skryf ook vir julle, ouderlinge en diakens. Timoteus, ook 'n dienaar van Christus Jesus, skryf die brief saam met my."
                },
                "2": {
                    "verse_nr": "2",
                    "verse": "Ek bid dat God ons Vader en die Here genadig sal wees vir julle en dat Hy vir julle vrede sal gee."
                },
                "3": {
                    "verse_nr": "3",
                    "verse": "Elke maal wanneer ek aan julle dink, dan s\u00ea ek vir my God dankie."
                },
                "4": {
                    "verse_nr": "4",
                    "verse": "Elke maal wanneer ek vir julle almal bid, dan word ek bly"
                },
                "5": {
                    "verse_nr": "5",
                    "verse": "want vandat julle die goeie boodskap die eerste maal gehoor het, tot nou toe, help julle my om daardie boodskap na ander mense toe te bring."
                },
                "6": {
                    "verse_nr": "6",
                    "verse": "God het begin om 'n goeie ding in julle harte te doen. Ek is baie seker dat Hy dit sal klaarmaak op die dag wanneer Christus Jesus weer kom."
                },
                "7": {
                    "verse_nr": "7",
                    "verse": "Dit is heeltemal reg dat ek so oor julle dink, want julle is lief vir my. Julle almal dink altyd aan my en julle weet hoe goed God vir my is terwyl ek nou 'n gevangene is en hier kan vertel dat die goeie boodskap reg en waar is."
                },
                "8": {
                    "verse_nr": "8",
                    "verse": "God weet hoe baie ek na julle verlang. Hy weet ek is so lief vir julle soos Christus Jesus lief is vir julle."
                },
                "9": {
                    "verse_nr": "9",
                    "verse": "Ek bid dat julle liefde meer en meer sal word sodat julle alles beter sal verstaan en sal weet"
                },
                "10": {
                    "verse_nr": "10",
                    "verse": "watter dinge is die regte dinge om te doen. Dan sal julle harte heeltemal skoon wees wanneer Christus weer kom, en niemand sal kan s\u00ea dat julle vir hom probleme gegee het nie."
                },
                "11": {
                    "verse_nr": "11",
                    "verse": "Ja, Jesus Christus sal julle help om baie goeie dinge te doen, en so sal julle vir almal wys dat julle God prys en dien."
                },
                "12": {
                    "verse_nr": "12",
                    "verse": "Vriende, ek wil h\u00ea julle moet weet dat al die dinge wat met my gebeur het, gehelp het dat meer mense die goeie boodskap hoor."
                },
                "13": {
                    "verse_nr": "13",
                    "verse": "Want al die mense van die keiser wat my hier oppas en ook die ander mense weet nou dat ek 'n gevangene is omdat ek aan Christus behoort."
                },
                "14": {
                    "verse_nr": "14",
                    "verse": "Die meeste mense hier wat in die Here glo, glo nou nog meer vas dat die Here sal doen wat Hy ges\u00ea het, omdat hulle gehoor het dat ek 'n gevangene is. Hulle word nou meer en meer dapper, hulle is nie bang om die boodskap van die Here vir ander mense te bring nie."
                },
                "15": {
                    "verse_nr": "15",
                    "verse": "Party van die mense hier preek oor Christus omdat hulle jaloers is en daarvan hou om te stry. Maar ander mense preek oor Christus omdat hulle goed wil doen."
                },
                "16": {
                    "verse_nr": "16",
                    "verse": "Hulle preek omdat hulle lief is vir Christus en hulle weet ek is 'n gevangene omdat ek vertel dat die goeie boodskap oor Christus reg is."
                },
                "17": {
                    "verse_nr": "17",
                    "verse": "Maar die ander mense preek omdat hulle selfsugtig is. Ja, hulle is vals. Hulle wil h\u00ea dat ek nou nog swaarder moet kry terwyl ek 'n gevangene is."
                },
                "18": {
                    "verse_nr": "18",
                    "verse": "Party mense is vals wanneer hulle preek, en party mense wil goed doen wanneer hulle preek. Maar dit maak nie vir my saak hoekom hulle preek nie. Hulle preek almal oor Christus, en daaroor is ek bly. En ek sal aanhou om bly te wees"
                },
                "19": {
                    "verse_nr": "19",
                    "verse": "want julle bid vir my, en die Gees van Jesus Christus help my. Daarom weet ek dat God alles wat gebeur, sal gebruik om my te red."
                },
                "20": {
                    "verse_nr": "20",
                    "verse": "Ek hoop en ek weet seker dat God my sal help en dat Hy my nie sal los nie. Ja, ek wil altyd, soos voorheen, graag wys dat Christus die belangrikste is. Daarom maak dit nie saak of ek sal lewe en of ek sal sterf nie."
                },
                "21": {
                    "verse_nr": "21",
                    "verse": "As ek lewe, dan lewe ek vir Christus, en as ek sterf, dan is dit vir my nog beter."
                },
                "22": {
                    "verse_nr": "22",
                    "verse": "Ek weet nie wat ek moet kies nie. As ek aanhou lewe, dan kan ek goeie werk doen"
                },
                "23": {
                    "verse_nr": "23",
                    "verse": "maar ek wil graag sterf om by Christus te wees, want dit is die beste. En dit is vir my regtig baie moeilik om te kies of ek moet aanhou lewe en of ek moet sterf."
                },
                "24": {
                    "verse_nr": "24",
                    "verse": "Maar vir julle is dit belangriker dat ek sal aanhou lewe."
                },
                "25": {
                    "verse_nr": "25",
                    "verse": "Ja, ek is seker daarvan. Daarom weet ek dat ek sal aanhou lewe en nog saam met julle almal sal wees, sodat julle geloof kan groei en sodat dit julle bly kan maak."
                },
                "26": {
                    "verse_nr": "26",
                    "verse": "Wanneer ek weer by julle is, dan sal julle nie ophou om Christus Jesus te prys oor my nie."
                },
                "27": {
                    "verse_nr": "27",
                    "verse": "Die belangrikste van alles is dat julle s\u00f3 moet lewe dat julle lewens pas by die goeie boodskap oor Christus. Julle moet saamwerk en dieselfde dinge dink en glo. Julle moet almal saam hard werk sodat ander mense die goeie boodskap kan glo. Julle moet dit doen wanneer ek na julle toe kom en vir julle sien, maar ook wanneer ek nie kom nie en by ander mense hoor wat julle doen."
                },
                "28": {
                    "verse_nr": "28",
                    "verse": "Julle moet glad nie bang wees vir julle vyande nie. As julle nie vir hulle bang is nie, dan sal dit vir hulle wys dat God hulle sal straf, maar dat Hy julle sal red."
                },
                "29": {
                    "verse_nr": "29",
                    "verse": "God is goed vir julle, Hy laat julle glo in Christus, en meer nog, Hy laat julle ook swaarkry. Julle kry swaar omdat julle aan Christus behoort."
                },
                "30": {
                    "verse_nr": "30",
                    "verse": "Julle het gesien en julle hoor nou nog hoe swaar ek kry. Nou kry julle saam met my swaar."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Julle behoort aan Christus en Hy maak julle geloof sterk. Julle is lief vir mekaar en julle help mekaar. Julle almal het die Heilige Gees in julle harte en daarom behoort julle aan mekaar. Julle is bekommerd oor mekaar en julle sorg vir mekaar."
                },
                "2": {
                    "verse_nr": "2",
                    "verse": "Daaroor is ek bly, maar julle moet my nog blyer maak: Julle moet dieselfde dinge dink, julle moet dieselfde liefde in julle harte h\u00ea, julle moet in julle harte dieselfde voel en dieselfde dinge wil doen."
                },
                "3": {
                    "verse_nr": "3",
                    "verse": "Wanneer julle iets doen, dan moet julle dit nie doen omdat julle selfsugtig is of omdat julle dink julle is baie belangrik nie. Julle moenie hoogmoedig wees nie, julle moet dink ander gelowiges is belangriker as julleself."
                },
                "4": {
                    "verse_nr": "4",
                    "verse": "Julle moenie net aan julleself dink nie, julle moet ook aan die ander gelowiges dink."
                },
                "5": {
                    "verse_nr": "5",
                    "verse": "Julle moet dink en doen soos Christus Jesus gedink en gedoen het"
                },
                "6": {
                    "verse_nr": "6",
                    "verse": "Hy was dieselfde soos God,\nmaar Hy het nie gedink\ndat Hy altyd moet aanhou\nom so belangrik soos God\nte wees nie."
                },
                "7": {
                    "verse_nr": "7",
                    "verse": "Hy het Homself verneder\nen Hy het geword soos 'n slaaf,\nHy het 'n mens geword soos ons.\nToe Hy 'n mens geword het"
                },
                "8": {
                    "verse_nr": "8",
                    "verse": "het Hy Homself\nnog meer verneder,\nHy was gehoorsaam\nen Hy het gesterf.\nJa, Hy het aan die kruis gesterf."
                },
                "9": {
                    "verse_nr": "9",
                    "verse": "Daarom het God Hom\nbelangrik gemaak,\nbaie belangrik.\nEn God het vir Hom\n'n Naam gegee,\ndie belangrikste van al die Name,\ndie Naam \u201cHere.\u201d"
                },
                "10": {
                    "verse_nr": "10",
                    "verse": "Daarom sal almal\nvir Jesus aanbid,\nalmal in die hemel\nen op die aarde\nen onder die aarde."
                },
                "11": {
                    "verse_nr": "11",
                    "verse": "Ja, al die mense sal s\u00ea\nhulle glo dat Jesus Christus\ndie Here is,\nen so sal hulle vir God die Vader\nprys."
                },
                "12": {
                    "verse_nr": "12",
                    "verse": "Daarom, liewe vriende, moet julle doen wat ek vir julle vra. Julle het altyd gedoen wat ek vir julle gevra het toe ek by julle was. Maar nou is ek nie meer by julle nie. Daarom moet julle nou nog m\u00e9\u00e9r gehoorsaam wees. Julle moenie hoogmoedig wees voor God nie, julle moet Hom respekteer en dien. God wil julle red, en daarvoor moet julle aanhou werk"
                },
                "13": {
                    "verse_nr": "13",
                    "verse": "want dit is God wat in julle harte werk en wat julle lus maak om die dinge te doen wat Hy graag wil h\u00ea. Ja, Hy laat julle doen wat Hy wil h\u00ea."
                },
                "14": {
                    "verse_nr": "14",
                    "verse": "Julle moet dit alles doen, julle moenie daaroor kla en terugpraat nie."
                },
                "15": {
                    "verse_nr": "15",
                    "verse": "Dan sal julle heeltemal reg lewe, julle sal niks verkeerd doen nie. Julle lewe nou tussen mense wat baie sleg is en wat sonde doen, maar julle moet God se kinders wees, julle moet reg lewe. Julle moet soos ligte wees wat in 'n donker w\u00eareld skyn"
                },
                "16": {
                    "verse_nr": "16",
                    "verse": "en julle moet vas glo in die boodskap wat die ware lewe gee vir mense. Dan sal ek trots kan wees op julle op die dag wanneer Christus kom, want ek sal weet dat my harde werk met julle geslaag het."
                },
                "17": {
                    "verse_nr": "17",
                    "verse": "Julle geloof is 'n offer wat julle gee om God te dien. As ek moet sterf, dan sal my bloed wees soos 'n drank-offer wat iemand by julle offer uitgooi, maar ek sal bly wees daaroor. Ja, ek sal bly wees saam met julle."
                },
                "18": {
                    "verse_nr": "18",
                    "verse": "Julle moet ook bly wees, julle moet bly wees saam met my!"
                },
                "19": {
                    "verse_nr": "19",
                    "verse": "Ek wil vir Timoteus gou na julle toe stuur, en ek hoop die Here Jesus sal dink dit is reg. Ek wil hoor hoe dit met julle gaan sodat ek ook beter kan voel."
                },
                "20": {
                    "verse_nr": "20",
                    "verse": "Ek het niemand anders wat soos Timoteus is nie. Hy sal julle graag help."
                },
                "21": {
                    "verse_nr": "21",
                    "verse": "Al die ander mense dink net aan hulle eie dinge, hulle dink nie aan die dinge van Jesus Christus nie."
                },
                "22": {
                    "verse_nr": "22",
                    "verse": "Maar julle weet Timoteus is 'n goeie mens. Julle weet dat hy saam met my gewerk het om die goeie boodskap te bring, hy het saam met my gewerk soos 'n seun saam met sy pa werk."
                },
                "23": {
                    "verse_nr": "23",
                    "verse": "Ek wil vir Timoteus na julle toe stuur wanneer ek weet wat hier met my sal gebeur."
                },
                "24": {
                    "verse_nr": "24",
                    "verse": "Ek weet die Here sal sorg dat ek ook gou na julle toe sal kom."
                },
                "25": {
                    "verse_nr": "25",
                    "verse": "Epafroditos is my vriend en hy het regtig baie hard saam met my gewerk. Julle het hom na my toe gestuur om my met alles te help. Ek dink dit is nou belangrik dat ek vir Epafroditos terugstuur na julle toe"
                },
                "26": {
                    "verse_nr": "26",
                    "verse": "want hy verlang na julle almal en hy is bekommerd, hy weet julle het gehoor dat hy siek was."
                },
                "27": {
                    "verse_nr": "27",
                    "verse": "Epafroditos was regtig baie siek en hy het amper gesterf. Maar God was goed vir hom en hy het weer gesond geword. Ja, God was goed vir Epafroditos en ook vir my, want as hy gesterf het, dan sou ek nog baie swaarder gekry het."
                },
                "28": {
                    "verse_nr": "28",
                    "verse": "Ek stuur hom baie gou terug sodat julle hom self kan sien en weer bly kan wees. Dan sal ek minder bekommerd wees."
                },
                "29": {
                    "verse_nr": "29",
                    "verse": "Wanneer Epafroditos terug is by julle, dan moet julle bly wees en s\u00ea hy is welkom by julle omdat hy en julle aan die Here behoort. Ja, julle moet mense soos Epafroditos respekteer."
                },
                "30": {
                    "verse_nr": "30",
                    "verse": "Hy het amper gesterf omdat hy vir Christus gewerk het. Epafroditos het geweet dit is gevaarlik, maar hy het my kom help, hy het gedoen wat julle nie kon doen nie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Daar is nog iets wat ek vir julle wil s\u00ea. My vriende, julle moet bly wees, want julle behoort aan die Here! Dit maak my nie moeg om dieselfde dinge weer en weer vir julle te skryf nie, want dit is goed vir julle."
                },
                "2": {
                    "verse_nr": "2",
                    "verse": "Julle moet oppas vir daardie slegte mense wat vir julle verkeerde dinge leer! Julle moet oppas vir daardie mense wat slegte dinge doen! Julle moet oppas vir daardie mense wat altyd almal wil besny!"
                },
                "3": {
                    "verse_nr": "3",
                    "verse": "Ons het die regte besnydenis, want die Gees van God help ons om vir God te dien. Ons is trots op Christus Jesus, en ons het self dinge reggekry, maar ons weet daardie dinge sal ons nie red nie."
                },
                "4": {
                    "verse_nr": "4",
                    "verse": "Ek kan praat oor baie dinge in my lewe. Ander mense dink hierdie dinge kan 'n mens red. Hulle dink hulle kan praat oor baie dinge in hulle lewens, maar ek kan oor baie meer praat"
                },
                "5": {
                    "verse_nr": "5",
                    "verse": "My ouers het my laat besny toe ek ag dae oud was. Ek behoort aan die volk Israel, ek behoort aan die Benjamin-stam, ek is 'n ware Jood, en ek was 'n Farise\u00ebr wat alles gedoen het wat die wette s\u00ea."
                },
                "6": {
                    "verse_nr": "6",
                    "verse": "Die Joodse godsdiens was vir my so belangrik dat ek die kerk van God wou verwoes. Ek het gedink God sal my vryspreek van my sonde, want ek het alles gedoen wat die wette s\u00ea."
                },
                "7": {
                    "verse_nr": "7",
                    "verse": "Ja, ek het gedink al hierdie dinge is baie belangrik, maar ek het in Christus begin glo, en toe het ek besef dit alles beteken niks!"
                },
                "8": {
                    "verse_nr": "8",
                    "verse": "Ek weet nou die belangrikste ding in die lewe is om Christus Jesus, my Here, te ken! Al die ander dinge beteken niks. Christus is vir my so belangrik dat ek al die ander dinge gelos het, ek dink dit is alles gemors. Ek het iets gekry wat baie beter is as daardie dinge, ek het vir Christus gekry!"
                },
                "9": {
                    "verse_nr": "9",
                    "verse": "Ek behoort nou aan Christus. God het my vrygespreek omdat ek in Christus glo, nie omdat ek doen wat die wette s\u00ea nie, maar omdat ek glo."
                },
                "10": {
                    "verse_nr": "10",
                    "verse": "Nou ken ek Hom en ek voel sy krag in my lewe, die krag wat Hom weer laat lewe het. Ek kry ook swaar, soos Hy swaargekry het. Ja, ek sterf soos Hy gesterf het"
                },
                "11": {
                    "verse_nr": "11",
                    "verse": "en ek glo dat God my ook weer kan laat lewe nadat ek gesterf het."
                },
                "12": {
                    "verse_nr": "12",
                    "verse": "Ek s\u00ea nie dat ek hierdie nuwe lewe al klaar het nie of dat ek al klaar is wat ek moet wees nie. Maar ek sal aanhou probeer om dit te kry, want Christus Jesus het ges\u00ea ek behoort aan Hom."
                },
                "13": {
                    "verse_nr": "13",
                    "verse": "Vriende, ek dink nie dat ek dit al klaar alles gekry het nie, maar een ding is vir my belangrik: Ek vergeet al die dinge wat verby is, en ek dink net aan die dinge wat nog sal gebeur."
                },
                "14": {
                    "verse_nr": "14",
                    "verse": "Ek is soos iemand wat resies hardloop om 'n prys te wen. Die prys is om in die hemel te kom, want God het my gekies en ek behoort aan Christus Jesus."
                },
                "15": {
                    "verse_nr": "15",
                    "verse": "Ons almal wat vas glo, moet so dink. As een van julle nie so dink nie, dan sal God vir julle help om reg te dink."
                },
                "16": {
                    "verse_nr": "16",
                    "verse": "Ons het tot nou toe die regte dinge gedoen. Ons moet aanhou om dit te doen."
                },
                "17": {
                    "verse_nr": "17",
                    "verse": "Vriende, julle moet lewe soos ek lewe en julle moet kyk hoe lewe die mense wat lewe soos ek."
                },
                "18": {
                    "verse_nr": "18",
                    "verse": "Ek het vir julle ges\u00ea en ek s\u00ea nou weer vir julle met trane in my o\u00eb: Daar is baie mense wat s\u00ea die kruis van Christus beteken niks."
                },
                "19": {
                    "verse_nr": "19",
                    "verse": "Daardie mense gaan hel toe. Hulle dink om te eet is die belangrikste ding in die lewe. Hulle is trots op die slegte dinge wat hulle doen. Hulle dink altyd aan die dinge van die w\u00eareld."
                },
                "20": {
                    "verse_nr": "20",
                    "verse": "Maar God wat in die hemel is, is ons Koning. En ons weet die Here Jesus Christus sal uit die hemel kom om ons te red."
                },
                "21": {
                    "verse_nr": "21",
                    "verse": "Sy krag is groot, Hy regeer oor alles. Hy sal sy krag gebruik om ons wat swak is, te verander sodat ons soos Hy sal wees, Hy wat Koning is."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "My vriende, ek is baie lief vir julle en ek verlang na julle. Julle maak my bly en ek is baie trots op julle. Ek wil h\u00ea julle moet aanhou glo in die Here."
                },
                "2": {
                    "verse_nr": "2",
                    "verse": "Euodia en Sintige, ek vra vir julle om saam te werk, want julle altwee behoort aan die Here."
                },
                "3": {
                    "verse_nr": "3",
                    "verse": "En jy wat altyd saam met my werk, ek vra ook vir jou om hierdie twee vroue te help. Hulle het altwee hard saam met my gewerk om vir ander mense die goeie boodskap te bring, soos Klemens en my ander helpers ook gedoen het. Hulle name is almal geskryf in die boek van die lewe."
                },
                "4": {
                    "verse_nr": "4",
                    "verse": "Julle behoort aan die Here. Daarom moet julle altyd bly wees! Ek s\u00ea dit weer, julle moet bly wees!"
                },
                "5": {
                    "verse_nr": "5",
                    "verse": "Julle moet vriendelik en geduldig wees met al die mense, want die Here sal gou weer kom!"
                },
                "6": {
                    "verse_nr": "6",
                    "verse": "Julle moenie bekommerd wees nie. Julle moet ernstig bid tot God, julle moet vir Hom s\u00ea wat julle nodig het en julle moet vir Hom dankie s\u00ea daarvoor."
                },
                "7": {
                    "verse_nr": "7",
                    "verse": "Julle behoort aan Christus Jesus. Daarom sal God vir julle vrede gee, vrede wat baie beter is as enige iets waaraan mense kan dink, vrede wat die dinge beskerm wat julle dink."
                },
                "8": {
                    "verse_nr": "8",
                    "verse": "Vriende, ek wil vir julle nog iets s\u00ea. Julle moet altyd dink aan die dinge wat waar is, wat mooi is, wat reg is, wat rein is, wat pragtig en goed is. Ja, julle moet dink aan alles wat mooi is, alles waarop 'n mens trots kan wees."
                },
                "9": {
                    "verse_nr": "9",
                    "verse": "Julle het geleer en gehoor en gesien hoe ek lewe. Julle moet dieselfde doen, dan sal God wat vrede gee, by julle wees."
                },
                "10": {
                    "verse_nr": "10",
                    "verse": "Die Here het my baie bly laat word toe julle nou weer begin wys het dat julle aan my dink. Ek weet julle het voorheen ook aan my gedink, maar julle kon dit nie wys nie."
                },
                "11": {
                    "verse_nr": "11",
                    "verse": "Ek s\u00ea dit nie omdat ek te min het nie. Ek het geleer om tevrede te wees met dit wat ek het."
                },
                "12": {
                    "verse_nr": "12",
                    "verse": "In my lewe het baie dinge met my gebeur. Partymaal het ek te min gehad en partymaal het ek baie gehad, en so het ek geleer om tevrede te wees. Partymaal het ek genoeg gehad om te eet en partymaal was ek honger. Ja, partymaal het ek baie gehad en partymaal het ek te min gehad."
                },
                "13": {
                    "verse_nr": "13",
                    "verse": "Christus gee vir my die krag om enige iets te doen"
                },
                "14": {
                    "verse_nr": "14",
                    "verse": "maar julle het die regte ding gedoen toe julle my gehelp het toe ek swaargekry het."
                },
                "15": {
                    "verse_nr": "15",
                    "verse": "Gemeente van Filippi, nadat ek weggegaan het uit die provinsie Masedoni\u00eb en begin het om die goeie boodskap te bring, het ander gemeentes nie vir my gesorg nie. Julle weet dat net julle vir my gesorg het."
                },
                "16": {
                    "verse_nr": "16",
                    "verse": "Julle het ook 'n paar maal vir my die dinge gestuur wat ek nodig gehad het toe ek in die stad Tessalonika was."
                },
                "17": {
                    "verse_nr": "17",
                    "verse": "Maar dit is nie vir my belangrik dat ek iets van julle ontvang nie. Dit is vir my belangrik dat julle die se\u00ebn moet ontvang wat mense kry wanneer hulle vir ander mense iets gee."
                },
                "18": {
                    "verse_nr": "18",
                    "verse": "Ek het alles gekry wat julle gestuur het en ek het nou genoeg. Epafroditos het vir my die goed gebring wat julle gestuur het, en nou het ek genoeg. Dit wat julle gestuur het, is 'n offer wat julle vir God gegee het, 'n offer wat Hy graag wil h\u00ea, 'n offer waarvan Hy baie hou."
                },
                "19": {
                    "verse_nr": "19",
                    "verse": "My God sal vir julle alles gee wat julle nodig het, want Hy het baie wonderlike dinge wat Hy vir ons wil gee, dinge wat van Christus Jesus kom."
                },
                "20": {
                    "verse_nr": "20",
                    "verse": "Ons prys God, ons Vader, altyd en altyd! Amen."
                },
                "21": {
                    "verse_nr": "21",
                    "verse": "Ek stuur groete vir al die gelowiges in die stad Filippi wat aan Christus Jesus behoort. Al die vriende hier by my stuur ook groete vir julle."
                },
                "22": {
                    "verse_nr": "22",
                    "verse": "Al die gelowiges hier stuur ook groete vir julle. Die mense wat vir die keiser werk, stuur spesiale groete."
                },
                "23": {
                    "verse_nr": "23",
                    "verse": "Ek bid dat die Here Jesus Christus genadig sal wees vir julle almal."
                }
            }
        }
    }
}