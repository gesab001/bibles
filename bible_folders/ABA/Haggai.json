{
    "version": "ABA",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die Here het met Serubbabel en Jesua gepraat. Hy het die profeet Haggai gestuur om vir hulle 'n boodskap te bring. Dit was op die eerste dag van die sesde maand in die tweede jaar nadat Darius koning geword het. Serubbabel was die goewerneur van Juda en hy was die seun van Sealti\u00ebl. Jesua was die ho\u00ebpriester en hy was die seun van Josadak."
                },
                "2": {
                    "verse_nr": "2",
                    "verse": "Die Here wat oor alles regeer, s\u00ea: \u201cHierdie mense s\u00ea dit is nog nie die regte tyd om die tempel van die Here weer te bou nie.\u201d"
                },
                "3": {
                    "verse_nr": "3",
                    "verse": "Die Here het vir Haggai gestuur om vir hulle 'n boodskap te bring:\nDie Here het ges\u00ea"
                },
                "4": {
                    "verse_nr": "4",
                    "verse": "\u201cIs dit reg dat julle in julle pragtige huise woon, die huise wat julle met hout mooi gemaak het? Kyk, my tempel staan nie meer nie, dit is net 'n hoop klippe.\u201d"
                },
                "5": {
                    "verse_nr": "5",
                    "verse": "En nou s\u00ea die Here wat oor alles regeer:\n\u201cDink oor alles wat met julle gebeur het"
                },
                "6": {
                    "verse_nr": "6",
                    "verse": "Julle het baie koring gesaai,\nmaar julle het min koring afgesny.\nJulle het ge\u00ebet,\nmaar julle was nog honger.\nJulle het gedrink,\nmaar julle was nog dors.\nJulle het klere aangetrek,\nmaar julle het nog koud gekry.\nJulle het hard gewerk\nvir ander mense,\nmaar julle het nie geld nie.\u201d"
                },
                "7": {
                    "verse_nr": "7",
                    "verse": "Die Here wat oor alles regeer, s\u00ea: \u201cDink oor wat met julle gebeur het"
                },
                "8": {
                    "verse_nr": "8",
                    "verse": "en gaan haal hout op die berg en bou my tempel. Dan sal Ek bly wees daaroor en dan kan die mense My daar eer.\u201d\nDit het die Here ges\u00ea."
                },
                "9": {
                    "verse_nr": "9",
                    "verse": "Die Here s\u00ea: \u201cJulle het gehoop daar sal baie koring wees wat julle kan afsny, maar julle het min gekry. Toe julle dit huis toe gebring het, het Ek dit laat verdwyn. Hoekom?\u201d\nDie Here wat oor alles regeer, s\u00ea: \u201cEk het dit gedoen omdat my tempel nie meer staan nie. Dit is net 'n hoop klippe, maar julle almal werk hard net om julle eie huise te bou."
                },
                "10": {
                    "verse_nr": "10",
                    "verse": "Daarom het die grond droog geword en dit het min koring gegee."
                },
                "11": {
                    "verse_nr": "11",
                    "verse": "Ek het droogte gestuur oor die land en oor die berge en oor die koring, die wyn en die olie. Ek het droogte gestuur oor alles wat in die grond groei, ook oor die mense en oor die diere, oor al die werk van die mense.\u201d"
                },
                "12": {
                    "verse_nr": "12",
                    "verse": "Serubbabel en die ho\u00ebpriester Jesua en al die mense wat nog gelewe het, het gehoor wat hulle God die Here ges\u00ea het. Hulle het die boodskap gehoor wat die profeet Haggai vir hulle gebring het. Die volk het toe bang geword vir die Here."
                },
                "13": {
                    "verse_nr": "13",
                    "verse": "Haggai het 'n boodskap van die Here vir die volk gebring en ges\u00ea: \u201cEk is by julle, s\u00ea die Here.\u201d"
                },
                "14": {
                    "verse_nr": "14",
                    "verse": "Die Here het hulle harte verander. Toe wou Serubbabel, die goewerneur van Juda, en Jesua, die ho\u00ebpriester, en almal wat nog gelewe het, die werk graag doen. Hulle het gekom en hulle het die tempel begin bou, die tempel van hulle God die Here wat oor alles regeer."
                },
                "15": {
                    "verse_nr": "15",
                    "verse": "Dit was op die 24ste dag van die sesde maand in die tweede jaar nadat Darius koning geword het."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Op die 21ste dag van die sewende maand het die Here weer die profeet Haggai gestuur om vir hulle 'n boodskap te bring."
                },
                "2": {
                    "verse_nr": "2",
                    "verse": "Die Here het ges\u00ea: \u201cS\u00ea vir Serubbabel en vir Jesua en vir al die ander mense wat nog lewe"
                },
                "3": {
                    "verse_nr": "3",
                    "verse": "Wie van julle wat nog lewe, het voorheen my tempel gesien toe dit so mooi was? Hoe lyk hierdie tempel nou vir julle? Nie mooi nie!"
                },
                "4": {
                    "verse_nr": "4",
                    "verse": "Maar Ek, die Here, s\u00ea: Julle moet sterk wees. Serubbabel en Jesua en al die mense van die land, julle moet sterk wees en werk, want Ek is by julle.\u201d Dit s\u00ea die Here wat oor alles regeer."
                },
                "5": {
                    "verse_nr": "5",
                    "verse": "\u201cToe julle weggegaan het uit Egipte, het Ek belowe dat Ek julle sal help. Ek het my belofte nie vergeet nie. Moenie bang wees nie, Ek is by julle.\u201d"
                },
                "6": {
                    "verse_nr": "6",
                    "verse": "Ja, die Here wat oor alles regeer, s\u00ea: \u201cEk sal nog een maal die hemel en die aarde, die see en die land, skud. Ek sal dit gou doen."
                },
                "7": {
                    "verse_nr": "7",
                    "verse": "Dan sal al die volke hulle mooi en duur goed bring en hulle sal die tempel daarmee volmaak.\u201d Dit s\u00ea die Here wat oor alles regeer."
                },
                "8": {
                    "verse_nr": "8",
                    "verse": "\u201cAl die silwer en al die goud is Myne,\u201d s\u00ea die Here wat oor alles regeer."
                },
                "9": {
                    "verse_nr": "9",
                    "verse": "\u201cHierdie tempel sal mooier wees as die tempel wat voorheen hier was.\u201d\nDit s\u00ea die Here wat oor alles regeer.\n\u201cIn hierdie tempel sal dit goed gaan,\u201d s\u00ea die Here wat oor alles regeer."
                },
                "10": {
                    "verse_nr": "10",
                    "verse": "Op die 24ste dag van die negende maand, in die tweede jaar nadat Darius koning geword het, het die Here met die profeet Haggai gepraat."
                },
                "11": {
                    "verse_nr": "11",
                    "verse": "Die Here wat oor alles regeer, het ges\u00ea: \u201cVra vir die priesters"
                },
                "12": {
                    "verse_nr": "12",
                    "verse": "Wanneer iemand gewyde vleis in sy klere dra en sy klere raak dan aan brood of aan gekookte kos of wyn of olie of enige ander kos, sal daardie kos dan ook gewy wees? Wat s\u00ea die wet?\u201d\nDie priesters het geantwoord: \u201cNee, die kos sal nie gewy wees nie.\u201d"
                },
                "13": {
                    "verse_nr": "13",
                    "verse": "Toe vra Haggai: \u201cWanneer iemand aan 'n lyk raak en hy word onrein, en hy raak dan aan hierdie kos, sal die kos ook onrein word?\u201d\nEn die priesters het geantwoord: \u201cJa, die kos sal onrein word.\u201d"
                },
                "14": {
                    "verse_nr": "14",
                    "verse": "Toe s\u00ea Haggai: \u201cDie Here s\u00ea: So is hierdie volk, so is hierdie mense voor My. En so is alles wat julle doen. Alles wat julle na die tempel bring om te offer, is onrein."
                },
                "15": {
                    "verse_nr": "15",
                    "verse": "Julle moet kyk wat nou met julle sal gebeur. Voordat julle begin het om hierdie tempel weer te bou"
                },
                "16": {
                    "verse_nr": "16",
                    "verse": "het julle swaargekry.\n\u201cWanneer iemand by 'n hoop koring gekom het en gedink het daar is 20 kruike vol koring, dan was daar net tien. Wanneer hy by 'n parskuip gekom het en gedink het daar is 50 kruike vol wyn, dan was daar net 20."
                },
                "17": {
                    "verse_nr": "17",
                    "verse": "Hoekom? Ek het julle gestraf, Ek het julle koring siek laat word. Ek het hael gestuur om julle koring en alles wat julle geplant het, stukkend te slaan. Maar julle het nie gevra dat Ek julle moet help nie,\u201d s\u00ea die Here."
                },
                "18": {
                    "verse_nr": "18",
                    "verse": "\u201cVandag is die 24ste dag van die negende maand, en julle het nou die fondament van die Here se tempel klaar gebou. Julle moet kyk wat van nou af sal gebeur."
                },
                "19": {
                    "verse_nr": "19",
                    "verse": "Is daar nog saad in julle stoorkamers? Nee. Daar was niks vrugte aan julle wingerdstokke, julle vyebome, julle granaatbome en julle olyfbome nie. Maar van vandag af sal Ek julle se\u00ebn.\u201d"
                },
                "20": {
                    "verse_nr": "20",
                    "verse": "Die Here het weer met Haggai gepraat op die 24ste dag van die maand en vir hom ges\u00ea"
                },
                "21": {
                    "verse_nr": "21",
                    "verse": "\u201cS\u00ea vir Serubbabel, die goewerneur van Juda: Ek sal die hemel en die aarde skud."
                },
                "22": {
                    "verse_nr": "22",
                    "verse": "Konings sal van hulle trone moet afklim. Ek sal hulle swak maak en Ek sal die oorlogkarre omgooi en die soldate doodmaak wat op hulle ry. Die perde en die manne wat op hulle ry, sal sterf. Die manne sal mekaar doodmaak."
                },
                "23": {
                    "verse_nr": "23",
                    "verse": "\u201cDie Here wat oor alles regeer, s\u00ea: Daardie dag sal jy, my dienaar Serubbabel, vir My soos 'n se\u00eblring wees, want Ek het jou gekies om koning te word.\u201d\nDit s\u00ea die Here wat oor alles regeer."
                }
            }
        }
    }
}