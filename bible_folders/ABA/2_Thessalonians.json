{
    "version": "ABA",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, saam met Silvanus en Timoteus, skryf hierdie brief vir julle, julle wat die gemeente in Tessalonika is en wat behoort aan God ons Vader en aan die Here Jesus Christus."
                },
                "2": {
                    "verse_nr": "2",
                    "verse": "Ons groet julle. Ons bid dat God ons Vader en die Here Jesus Christus genadig sal wees vir julle en dat Hy vrede vir julle sal gee."
                },
                "3": {
                    "verse_nr": "3",
                    "verse": "Vriende, ons wil altyd vir God dankie s\u00ea oor julle, en ons moet dit doen, want julle glo meer en meer en julle almal is meer en meer lief vir mekaar."
                },
                "4": {
                    "verse_nr": "4",
                    "verse": "Daarom s\u00ea ons mooi dinge oor julle in die ander gemeentes van God. Ons vertel vir hulle dat julle aanhou om lief te wees vir God en dat julle aanhou om vas te glo, ook wanneer julle baie swaar kry omdat mense baie slegte dinge aan julle doen en julle verdruk."
                },
                "5": {
                    "verse_nr": "5",
                    "verse": "Julle kry swaar, en dit wys dat God reg oordeel oor mense. Julle kry nou swaar omdat julle behoort aan God wat Koning is, maar so maak God julle gereed vir die tyd wanneer Hy Koning sal wees oor almal."
                },
                "6": {
                    "verse_nr": "6",
                    "verse": "God doen reg, want Hy sal die mense wat vir julle verdruk, ook laat swaarkry."
                },
                "7": {
                    "verse_nr": "7",
                    "verse": "Julle kry nou swaar, maar God sal julle help sodat julle en ook ons nie meer sal swaarkry nie. Hy sal dit doen wanneer Hy uit die hemel die Here Jesus vir al die mense sal wys sodat hulle Hom sal sien. Dit sal gebeur wanneer Jesus van die hemel af kom saam met sy sterk engele."
                },
                "8": {
                    "verse_nr": "8",
                    "verse": "Dit sal wees soos 'n vuur wat brand. Hy sal almal straf wat nie vir God ken nie, dit is almal wat nie wou luister nie toe ons die goeie boodskap van ons Here Jesus gebring het."
                },
                "9": {
                    "verse_nr": "9",
                    "verse": "Hierdie mense se straf sal wees dat dit vir altyd baie sleg sal gaan met hulle, want die Here sal nie by hulle wees nie. Hulle sal nie kan sien dat Hy 'n Koning is wat alles kan doen nie."
                },
                "10": {
                    "verse_nr": "10",
                    "verse": "Daardie dag wanneer Jesus kom, sal al die gelowiges vir Hom s\u00ea hulle is bly dat Hy kom en dat Hy hulle Koning is. Almal wat in Hom glo, sal Hom prys. Julle sal dit ook doen omdat julle geglo het wat ons vir julle vertel het."
                },
                "11": {
                    "verse_nr": "11",
                    "verse": "Ons bid altyd vir julle dat ons God julle gereed sal maak om te lewe soos Hy wil h\u00ea. Hy het julle gekies om aan Hom te behoort. Ons bid dat God die goeie dinge sal klaarmaak wat julle begin doen het, die dinge wat julle doen omdat julle in Hom glo. Want God het die krag, Hy kan dit doen."
                },
                "12": {
                    "verse_nr": "12",
                    "verse": "Ons bid dat God dit sal doen sodat julle ons Here Jesus se Naam kan prys en sodat Hy vir julle ook kan prys. Al hierdie dinge kan net gebeur omdat ons God en die Here Jesus Christus goed is vir julle."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Vriende, wanneer ons Here Jesus Christus kom, dan sal Hy ons bymekaarmaak om by Hom te wees. Maar ons wil julle waarsku"
                },
                "2": {
                    "verse_nr": "2",
                    "verse": "Julle moenie dat mense julle hieroor deurmekaar maak of bekommerd maak nie. Want daar is mense wat s\u00ea dat die dag van die Here al klaar gekom het. Hierdie mense s\u00ea dat die dinge wat hulle dink, van die Here self kom, of hulle s\u00ea iemand het dit vir hulle geleer, of hulle s\u00ea hulle het 'n brief van ons gekry wat so leer."
                },
                "3": {
                    "verse_nr": "3",
                    "verse": "Maar julle moenie dat iemand vir julle verkeerd leer nie, want daar moet eers 'n paar ander dinge gebeur voordat die dag van die Here kom. Daar sal baie mense wees wat nie meer na God se wette luister nie. Hulle leier sal iemand wees wat glad nie na God se wette wil luister nie. Daarom sal God hom eendag straf."
                },
                "4": {
                    "verse_nr": "4",
                    "verse": "Hierdie leier sal teen alles wees wat God doen. Hy sal s\u00ea hy is belangriker as God of die gode, belangriker as enige iets wat mense aanbid. Hy sal ook in die tempel van God gaan sit en maak of hy God is."
                },
                "5": {
                    "verse_nr": "5",
                    "verse": "Onthou julle dat ek julle teen hierdie dinge gewaarsku het toe ek nog by julle was?"
                },
                "6": {
                    "verse_nr": "6",
                    "verse": "Daar is nou iets wat hierdie slegte leier keer, hy kan nie nou doen wat hy wil doen nie. Julle weet wat dit is wat hom keer. Hy sal net kan doen wat hy wil doen wanneer God besluit hy mag dit doen."
                },
                "7": {
                    "verse_nr": "7",
                    "verse": "Niemand weet dit nie, maar hierdie slegte leier laat mense nou al klaar besluit om nie na God se wette te luister nie. Maar daar is een wat hom keer, en wanneer daardie een nie meer daar is nie, dan sal almal dit weet."
                },
                "8": {
                    "verse_nr": "8",
                    "verse": "En dan sal almal kan sien wie die slegte leier is, die een wat glad nie na God se wette wil luister nie. En wanneer die Here Jesus kom, dan sal Hy hierdie slegte leier doodmaak, so maklik soos 'n mens iets met jou asem wegblaas. Ja, die slegte leier sal verdwyn wanneer hy sien dat die Here Jesus kom en dat Hy Koning is."
                },
                "9": {
                    "verse_nr": "9",
                    "verse": "Wanneer die slegte leier begin werk, dan sal die Satan vir hom s\u00ea wat om te doen. Die slegte leier sal die krag h\u00ea om wonderwerke en ander wonderlike dinge te doen wat mense sal bedrieg."
                },
                "10": {
                    "verse_nr": "10",
                    "verse": "Die slegte leier sal die mense wat verlore gaan, bedrieg met alles wat hy verkeerd doen. Die mense sal hom volg, want hulle het nie hulle harte oopgemaak nie en hulle het nie lief geword vir die ware goeie boodskap oor die Here Jesus nie. As hulle dit gedoen het, dan sou God hulle gered het."
                },
                "11": {
                    "verse_nr": "11",
                    "verse": "God het hierdie mense verkeerd laat dink en daarom glo hulle die slegte leier se leuens."
                },
                "12": {
                    "verse_nr": "12",
                    "verse": "En so sal God almal straf wat nie die ware goeie boodskap oor die Here Jesus geglo het nie. Dit is al die mense wat daarvan gehou het om verkeerde dinge te doen."
                },
                "13": {
                    "verse_nr": "13",
                    "verse": "Maar vriende, die Here is lief vir julle. Ons wil altyd vir God dankie s\u00ea dat Hy julle gekies en gered het. Hy het julle eerste gered, en Hy sal nog baie ander mense red. God het julle gered omdat sy Gees julle harte oopgemaak het vir Hom, en omdat julle geglo het dat die boodskap oor Jesus Christus waar is."
                },
                "14": {
                    "verse_nr": "14",
                    "verse": "Ons het vir julle die goeie boodskap oor Jesus Christus gebring, en so het God julle gekies om ook te behoort aan ons Koning en Here, Jesus Christus."
                },
                "15": {
                    "verse_nr": "15",
                    "verse": "Daarom, vriende, julle moenie twyfel nie. Julle moet aanhou om alles te glo wat ons vir julle geleer het toe ons by julle was, en ook alles wat ons vir julle geskryf het."
                },
                "16": {
                    "verse_nr": "16",
                    "verse": "God ons Vader is nog altyd lief vir ons. Omdat Hy goed is vir ons, sal Hy ons altyd help om nie moedeloos te word nie. Hy help ons ook om aan te hou hoop dat daar goeie dinge sal gebeur. Ons bid dat ons Here Jesus Christus self en God ons Vader"
                },
                "17": {
                    "verse_nr": "17",
                    "verse": "julle sal bemoedig en vir julle die krag sal gee om aan te hou met al die goeie dinge wat julle doen en s\u00ea."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Vriende, daar is nog 'n paar laaste dinge wat ons vir julle wil s\u00ea. Julle moet bid vir ons, sodat die goeie boodskap oor die Here Jesus vinnig by almal kan kom, en sodat mense bly kan wees wanneer hulle dit hoor, soos julle ook bly was."
                },
                "2": {
                    "verse_nr": "2",
                    "verse": "Julle moet ook bid dat die Here ons sal verlos van slegte mense wat na niemand wil luister nie, want dit is nie al die mense wat die goeie boodskap oor Christus wil glo nie."
                },
                "3": {
                    "verse_nr": "3",
                    "verse": "Maar die Here doen wat Hy belowe het. Hy sal julle sterk maak en beskerm teen die duiwel."
                },
                "4": {
                    "verse_nr": "4",
                    "verse": "Ons is seker dat die Here julle sal help om die dinge te doen wat ons vir julle s\u00ea om te doen. Julle doen dit al klaar, en julle sal aanhou om dit te doen."
                },
                "5": {
                    "verse_nr": "5",
                    "verse": "Ons bid dat die Here julle sal lei om nog beter te verstaan hoe lief God is vir die mense van die w\u00eareld en hoe Christus aangehou het om te doen wat sy Vader wil h\u00ea. Daarom kan ons dit ook doen."
                },
                "6": {
                    "verse_nr": "6",
                    "verse": "Vriende, ons Here Jesus Christus het vir my ges\u00ea ek moet julle waarsku: Julle moet wegbly van al die gelowiges wat lui is en wat nie lewe soos ons vir hulle ges\u00ea het nie."
                },
                "7": {
                    "verse_nr": "7",
                    "verse": "Want julle weet baie goed wat julle moet doen as julle soos ons wil lewe. Ons was nie lui toe ons by julle gebly het nie."
                },
                "8": {
                    "verse_nr": "8",
                    "verse": "Ons het by niemand kos gebedel nie, ons het daarvoor betaal. Ons het elke dag en nag hard gewerk en gesweet, want ons wou nie vir een van julle vra om vir ons te sorg nie."
                },
                "9": {
                    "verse_nr": "9",
                    "verse": "Ons is apostels van die Here, en daarom kon ons vir julle gevra het om vir ons te sorg. Maar ons het dit nie gedoen nie, want ons wou vir julle wys dat 'n mens vir homself moet sorg. Ons wou h\u00ea julle moet ook doen soos ons gedoen het."
                },
                "10": {
                    "verse_nr": "10",
                    "verse": "Toe ons by julle was, het ons duidelik vir julle ges\u00ea dat as iemand nie wil werk nie, dan moet hy ook nie eet nie."
                },
                "11": {
                    "verse_nr": "11",
                    "verse": "Ons hoor dat party gelowiges by julle baie lui is. Hulle wil nie werk nie, maar hulle pla altyd vir ander mense."
                },
                "12": {
                    "verse_nr": "12",
                    "verse": "Die Here Jesus Christus het vir my ges\u00ea ons moet vir daardie gelowiges hard en duidelik s\u00ea dat hulle moet ophou om altyd ander mense te pla, en dat hulle vir hulleself moet sorg."
                },
                "13": {
                    "verse_nr": "13",
                    "verse": "Maar, vriende, julle moenie moeg word om goed te doen nie."
                },
                "14": {
                    "verse_nr": "14",
                    "verse": "As iemand nie luister na wat ons in hierdie brief skryf nie, dan moet julle vir almal s\u00ea wie hy is. Julle moet hom alleen los sodat hy kan skaam word."
                },
                "15": {
                    "verse_nr": "15",
                    "verse": "Maar julle moenie sy vyande wees nie. Julle moet met hom raas soos julle met 'n broer sal raas."
                },
                "16": {
                    "verse_nr": "16",
                    "verse": "Ek bid dat die Here wat vrede gee, self vir julle altyd en op baie maniere vrede sal gee."
                },
                "17": {
                    "verse_nr": "17",
                    "verse": "Ek, Paulus, skryf hierdie groete met my eie hand. Ek doen dit in elke brief, sodat julle kan sien hoe ek skryf."
                },
                "18": {
                    "verse_nr": "18",
                    "verse": "Ek bid dat die Here Jesus Christus genadig sal wees vir julle almal."
                }
            }
        }
    }
}