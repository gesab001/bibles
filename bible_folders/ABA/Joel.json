{
    "version": "ABA",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die Here het met Jo\u00ebl gepraat. Jo\u00ebl was die seun van Petuel."
                },
                "2": {
                    "verse_nr": "2",
                    "verse": "Julle wat leiers is, moet luister,\njulle almal wat in die land woon,\nmoet hoor wat die Here s\u00ea.\nDie dinge wat nou gebeur,\nhet nog nooit voorheen gebeur nie."
                },
                "3": {
                    "verse_nr": "3",
                    "verse": "Julle moet dit\nvir julle kinders vertel,\nen julle kinders moet dit\nvir hulle kinders vertel,\nen hulle kinders moet dit\nook vir hulle kinders vertel."
                },
                "4": {
                    "verse_nr": "4",
                    "verse": "Daar het baie sprinkane gekom,\nhulle het vier maal gekom,\nen elke maal het hulle\nal die plante opgevreet."
                },
                "5": {
                    "verse_nr": "5",
                    "verse": "Die mense wat altyd dronk is,\nmoet nou wakker word en huil.\nAlmal wat lief is vir wyn, moet huil,\nwant daar is niks wyn\nom te drink nie."
                },
                "6": {
                    "verse_nr": "6",
                    "verse": "Die sprinkane was soos soldate\nwat sterk en baie is.\nHulle het die land aangeval,\nhulle het tande en kakebene\nsoos leeus."
                },
                "7": {
                    "verse_nr": "7",
                    "verse": "Hulle het die vyebome\nkaal gevreet\nen hulle het ook die wingerde verwoes.\nHulle het die bome se bas\nafgevreet en uitgespoeg,\ndie takke is kaal."
                },
                "8": {
                    "verse_nr": "8",
                    "verse": "Julle moet treur.\nJulle moet huil\nsoos 'n jong meisie wat treur\nomdat haar verloofde dood is."
                },
                "9": {
                    "verse_nr": "9",
                    "verse": "Daar is nie koring-offers\nen drank-offers\nby die tempel\nvan die Here nie.\nDaarom treur die priesters\nwat vir die Here werk."
                },
                "10": {
                    "verse_nr": "10",
                    "verse": "Daar groei niks\nop die koringland nie,\ndie grond is droog.\nDaar is niks koring nie,\ndie druiwe is droog en dood,\nen ook die olywe."
                },
                "11": {
                    "verse_nr": "11",
                    "verse": "Die boere weet nie\nwat om te doen nie,\nhulle huil oor die koring\nen die gars,\nwant in die grond groei niks\nwat hulle kan afsny nie."
                },
                "12": {
                    "verse_nr": "12",
                    "verse": "Die wingerde en die vyebome\nis droog en dood,\nen ook die granaatbome,\ndie palmbome\nen die appelbome.\nAl die bome is droog en dood.\nDaar is niks waaroor die mense\nbly kan wees nie."
                },
                "13": {
                    "verse_nr": "13",
                    "verse": "Die priesters\nwat by die altaar werk,\nmoet rouklere aantrek,\nhulle moet huil en treur.\nHierdie mense\nwat vir my God werk,\nmoet rouklere aantrek\nook wanneer hulle gaan slaap,\nwant daar is nie koring-offers\nen drank-offers in die tempel\nvan hulle God nie."
                },
                "14": {
                    "verse_nr": "14",
                    "verse": "Hulle moet 'n dag\naan die Here wy\nen almal moet\nop daardie dag vas.\nHulle moet die leiers\nen almal wat in die land woon,\nbymekaarmaak in die tempel\nvan hulle God die Here,\nen dan moet hulle\nvir die Here vra om hulle te help."
                },
                "15": {
                    "verse_nr": "15",
                    "verse": "Die dag van die Here is naby.\nDit is 'n dag wanneer almal\nbang sal wees!\nDie Almagtige God\nwil alles verwoes."
                },
                "16": {
                    "verse_nr": "16",
                    "verse": "Ons sien daar is niks\nom te eet nie.\nNiemand is bly in die tempel\nvan ons God nie,\nniemand juig nie."
                },
                "17": {
                    "verse_nr": "17",
                    "verse": "Die koringsaad l\u00ea nog\nonder die dro\u00eb grond,\ndie stoorkamers is leeg,\ndie plekke waar ons koring b\u00eare,\nval inmekaar,\nwant daar is nie koring nie."
                },
                "18": {
                    "verse_nr": "18",
                    "verse": "Die beeste bulk en raas,\nhulle loop oral rond,\nwant daar is niks om te vreet nie.\nDie skape en bokke kry ook swaar."
                },
                "19": {
                    "verse_nr": "19",
                    "verse": "Here, ek bid tot U, help ons.\n'n Vuur het al die bome\nen die veld afgebrand\nwaar die diere wei."
                },
                "20": {
                    "verse_nr": "20",
                    "verse": "Ook die wilde diere\nwag dat U help,\nwant daar is nie water\nin die riviere nie,\nen die veld waar hulle wei,\nhet afgebrand."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Julle moet die ramshoring\nblaas en hard skree\nop my gewyde berg Sion.\nAlmal wat in die land woon,\nmoet bewe,\nwant die dag van die Here\nkom nou, die dag is naby."
                },
                "2": {
                    "verse_nr": "2",
                    "verse": "Dit sal daardie dag\nbaie donker wees,\ndie wolke sal swart wees.\nDie sprinkane\nsal soos baie en sterk soldate\noral op die berge wees\nen hulle sal alles donker maak.\nSoos die lig in die oggend\noor die berge kom,\nso sal die sprinkane\noral op die berge wees.\nDaar was nog nooit\nso baie sprinkane nie\nen daar sal nooit weer\nso baie wees nie."
                },
                "3": {
                    "verse_nr": "3",
                    "verse": "Waar die voorste sprinkane vreet,\nlyk dit of 'n vuur alles afbrand,\nen wanneer die agterste sprinkane\nweggaan, dan is die veld so kaal\nsoos wanneer dit afgebrand het.\nVoordat die sprinkane kom,\nlyk die veld soos 'n baie mooi tuin,\nen wanneer hulle weggaan,\ndan lyk die veld soos 'n woestyn.\nNiks kan daar lewe nie.\nDaar bly niks oor nie."
                },
                "4": {
                    "verse_nr": "4",
                    "verse": "Die sprinkane lyk soos perde,\nhulle hardloop soos vinnige perde."
                },
                "5": {
                    "verse_nr": "5",
                    "verse": "Hulle raas soos wanneer\noorlogkarre oor die berge jaag,\nhulle raas soos wanneer kaf\nin 'n vuur brand,\nsoos wanneer baie soldate\naankom om oorlog te maak."
                },
                "6": {
                    "verse_nr": "6",
                    "verse": "Al die volke bewe\nwanneer die sprinkane kom,\nalmal skrik,\nen hulle gesigte word bleek."
                },
                "7": {
                    "verse_nr": "7",
                    "verse": "Die sprinkane hardloop\nsoos soldate wat kom oorlog maak,\nhulle klim bo-oor die stad se mure.\nElkeen gaan reguit vorentoe,\nhy draai nie links of regs nie."
                },
                "8": {
                    "verse_nr": "8",
                    "verse": "Hulle stamp nie teen mekaar nie,\nelkeen loop op sy eie pad.\nDie mense gooi baie sprinkane\nmet klippe dood,\nmaar die ander sprinkane\nstaan nie stil nie."
                },
                "9": {
                    "verse_nr": "9",
                    "verse": "Hulle hardloop in die stad in,\nhulle hardloop oor die mure,\nhulle klim teen die huise op,\nhulle klim soos diewe\ndeur die vensters."
                },
                "10": {
                    "verse_nr": "10",
                    "verse": "Wanneer die sprinkane kom,\ndan bewe die aarde\nen skud die hemel.\nDan word die son\nen die maan donker,\nen die sterre skyn nie meer nie."
                },
                "11": {
                    "verse_nr": "11",
                    "verse": "Dit is die Here self\nwat die sprinkane bring.\nDie sprinkane is sy soldate,\nen Hy roep hulle om te kom.\nHulle is baie soldate\nen hulle is sterk,\nen hulle almal luister na Hom.\nJa, die dag van die Here\nis 'n vreeslike dag!\nDit is 'n verskriklike dag,\nniemand sal lewe\nwanneer daardie dag verby is nie."
                },
                "12": {
                    "verse_nr": "12",
                    "verse": "Maar die Here s\u00ea daar is nog tyd.\nHy s\u00ea:\n\u201cJulle moet terugkom na My toe.\nJulle moet My altyd dien,\njulle moet net vir My dien.\u201d\nJulle moet vas en huil en treur."
                },
                "13": {
                    "verse_nr": "13",
                    "verse": "Moenie net vir mense wys\njulle is jammer nie,\nwys dit vir die Here.\nMoenie net julle klere\nskeur nie, skeur julle harte.\nJulle moet terugkom\nna julle God die Here toe,\nwant Hy is genadig en goed\nvir mense wat swaarkry.\nHy is geduldig en vol liefde.\nHy vergewe mense se sonde maklik."
                },
                "14": {
                    "verse_nr": "14",
                    "verse": "Miskien sal Hy\njulle sonde vergewe\nen julle weer se\u00ebn.\nDan sal daar weer koring-offers\nen drank-offers wees\nvir julle God die Here."
                },
                "15": {
                    "verse_nr": "15",
                    "verse": "Julle moet die ramshoring\nblaas op Sionsberg.\nJulle moet 'n dag\naan die Here wy,\nen almal moet op daardie dag vas.\nJulle moet al die mense roep\nom bymekaar te kom."
                },
                "16": {
                    "verse_nr": "16",
                    "verse": "Julle moet\ndie mense bymekaarmaak\nen die gemeente wy,\njulle moet\nal die mense bymekaarmaak,\ndie mense wat oud is, die kinders\nen ook die babatjies\nwat nog aan hulle ma's drink.\nDie bruidegom en die bruid\nmoet ook uitkom\nuit hulle slaapkamer."
                },
                "17": {
                    "verse_nr": "17",
                    "verse": "Die priesters moet dan\ntussen die tempel\nen die altaar staan\nen hulle moet huil.\nDie priesters, die mense\nwat vir die Here werk,\nmoet dan bid en s\u00ea:\n\u201cHere, U moet asseblief jammer wees\nvir u volk,\nons behoort aan U.\nDie ander volke spot\nen lag vir ons.\nU moet hulle stop.\nHulle s\u00ea:\n\u2018Waar is daardie mense se God?\nHoekom help Hy hulle nie?\u2019 \u201d"
                },
                "18": {
                    "verse_nr": "18",
                    "verse": "Die Here is baie lief vir sy land.\nHy was jammer vir sy volk."
                },
                "19": {
                    "verse_nr": "19",
                    "verse": "Die Here het vir sy volk ges\u00ea:\n\u201cEk stuur vir julle\nal die koring en wyn\nen olyf-olie wat julle nodig het.\nEk sal julle help.\nDie ander volke sal julle\nnie weer spot nie."
                },
                "20": {
                    "verse_nr": "20",
                    "verse": "Die sprinkane het julle aangeval\nsoos julle vyande\nwat altyd van die noorde kom.\nMaar Ek sal die sprinkane wegvat,\nver weg van julle.\nEk sal hulle wegjaag\nna 'n dro\u00eb land.\nNiks kan daar lewe nie.\nDie sprinkane wat voor is,\nsal in die Dooie See val,\nen die sprinkane wat agter is,\nsal in die Middellandse See val.\nHulle sal vrek en stink.\u201d\nDie Here sal\n'n wonderwerk doen."
                },
                "21": {
                    "verse_nr": "21",
                    "verse": "Die mense van die land\nmoenie bang wees nie,\nhulle moet bly wees en juig,\nwant die Here sal\n'n wonderwerk doen."
                },
                "22": {
                    "verse_nr": "22",
                    "verse": "Die diere moenie bang wees nie,\nwant die veld waar die diere wei,\nsal groen word.\nDie bome sal vrugte kry,\ndaar sal baie vye\nen druiwe wees."
                },
                "23": {
                    "verse_nr": "23",
                    "verse": "En julle, mense van Jerusalem,\njulle moet juig,\njulle moet bly wees\noor julle God die Here,\nwant Hy gee vir julle re\u00ebn\nop die regte tyd,\nHy gee re\u00ebn vroeg in die jaar\nen ook laat in die jaar,\nsoos Hy voorheen gedoen het."
                },
                "24": {
                    "verse_nr": "24",
                    "verse": "Die dorsvloere\nsal vol koring wees,\ndaar sal baie wyn en olyf-olie\nin die parskuipe wees."
                },
                "25": {
                    "verse_nr": "25",
                    "verse": "Die Here s\u00ea:\n\u201cEk het vier maal sprinkane\nna julle toe gestuur,\ndie sprinkane was my soldate\nen hulle was baie.\nMaar nou sal dit\nweer goed gaan met julle."
                },
                "26": {
                    "verse_nr": "26",
                    "verse": "Julle sal baie kos h\u00ea,\nmeer as wat julle kan eet.\nJulle sal die Naam\nvan julle God die Here prys.\nEk sal vir julle wonderwerke doen,\nen die ander volke sal my volk\nnooit weer spot nie."
                },
                "27": {
                    "verse_nr": "27",
                    "verse": "Julle sal weet\ndat Ek by die Israeliete is,\nEk is julle God die Here,\ndaar is nie 'n ander God nie.\nDie ander volke sal nooit weer\nmy volk spot nie.\u201d"
                },
                "28": {
                    "verse_nr": "28",
                    "verse": "Die Here s\u00ea:\n\u201cWanneer dit alles gebeur het,\ndan sal Ek my Gees\ngee vir al die mense.\nJulle seuns en julle dogters\nsal profete wees.\nDie ou mense en die jong mense\nsal droom\nen sien wat later sal gebeur."
                },
                "29": {
                    "verse_nr": "29",
                    "verse": "Ek sal in daardie tyd my Gees\nook vir slawe en slavinne gee."
                },
                "30": {
                    "verse_nr": "30",
                    "verse": "Ek sal vir die mense\ntekens wys.\nDaar sal bloed op die aarde wees,\nen vuur en rook in die lug."
                },
                "31": {
                    "verse_nr": "31",
                    "verse": "Die son sal donker word,\nen die maan sal rooi word.\nDan sal die dag van die Here\nkom,\ndie groot en verskriklike dag."
                },
                "32": {
                    "verse_nr": "32",
                    "verse": "Dan sal almal vry word\nwat die Here aanbid.\nAlmal wat nog lewe,\nsal vry word in Jerusalem,\nop Sionsberg.\u201d\nSo het die Here ges\u00ea vir die mense wat Hy geroep het."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Die Here s\u00ea:\n\u201cIn daardie tyd sal Ek\ndit weer goed laat gaan\nin Juda en in Jerusalem."
                },
                "2": {
                    "verse_nr": "2",
                    "verse": "Ek sal al die volke\nbymekaarmaak\nen Ek sal hulle vat\nna die Josafat-vallei.\nDaar sal Ek die volke straf\noor wat hulle gedoen het\naan my volk,\ndie Israeliete wat aan My behoort.\nDie volke het my volk weggevat\nna ander lande\nen hulle het my land\nvir hulleself gevat."
                },
                "3": {
                    "verse_nr": "3",
                    "verse": "Hulle het my mense\nslawe laat word,\nhulle het lootjies getrek\nom te kyk wie kry 'n slaaf.\nHulle het my seuns\nen my dogters verkoop\nom prostitute en wyn te kry."
                },
                "4": {
                    "verse_nr": "4",
                    "verse": "En julle, mense van Tirus en Sidon\nen die hele Filistyne-land,\nwat wil julle met My doen?\nWil julle My straf\nomdat ander volke\nslegte dinge aan julle gedoen het?\nAs julle My wil straf,\ndan sal Ek nie wag\nom julle te straf nie.\nEk sal julle straf\noor alles wat julle\nverkeerd gedoen het."
                },
                "5": {
                    "verse_nr": "5",
                    "verse": "Julle het my silwer\nen goud gevat,\njulle het die mooiste goed\nin my tempel\nna julle tempels toe gevat."
                },
                "6": {
                    "verse_nr": "6",
                    "verse": "Julle het die mense\nvan Juda en Jerusalem\nverkoop aan die Grieke,\nver weg van my mense se land."
                },
                "7": {
                    "verse_nr": "7",
                    "verse": "Nou sal Ek my mense\nlaat terugkom\nvan die plekke\nwaarnatoe hulle gegaan het\ntoe julle hulle verkoop het.\nEk sal julle straf oor alles\nwat julle met my volk gedoen het."
                },
                "8": {
                    "verse_nr": "8",
                    "verse": "Ek sal julle seuns\nen dogters verkoop\naan die mense van Juda,\nen hulle sal julle seuns\nen dogters verkoop\naan die mense van Skeba,\ndie volk wat ver van hier woon.\u201d\nDie Here het dit ges\u00ea."
                },
                "9": {
                    "verse_nr": "9",
                    "verse": "Julle moet vir die volke skree\nen s\u00ea:\n\u201cJulle moet gereedmaak\nen julle moet gaan oorlog maak.\nRoep die soldate,\nal die soldate moet kom\nen hulle moet gaan oorlog maak."
                },
                "10": {
                    "verse_nr": "10",
                    "verse": "Julle moet swaarde\nen spiese maak\nvan die skerp ysters\nwaarmee julle ploeg\nen bome se takke afsny.\n'n Man wat nie sterk is nie,\nmoet ook s\u00ea:\n\u2018Ek is 'n soldaat!\u2019"
                },
                "11": {
                    "verse_nr": "11",
                    "verse": "Die volke wat daar naby woon,\nmoet gou maak en bymekaarkom,\nen die Here moet sy soldate bring."
                },
                "12": {
                    "verse_nr": "12",
                    "verse": "Die volke moet\nna die Josafat-vallei kom,\nwant daar sal Ek die regter wees.\nEk sal die volke straf wat naby woon."
                },
                "13": {
                    "verse_nr": "13",
                    "verse": "Dit is nou die tyd om hulle te straf.\nDie volke is soos koring wat ryp is.\nBring die sekel\nen sny hulle af!\nTrap die druiwe,\nwant die parskuip is vol,\ndit loop oor.\nDaar is baie slegte mense\nvir wie Ek sal straf!"
                },
                "14": {
                    "verse_nr": "14",
                    "verse": "Daar sal baie mense wees,\nbaie mense, op daardie plek\nwaar die Here die mense\nsal oordeel.\nDie dag van die Here is naby,\ndie dag wanneer Hy\ndie mense sal oordeel."
                },
                "15": {
                    "verse_nr": "15",
                    "verse": "Die son en die maan\nsal donker word,\ndie sterre sal nie meer skyn nie."
                },
                "16": {
                    "verse_nr": "16",
                    "verse": "Die Here sal hard praat\nuit Jerusalem,\nso hard soos 'n leeu wat brul.\nDie hemel en die aarde sal bewe,\nmaar die Here\nsal sy volk beskerm.\nDie Israeliete sal veilig wees\nby Hom."
                },
                "17": {
                    "verse_nr": "17",
                    "verse": "Dan sal julle weet dat Ek,\ndie Here, op Sionsberg woon.\nEk is julle God die Here,\nen Sion is my gewyde berg.\nJerusalem sal 'n gewyde stad wees.\nVyande sal nooit weer\ndeur die stad gaan nie.\u201d"
                },
                "18": {
                    "verse_nr": "18",
                    "verse": "\u201cIn daardie tyd sal dit goed gaan,\ndaar sal baie wyn en melk wees,\ndit sal teen die berge\nen die heuwels afloop.\nDaar sal water wees\nin al die klein riviere in Juda,\nen daar sal water kom\nuit 'n fontein wat in die\ntempel van die Here is.\nDie water sal die Sittim-vallei\nnatmaak."
                },
                "19": {
                    "verse_nr": "19",
                    "verse": "Niemand sal in Egipte\nkan woon nie.\nEdom sal 'n woestyn word,\nniks sal daar kan lewe nie,\nwant die mense\nvan Egipte en Edom\nhet wrede dinge gedoen\naan die mense van Juda,\nhulle het die mense van Juda vermoor."
                },
                "20": {
                    "verse_nr": "20",
                    "verse": "Maar in Juda en Jerusalem\nsal altyd mense woon."
                },
                "21": {
                    "verse_nr": "21",
                    "verse": "Ek sal die mense straf\nwat Ek nog nie gestraf het nie.\nEk sal hulle straf,\nwant hulle het mense vermoor,\nen Ek, die Here,\nsal in Jerusalem woon.\u201d"
                }
            }
        }
    }
}