{
    "version": "ABA",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, is 'n apostel van Christus Jesus omdat God dit wil h\u00ea. Ek skryf hierdie brief vir julle wat in die stad Efese woon, julle wat aan God behoort en in Christus Jesus glo."
                },
                "2": {
                    "verse_nr": "2",
                    "verse": "Ek bid dat God ons Vader en die Here Jesus Christus genadig sal wees vir julle en dat Hy vir julle vrede sal gee."
                },
                "3": {
                    "verse_nr": "3",
                    "verse": "Ons prys die God en Vader van ons Here Jesus Christus, want God was baie goed vir ons. Ons behoort aan Christus, en die Heilige Gees het vir ons al die goeie dinge gegee wat in die hemel is."
                },
                "4": {
                    "verse_nr": "4",
                    "verse": "God het ons gekies sodat ons aan Christus kan behoort. Ja, God het ons gekies voordat Hy die w\u00eareld gemaak het. Hy het dit gedoen sodat ons aan Hom sal behoort en reg sal lewe en vol liefde sal wees."
                },
                "5": {
                    "verse_nr": "5",
                    "verse": "Voordat God die w\u00eareld gemaak het, het Hy besluit dat ons sy kinders moet wees. Hy het vir Jesus Christus gestuur sodat ons God se kinders kon word. God wou graag h\u00ea ons moet sy kinders wees."
                },
                "6": {
                    "verse_nr": "6",
                    "verse": "God was baie goed vir ons, Hy het sy Seun gestuur, Hy is lief vir sy Seun. Daarom prys ons Hom, die Koning wat goed is vir ons."
                },
                "7": {
                    "verse_nr": "7",
                    "verse": "Die bloed van Christus het gevloei, en Hy het gesterf. So het God ons vrygemaak en ons sondes vergewe. God was baie goed vir ons. Ja, Hy was baie baie goed vir ons. Hy het vir ons al die wysheid en die kennis gegee."
                },
                "8": {
                    "verse_nr": "8",
                    "verse": "Die bloed van Christus het gevloei, en Hy het gesterf. So het God ons vrygemaak en ons sondes vergewe. God was baie goed vir ons. Ja, Hy was baie baie goed vir ons. Hy het vir ons al die wysheid en die kennis gegee."
                },
                "9": {
                    "verse_nr": "9",
                    "verse": "Niemand het voorheen geweet wat God oor Christus besluit het nie, maar nou het God dit vir ons ges\u00ea. God het besluit om dit so te doen, Hy wou dit graag doen."
                },
                "10": {
                    "verse_nr": "10",
                    "verse": "Hy het besluit wanneer dit die regte tyd sal wees, wanneer Christus moet kom sodat alles in die hemel en op die aarde saam aan Christus sal behoort en een sal wees."
                },
                "11": {
                    "verse_nr": "11",
                    "verse": "God het lank gelede besluit dat ons aan Hom moet behoort, daarom het Hy vir Christus gestuur. En wanneer God besluit dat iets moet gebeur, dan gebeur dit."
                },
                "12": {
                    "verse_nr": "12",
                    "verse": "God het dit gedoen, want Hy wou h\u00ea dat ons Hom, die Koning, moet prys, ons wat eerste begin glo het en seker is dat Christus ons sal red."
                },
                "13": {
                    "verse_nr": "13",
                    "verse": "Julle in Efese behoort ook aan Christus, julle het die regte boodskap gehoor, die goeie boodskap dat God julle wil red. Julle behoort aan Christus, julle glo in Hom, en daarom het God vir julle die Heilige Gees gegee wat Hy belowe het. Die Heilige Gees wys dat julle aan God behoort."
                },
                "14": {
                    "verse_nr": "14",
                    "verse": "Ja, ons het die Heilige Gees, en daarom weet ons God sal vir ons alles gee wat Hy vir ons belowe het. Hy sal ons heeltemal vrymaak, ons wat aan Hom behoort. Daarom moet ons vir God, ons Koning, prys!"
                },
                "15": {
                    "verse_nr": "15",
                    "verse": "Ek het gehoor dat julle in die Here Jesus glo en dat julle lief is vir almal wat aan God behoort."
                },
                "16": {
                    "verse_nr": "16",
                    "verse": "Daarom, wanneer ek bid, s\u00ea ek altyd vir God dankie vir julle, en dink ek aan julle."
                },
                "17": {
                    "verse_nr": "17",
                    "verse": "Dan vra ek vir die God van ons Here Jesus Christus, vir die Vader wat Koning is, Hy moet vir julle wysheid gee en Hy moet vir julle wys hoe julle Hom kan ken."
                },
                "18": {
                    "verse_nr": "18",
                    "verse": "Ek bid dat God julle sal help om regtig te weet wat julle sal kry omdat Hy julle gekies het om aan Hom te behoort. Julle sal al die dinge kry wat Hy, die Koning, sal gee vir die mense wat aan Hom behoort."
                },
                "19": {
                    "verse_nr": "19",
                    "verse": "Ek bid ook dat julle sal weet dat God se krag baie sterk is, en dat Hy sy krag in ons lewens gebruik, in ons wat glo."
                },
                "20": {
                    "verse_nr": "20",
                    "verse": "Dit is dieselfde sterk krag wat God gebruik het toe Hy vir Christus weer laat lewe het en Hom laat sit het op die belangrikste plek by Hom in die hemel."
                },
                "21": {
                    "verse_nr": "21",
                    "verse": "Christus is belangriker as almal en alles wat oor die w\u00eareld wil regeer, belangriker as enige iets waaraan 'n mens kan dink, nou of in die tyd wat kom."
                },
                "22": {
                    "verse_nr": "22",
                    "verse": "God het Christus laat wen teen al sy vyande. Hy het vir Christus die Hoof gemaak van alles. God het dit gedoen sodat dit goed sal gaan met die kerk. Die kerk is die liggaam van Christus. H\u00fd alleen laat die kerk waarlik lewe, Hy laat alles lewe."
                },
                "23": {
                    "verse_nr": "23",
                    "verse": "God het Christus laat wen teen al sy vyande. Hy het vir Christus die Hoof gemaak van alles. God het dit gedoen sodat dit goed sal gaan met die kerk. Die kerk is die liggaam van Christus. H\u00fd alleen laat die kerk waarlik lewe, Hy laat alles lewe."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Voorheen, voordat julle in Christus geglo het, was julle geestelik dood, want julle het baie verkeerde dinge, baie sondes, gedoen."
                },
                "2": {
                    "verse_nr": "2",
                    "verse": "Julle het gelewe soos die mense van die w\u00eareld lewe. Julle het gedoen wat die Satan wil h\u00ea julle moet doen. Die Satan is die hoof van die bose geeste wat oor die w\u00eareld wil regeer en dit is hy wat nou werk in die harte van die mense wat ongehoorsaam is aan God."
                },
                "3": {
                    "verse_nr": "3",
                    "verse": "Ons almal het ook soos daardie mense gelewe wat graag slegte dinge doen. Ons het slegte dinge gedoen en slegte planne gemaak. Ons was sleg vandat ons gebore is, so sleg soos al die ander slegte mense, en God sal slegte mense straf."
                },
                "4": {
                    "verse_nr": "4",
                    "verse": "Maar God is baie jammer vir ons. Hy is baie lief vir ons en Hy het dit vir ons gewys."
                },
                "5": {
                    "verse_nr": "5",
                    "verse": "Ons was geestelik dood, want ons het verkeerde dinge gedoen. Maar God het vir Christus weer laat lewe, en so het Hy ons laat lewe. Julle moet onthou God het julle gered omdat Hy goed is vir julle."
                },
                "6": {
                    "verse_nr": "6",
                    "verse": "Ons behoort aan Christus Jesus. God het vir Christus weer laat lewe en Hy het ons ook weer laat lewe. God het vir Christus 'n plek in die hemel gegee en Hy het vir ons ook 'n plek in die hemel gegee."
                },
                "7": {
                    "verse_nr": "7",
                    "verse": "God het dit alles gedoen omdat Hy altyd wil wys dat Hy baie goed en lief is vir ons. Dit is hoekom Hy vir Christus Jesus gestuur het."
                },
                "8": {
                    "verse_nr": "8",
                    "verse": "Ja, God het julle gered omdat Hy baie goed is vir julle, julle wat in Christus glo. Julle het julle nie self gered nie. Nee, G\u00f3d het julle gered, H\u00fd was so goed vir julle."
                },
                "9": {
                    "verse_nr": "9",
                    "verse": "God het julle gered, maar Hy het dit nie gedoen omdat julle goeie dinge gedoen het nie. Daarom mag niemand spog nie"
                },
                "10": {
                    "verse_nr": "10",
                    "verse": "want dit is God wat ons gemaak het wat ons is. Hy het vir Christus Jesus gestuur sodat ons soos nuwe mense kan lewe en goeie dinge kan doen. God het hierdie goeie dinge wat ons moet doen, lank gelede gereedgemaak."
                },
                "11": {
                    "verse_nr": "11",
                    "verse": "Julle moet onthou julle was heidene. Die Jode het ges\u00ea julle is nie besny nie. Dit is waar dat die Jode besny is, maar dit is net hulle liggame wat verander het."
                },
                "12": {
                    "verse_nr": "12",
                    "verse": "Julle moet onthou julle het voorheen nie aan Christus behoort nie. Israel was die volk van God, nie julle nie. God het verbonde gemaak met Israel, nie met julle nie. God het dinge belowe vir Israel, nie vir julle nie. Julle was mense wat nie seker was dat daar eendag goeie dinge met julle sal gebeur nie. Julle het nie aan God behoort nie."
                },
                "13": {
                    "verse_nr": "13",
                    "verse": "Maar nou het julle naby God gekom, julle wat voorheen ver van Hom was. Christus Jesus het vir julle gesterf en Hy het julle naby God gebring."
                },
                "14": {
                    "verse_nr": "14",
                    "verse": "Dit is Christus wat vrede gebring het tussen ons. Die Jode en die heidene was altyd apart en hulle was mekaar se vyande. Dit was soos 'n muur tussen die Jode en die heidene. Maar Christus het die muur afgebreek en Hy het die Jode en die heidene bymekaargebring. Hulle is nou nie meer vyande nie."
                },
                "15": {
                    "verse_nr": "15",
                    "verse": "Christus het ges\u00ea die Jode se wette en re\u00ebls beteken nou niks, dit is nie meer belangrik nie. Hy het die Jode en die heidene saam soos een nuwe mens gemaak. So het Hy vrede gemaak tussen hulle."
                },
                "16": {
                    "verse_nr": "16",
                    "verse": "Toe Christus aan die kruis gesterf het, het Hy die sonde van die Jode en die heidene weggeneem, sodat alles nou reg is tussen God en hulle. Die Jode en die heidene is nou soos een liggaam, hulle is nie meer vyande van mekaar nie."
                },
                "17": {
                    "verse_nr": "17",
                    "verse": "Christus het kom s\u00ea daar is nou vrede vir julle wat ver van God was en daar is vrede vir die Jode wat naby God was."
                },
                "18": {
                    "verse_nr": "18",
                    "verse": "Ja, Christus het gesterf, en nou kan ons almal, Jode en heidene, kom by God die Vader, want ons almal het die Heilige Gees gekry, en daar is net een Heilige Gees."
                },
                "19": {
                    "verse_nr": "19",
                    "verse": "Daarom is julle nie meer soos vreemdelinge nie, soos mense wat nie 'n eie plek het nie. Julle is nou ook mense wat aan God behoort, julle is soos sy eie huisgesin."
                },
                "20": {
                    "verse_nr": "20",
                    "verse": "Julle is die kerk, julle is soos 'n gebou. Die fondament van die gebou is die apostels en die profete, en Christus Jesus is self die belangrikste klip in die gebou."
                },
                "21": {
                    "verse_nr": "21",
                    "verse": "Hy, Christus, hou die hele gebou regop en Hy maak dit sterk. Hy, die Here, laat die kerk groei en Hy maak dit 'n tempel wat aan die Here behoort."
                },
                "22": {
                    "verse_nr": "22",
                    "verse": "Christus het die Heilige Gees gestuur, en die Heilige Gees maak julle 'n deel van hierdie gebou, die gebou wat die woonplek van God is."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ek, Paulus, is nou in die tronk omdat ek aan Christus behoort. Ek is in die tronk omdat ek vir julle van Hom vertel het, julle wat heidene is."
                },
                "2": {
                    "verse_nr": "2",
                    "verse": "Julle het gehoor dat God goed was vir my en dat Hy vir my die werk gegee het om vir julle te vertel dat God ook vir j\u00falle goed is."
                },
                "3": {
                    "verse_nr": "3",
                    "verse": "Julle het gehoor dat Hy vir my ges\u00ea en gewys het wat sy boodskap oor Christus is, die boodskap wat niemand voorheen geken het nie. Dit is wat ek in hierdie brief klaar vir julle geskryf het."
                },
                "4": {
                    "verse_nr": "4",
                    "verse": "Wanneer julle nou verder lees, dan sal julle weet dat ek die boodskap oor Christus verstaan."
                },
                "5": {
                    "verse_nr": "5",
                    "verse": "God het nou sy Gees gestuur om dit vir sy gewyde apostels en profete te bring. Hy het die boodskap nie so gestuur vir die mense wat voorheen gelewe het nie."
                },
                "6": {
                    "verse_nr": "6",
                    "verse": "Daardie boodskap is: Julle is heidene, maar julle behoort aan Christus Jesus en julle glo die goeie boodskap. Daarom gee God nou ook vir julle baie goeie dinge, soos Hy vir die Jode gegee het. Julle en die Jode is nou almal saam, julle is soos een liggaam. En julle sal ook kry wat God belowe het."
                },
                "7": {
                    "verse_nr": "7",
                    "verse": "Nou is dit my werk om die goeie boodskap vir julle te bring. Dit is die present wat God vir my gegee het. God was goed vir my, Hy is sterk en Hy het my verander."
                },
                "8": {
                    "verse_nr": "8",
                    "verse": "Ja, God was baie goed vir my. Ek is minder belangrik as al die ander mense wat aan God behoort, maar God het ges\u00ea ek moet die goeie boodskap vir die heidene bring. Die goeie boodskap is dat Christus baie goeie dinge vir mense gee, baie meer as wat hulle kan weet."
                },
                "9": {
                    "verse_nr": "9",
                    "verse": "God wat alles gemaak het, het eeue lank vir niemand ges\u00ea wat Hy wil doen nie, niemand het sy boodskap oor Christus geken nie. Maar nou het God ges\u00ea ek moet vir almal help om te verstaan wat Hy doen."
                },
                "10": {
                    "verse_nr": "10",
                    "verse": "Daarom kan die kerk nou vir almal en alles wat oor die w\u00eareld wil regeer, vertel van die wonderlike wysheid van God."
                },
                "11": {
                    "verse_nr": "11",
                    "verse": "God het lank gelede besluit wat Hy wou doen. Hy het Christus Jesus, ons Here, gestuur om dit te doen."
                },
                "12": {
                    "verse_nr": "12",
                    "verse": "Ons behoort aan Christus en ons glo in Hom. Daarom is ons nie bang om vir God iets te vra nie. Ons glo dat God sal doen wat Hy ges\u00ea het."
                },
                "13": {
                    "verse_nr": "13",
                    "verse": "Ek bid dat julle nie moedeloos sal word omdat ek swaarkry nie. Nee, julle kan trots wees dat ek swaarkry."
                },
                "14": {
                    "verse_nr": "14",
                    "verse": "God is baie goed vir ons. Daarom kniel ek en bid ek tot Hom, ons Vader."
                },
                "15": {
                    "verse_nr": "15",
                    "verse": "Hy is die Vader wat almal laat lewe, almal in die hemel en op die aarde."
                },
                "16": {
                    "verse_nr": "16",
                    "verse": "Ek bid en vra vir God, ons Koning, dat Hy die Heilige Gees moet gebruik en dat Hy julle moet help sodat die geloof in julle harte sterker word."
                },
                "17": {
                    "verse_nr": "17",
                    "verse": "Ek bid dat julle sal glo in Christus, dat Hy in julle harte sal woon en dat julle lewens heeltemal vol liefde sal wees."
                },
                "18": {
                    "verse_nr": "18",
                    "verse": "Dan sal julle weet hoe groot Christus se liefde vir julle is, hoe wyd, hoe lank, hoe hoog en hoe diep dit is. Julle sal dit weet saam met die ander mense wat aan God behoort."
                },
                "19": {
                    "verse_nr": "19",
                    "verse": "Julle kan seker wees dat Christus lief is vir julle, baie meer as wat julle besef. Dan sal julle presies wees soos God wil h\u00ea julle moet wees."
                },
                "20": {
                    "verse_nr": "20",
                    "verse": "Ja, die kerk, almal wat aan Christus Jesus behoort, moet vir God prys, want God is baie sterk. En Hy gebruik sy krag in ons. Hy kan baie meer doen as wat ons dink of vir Hom vra. Almal moet Hom, ons Koning, altyd prys. Amen."
                },
                "21": {
                    "verse_nr": "21",
                    "verse": "Ja, die kerk, almal wat aan Christus Jesus behoort, moet vir God prys, want God is baie sterk. En Hy gebruik sy krag in ons. Hy kan baie meer doen as wat ons dink of vir Hom vra. Almal moet Hom, ons Koning, altyd prys. Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ek, Paulus, is in die tronk omdat ek die Here dien. Ek s\u00ea ernstig vir julle: God het julle gekies en julle behoort nou aan Hom. Daarom moet julle nou lewe soos mense wat aan Hom behoort."
                },
                "2": {
                    "verse_nr": "2",
                    "verse": "Julle moenie hoogmoedig wees en gou kwaad word nie. Julle moet geduldig wees, julle moet mekaar vergewe omdat julle lief is vir mekaar."
                },
                "3": {
                    "verse_nr": "3",
                    "verse": "Die Heilige Gees het julle saamgebind soos een liggaam. Julle moet baie hard probeer om te lewe soos mense wat een liggaam is, julle moet in vrede lewe."
                },
                "4": {
                    "verse_nr": "4",
                    "verse": "Julle is een, en soos 'n mens net een liggaam het, so het julle almal dieselfde Heilige Gees in julle harte. Want God het julle almal gekies, julle almal behoort aan Hom, en julle is nou almal seker dat God sal doen wat Hy belowe het."
                },
                "5": {
                    "verse_nr": "5",
                    "verse": "Julle het almal een Here, julle glo dieselfde dinge, julle is almal gedoop."
                },
                "6": {
                    "verse_nr": "6",
                    "verse": "Julle behoort almal aan dieselfde God. Hy is die Vader van almal. Hy regeer oor almal en oor alles, Hy laat almal en alles vir Hom werk, Hy is in almal."
                },
                "7": {
                    "verse_nr": "7",
                    "verse": "Christus het vir elkeen van ons die genadegawe gegee wat Hy vir ons wou gee. Die genadegawe wat Hy vir ons gegee het, is soos 'n present."
                },
                "8": {
                    "verse_nr": "8",
                    "verse": "Daarom lees ons in die Ou Testament:\nHy het opgegaan na die hemel\nen Hy het gevangenes\nsaamgeneem,\nHy het vir die mense\npresente gegee."
                },
                "9": {
                    "verse_nr": "9",
                    "verse": "Ons lees:\nHy het opgegaan.\nDit beteken Christus het eers afgekom ondertoe, na die aarde."
                },
                "10": {
                    "verse_nr": "10",
                    "verse": "Ja, Christus het afgekom na die aarde en toe het Hy weer teruggegaan na die hoogste hemel. Hy het dit gedoen sodat Hy oral en altyd kan regeer."
                },
                "11": {
                    "verse_nr": "11",
                    "verse": "En Christus het vir ons presente, genadegawes, gegee. Die genadegawes is die apostels, die profete, en die leiers wat die goeie boodskap bring of vir die gelowiges sorg of vir hulle leer."
                },
                "12": {
                    "verse_nr": "12",
                    "verse": "Christus wil h\u00ea hierdie mense moet God se mense help sodat hulle beter en beter vir God kan werk, en sodat die kerk sterker en groter kan word, die kerk wat soos Christus se liggaam is."
                },
                "13": {
                    "verse_nr": "13",
                    "verse": "Christus wil h\u00ea ons moet almal dieselfde dinge glo en ons moet Hom, die Seun van God, baie goed ken. Ons moet soos kinders wees wat grootgeword het en wat nou grootmense is, soos Christus wat is soos God wil h\u00ea Hy moet wees."
                },
                "14": {
                    "verse_nr": "14",
                    "verse": "Daar is mense wat skelm is, hulle wil h\u00ea ons moet dinge glo wat nie waar is nie. Hulle kom vertel vir ons dinge wat verkeerd is en hulle wil h\u00ea ons moet dit glo. Maar ons moenie dit glo nie, ons moenie soos kinders wees nie, of soos iets wat op die see ronddryf of wat in die wind heen en weer waai nie."
                },
                "15": {
                    "verse_nr": "15",
                    "verse": "Ons moet altyd die waarheid praat en altyd lief wees vir mekaar. So word ons meer en meer soos Christus, Hy is ons Hoof."
                },
                "16": {
                    "verse_nr": "16",
                    "verse": "Die kerk is soos 'n liggaam wat baie dele het, die dele is almal vas aan mekaar. Elke deel van die liggaam werk saam en help die liggaam om te groei en sterker te word. So laat Christus die kerk groei en sterker word. Dit gebeur wanneer ons lief is vir mekaar en vir mekaar help."
                },
                "17": {
                    "verse_nr": "17",
                    "verse": "Ek s\u00ea nou vir julle iets wat baie belangrik is vir die Here: Julle het voorheen gelewe soos die heidene lewe. Hulle dink en doen dinge wat niks beteken nie. Julle moenie soos hulle lewe nie."
                },
                "18": {
                    "verse_nr": "18",
                    "verse": "Die heidene lewe soos mense wat niks kan verstaan nie, hulle is ver van God en hulle het nie die ware lewe nie omdat hulle niks van God wil weet nie. Hulle harte is so hard soos klip."
                },
                "19": {
                    "verse_nr": "19",
                    "verse": "Hulle voel nie skaam wanneer hulle verkeerde dinge doen nie. Hulle doen meer en meer slegte dinge, omdat hulle altyd meer en meer wil h\u00ea."
                },
                "20": {
                    "verse_nr": "20",
                    "verse": "Maar julle het vir Christus leer ken en toe het julle geleer dat al daardie dinge verkeerd is."
                },
                "21": {
                    "verse_nr": "21",
                    "verse": "Ja, julle het gehoor van Hom, julle het geleer van Hom, julle weet Jesus is self die waarheid."
                },
                "22": {
                    "verse_nr": "22",
                    "verse": "Julle het geleer dat julle moet ophou om te lewe soos julle voorheen gelewe het. Toe was julle sleg en julle het die slegte dinge gedoen wat julle graag wou doen."
                },
                "23": {
                    "verse_nr": "23",
                    "verse": "Maar julle het geleer dat julle anders moet dink en nuwe mense moet word."
                },
                "24": {
                    "verse_nr": "24",
                    "verse": "Ja, God het julle verander en Hy het julle nuwe mense gemaak. Nou moet julle lewe soos nuwe mense. Julle moet waarlik lewe soos God wil h\u00ea en julle moet doen wat Hy wil h\u00ea."
                },
                "25": {
                    "verse_nr": "25",
                    "verse": "Daarom moet julle ophou om vir mekaar te lieg. Julle moet die waarheid praat met mekaar, want ons behoort almal aan mekaar."
                },
                "26": {
                    "verse_nr": "26",
                    "verse": "Wanneer julle kwaad word, dan moet julle nie sonde doen nie. Wanneer julle kwaad is vir mekaar, dan moet julle ophou om kwaad te wees voordat dit donker word."
                },
                "27": {
                    "verse_nr": "27",
                    "verse": "Julle moenie doen wat die duiwel vir julle s\u00ea nie."
                },
                "28": {
                    "verse_nr": "28",
                    "verse": "Die mense wat steel, moet ophou steel. Hulle moet self hard werk sodat hulle geld kan kry en ook vir die mense kan help wat baie min het."
                },
                "29": {
                    "verse_nr": "29",
                    "verse": "Julle moenie slegte dinge van mense s\u00ea nie, julle moet net dinge s\u00ea wat hulle geloof sterker sal maak en wat hulle sal help om te weet dat God goed is."
                },
                "30": {
                    "verse_nr": "30",
                    "verse": "Julle moenie die Heilige Gees van God hartseer maak nie. Die Heilige Gees wys dat julle aan God behoort en dat God julle eendag heeltemal vry sal maak."
                },
                "31": {
                    "verse_nr": "31",
                    "verse": "Julle moenie ander mense haat en net die slegte dinge onthou wat hulle gedoen het nie. Julle moenie kwaad word of mense straf of vir hulle skree of lelike dinge van hulle s\u00ea nie. Julle moet niks doen wat sleg is nie."
                },
                "32": {
                    "verse_nr": "32",
                    "verse": "Julle moet vriendelik wees met mekaar. Julle moet jammer wees vir mekaar en julle moet vir mekaar help. Christus het gesterf en God het julle vergewe. Daarom moet julle mekaar ook so vergewe."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ja, julle moet doen soos God doen, want julle is sy kinders, Hy is lief vir julle."
                },
                "2": {
                    "verse_nr": "2",
                    "verse": "Julle moet altyd lief wees vir ander mense, soos Christus lief was vir ons. Hy het gesterf sodat ons kan lewe. Hy was 'n offer vir God, 'n offer waarvan God gehou het."
                },
                "3": {
                    "verse_nr": "3",
                    "verse": "Julle moenie onsedelik lewe en ander slegte dinge doen nie. Julle moenie altyd meer en meer goed vir julleself wil h\u00ea nie. Julle behoort aan God, en almal moet weet dat julle nooit hierdie dinge doen nie."
                },
                "4": {
                    "verse_nr": "4",
                    "verse": "Julle moenie lelike en dom dinge s\u00ea en slegte dinge oor ander mense s\u00ea nie. Mense wat aan Christus behoort, doen nie dit nie. Wanneer julle praat, dan moet dit net wees om vir God dankie te s\u00ea."
                },
                "5": {
                    "verse_nr": "5",
                    "verse": "Julle moet dit weet: Mense wat onsedelik lewe of wat so lewe dat hulle onrein is, sal nie die ware lewe kry daar waar Christus en God Koning is nie, ook nie die mense wat altyd meer goed wil h\u00ea nie, want dan is hulle goed hulle afgode."
                },
                "6": {
                    "verse_nr": "6",
                    "verse": "Daar is mense wat vir julle dinge wil leer wat nie waar is nie, hulle wil h\u00ea julle moet verkeerd doen. Julle moenie doen wat hulle s\u00ea nie, want mense wat hierdie slegte dinge doen, is nie gehoorsaam aan God nie en daarom sal God hulle straf."
                },
                "7": {
                    "verse_nr": "7",
                    "verse": "Daarom moet julle nie saam met hulle slegte dinge doen nie."
                },
                "8": {
                    "verse_nr": "8",
                    "verse": "Voorheen was julle soos mense wat in die donker lewe, maar nou behoort julle aan die Here en nou is julle in die lig. Daarom moet julle lewe soos mense wat in die lig lewe."
                },
                "9": {
                    "verse_nr": "9",
                    "verse": "Julle moet die dinge doen wat mense doen wat in die lig lewe, julle moet goeie dinge doen, dinge wat reg is, julle moet eerlik wees."
                },
                "10": {
                    "verse_nr": "10",
                    "verse": "Julle moet uitvind waarvan die Here hou en julle moet dit doen."
                },
                "11": {
                    "verse_nr": "11",
                    "verse": "Julle moenie die dinge doen wat die mense doen wat in die donker lewe nie. Hulle doen dinge wat nie goed is nie. Julle moet vir hulle almal s\u00ea dat hulle dinge doen wat verkeerd is."
                },
                "12": {
                    "verse_nr": "12",
                    "verse": "Hulle doen baie slegte dinge in die geheim, dit is so sleg dat 'n mens nie daaroor wil praat nie."
                },
                "13": {
                    "verse_nr": "13",
                    "verse": "Wanneer die lig op daardie dinge skyn, dan wys dit vir almal hoe daardie dinge is."
                },
                "14": {
                    "verse_nr": "14",
                    "verse": "Ja, 'n mens kan sien hoe iets is wanneer die lig daarop skyn. Daarom sing ons:\nJy wat slaap,\njy moet wakker word,\njy moet weer begin lewe.\nDan sal Christus\n'n lig wees vir jou."
                },
                "15": {
                    "verse_nr": "15",
                    "verse": "Daarom moet julle seker wees dat julle reg lewe. Julle moet die regte dinge doen en s\u00ea. Julle moenie verkeerde dinge doen en s\u00ea nie."
                },
                "16": {
                    "verse_nr": "16",
                    "verse": "Julle moet elke minuut reg gebruik, elke minuut wat julle lewe, want dit is nou die tyd wanneer mense slegte dinge doen."
                },
                "17": {
                    "verse_nr": "17",
                    "verse": "Julle moenie dom dinge doen nie, julle moet seker wees dat julle verstaan wat die Here wil h\u00ea julle moet doen."
                },
                "18": {
                    "verse_nr": "18",
                    "verse": "Julle moenie wyn drink en dronk word nie, want dan doen julle verkeerde en slegte dinge. Nee, julle moet altyd doen wat die Heilige Gees wil h\u00ea julle moet doen."
                },
                "19": {
                    "verse_nr": "19",
                    "verse": "Julle moet sing wanneer julle bymekaar is, julle moet psalms en gesange en ander liedere sing. Julle moet sing en julle moet die Here prys met julle hele hart."
                },
                "20": {
                    "verse_nr": "20",
                    "verse": "Julle behoort aan ons Here Jesus Christus en julle moet altyd vir God ons Vader dankie s\u00ea vir alles."
                },
                "21": {
                    "verse_nr": "21",
                    "verse": "Julle respekteer vir Christus, daarom moet julle mekaar dien."
                },
                "22": {
                    "verse_nr": "22",
                    "verse": "Vroue, julle dien die Here, daarom moet julle ook julle mans dien"
                },
                "23": {
                    "verse_nr": "23",
                    "verse": "want die man is die hoof van sy vrou, soos Christus die hoof van die kerk is. Die kerk is Christus se liggaam en Hy het die kerk gered."
                },
                "24": {
                    "verse_nr": "24",
                    "verse": "Maar die kerk dien vir Christus, en so moet die vroue ook altyd hulle mans dien."
                },
                "25": {
                    "verse_nr": "25",
                    "verse": "Mans, julle moet lief wees vir julle vroue, soos Christus lief is vir die kerk. Christus het gesterf sodat die kerk kan lewe."
                },
                "26": {
                    "verse_nr": "26",
                    "verse": "Hy het gesterf sodat die kerk, die gelowiges, aan God kan behoort. Nou is hulle rein, want hulle is gedoop en Christus het ges\u00ea hulle behoort aan Hom."
                },
                "27": {
                    "verse_nr": "27",
                    "verse": "Christus het gesterf sodat die kerk sy bruid kan wees, 'n bruid wat baie mooi is. Christus wou h\u00ea die gelowiges moet niks sonde doen nie en hulle moet heeltemal reg lewe."
                },
                "28": {
                    "verse_nr": "28",
                    "verse": "Die mans moet so lief wees vir hulle vroue, so lief soos Christus vir die kerk is. Ja, die mans moet lief wees vir hulle vroue, so lief soos hulle vir hulleself is. As mans lief is vir hulle vroue, dan is hulle ook lief vir hulleself."
                },
                "29": {
                    "verse_nr": "29",
                    "verse": "Mense is altyd lief vir hulleself en hulle sorg goed vir hulle eie liggame. Christus sorg ook so vir sy liggaam, die kerk"
                },
                "30": {
                    "verse_nr": "30",
                    "verse": "en ons behoort almal aan die kerk, sy liggaam."
                },
                "31": {
                    "verse_nr": "31",
                    "verse": "In die Ou Testament is geskryf:\nDaarom sal 'n man weggaan\nvan sy pa en sy ma\nen hy sal saam\nmet sy vrou lewe.\nHulle twee sal\nsoos een mens wees."
                },
                "32": {
                    "verse_nr": "32",
                    "verse": "Dit is baie moeilik om te verstaan hoe 'n man en 'n vrou een kan wees. Ek s\u00ea dit is net so moeilik om te verstaan hoe Christus en die kerk een is."
                },
                "33": {
                    "verse_nr": "33",
                    "verse": "Ek s\u00ea weer, elke man moet lief wees vir sy vrou, so lief soos hy vir homself is. En elke vrou moet haar man respekteer."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kinders, julle behoort aan die Here. Daarom moet julle gehoorsaam wees aan julle ouers. Dit is die regte ding om te doen."
                },
                "2": {
                    "verse_nr": "2",
                    "verse": "In die Ou Testament is geskryf:\nJy moet jou ouers respekteer.\nDit is die eerste wet waarin die Here ook iets vir ons belowe."
                },
                "3": {
                    "verse_nr": "3",
                    "verse": "Die Here belowe:\nAs jy jou ouers respekteer,\ndan sal dit goed gaan met jou\nen jy sal lank lewe op die aarde."
                },
                "4": {
                    "verse_nr": "4",
                    "verse": "Pa's, julle moenie julle kinders kwaad maak nie. Julle moet hulle reg grootmaak, julle moet vir hulle leer wat hulle moet doen en wat hulle nie moet doen nie, soos die Here wil h\u00ea."
                },
                "5": {
                    "verse_nr": "5",
                    "verse": "Slawe, julle moet gehoorsaam wees aan julle eienaars hier op die aarde. Julle moet waarlik altyd gehoorsaam wees aan hulle, soos julle gehoorsaam is aan Christus."
                },
                "6": {
                    "verse_nr": "6",
                    "verse": "Julle moenie net werk wanneer julle eienaars vir julle kyk nie, julle moenie werk sodat mense van julle kan hou nie. Nee, julle moet werk soos slawe van Christus omdat dit vir julle lekker is om te doen wat God wil h\u00ea."
                },
                "7": {
                    "verse_nr": "7",
                    "verse": "Julle moet julle werk graag doen. Dit moet vir julle wees soos wanneer julle vir die Here self werk, nie soos wanneer julle vir mense werk nie."
                },
                "8": {
                    "verse_nr": "8",
                    "verse": "Julle moet weet dat die Here goeie dinge sal teruggee vir almal wat goeie dinge doen, dit maak nie saak of hulle slawe of eienaars is nie."
                },
                "9": {
                    "verse_nr": "9",
                    "verse": "En eienaars, julle moet goed wees vir julle slawe. Julle moenie aanhou s\u00ea julle sal hulle straf nie. Julle moet weet dat julle en die slawe dieselfde Eienaar in die hemel het, en Hy dink nie een mens is belangriker as 'n ander mens nie."
                },
                "10": {
                    "verse_nr": "10",
                    "verse": "Ek wil vir julle nog \u00e9\u00e9n ding s\u00ea: Julle behoort aan die Here. Hy is baie sterk, Hy sal vir julle sy krag gee, en julle moet sterk wees."
                },
                "11": {
                    "verse_nr": "11",
                    "verse": "Julle moet alles gebruik wat God vir julle gee om aan te hou oorlog maak teen die duiwel. Hy maak baie skelm planne teen julle."
                },
                "12": {
                    "verse_nr": "12",
                    "verse": "Ons veg nie teen mense nie, ons veg teen bose geeste en hulle leiers. Die mense van die w\u00eareld luister na geeste, maar ons veg teen slegte geeste in die lug."
                },
                "13": {
                    "verse_nr": "13",
                    "verse": "Daarom moet julle soos soldate al die klere en wapens gebruik wat God vir julle gee. As julle dit doen, dan sal julle kan veg wanneer die slegte dag kom en die oorlog begin, en wanneer die oorlog verby is, dan sal julle nog staan."
                },
                "14": {
                    "verse_nr": "14",
                    "verse": "Julle moet vas staan. Julle moet die waarheid praat. Dit is soos die belt om 'n soldaat se heupe. Julle moet altyd doen wat reg is. Dit is soos die harnas van 'n soldaat."
                },
                "15": {
                    "verse_nr": "15",
                    "verse": "Julle moet die goeie boodskap ken en glo, die boodskap dat God vir ons vrede gee. Dit is soos 'n soldaat se skoene."
                },
                "16": {
                    "verse_nr": "16",
                    "verse": "Julle moet aanhou om in Christus te glo. Dit is soos wanneer 'n soldaat 'n skild neem om hom te beskerm, dit keer die brandpyle waarmee die duiwel julle wil skiet."
                },
                "17": {
                    "verse_nr": "17",
                    "verse": "God het julle gered en julle moet dit aanvaar. Dit is soos die helm op 'n soldaat se kop. God praat met julle. Ja, die Heilige Gees s\u00ea vir julle wat God s\u00ea. Dit is soos die swaard waarmee 'n soldaat veg."
                },
                "18": {
                    "verse_nr": "18",
                    "verse": "Julle moet altyd luister na die Heilige Gees en dan moet julle bid, julle moet vir God vra wat julle nodig het. Ja, julle moet altyd gereed wees en aanhou bid vir al God se mense."
                },
                "19": {
                    "verse_nr": "19",
                    "verse": "Julle moet ook vir my bid. Bid dat God die regte woorde vir my sal gee wanneer ek praat. Dan sal ek die goeie boodskap preek, ek sal nie bang wees om dit te doen nie. Niemand het voorheen hierdie boodskap geken nie, maar God het nou vir ons ges\u00ea wat dit is."
                },
                "20": {
                    "verse_nr": "20",
                    "verse": "Ek is in die tronk omdat God my gekies het om die goeie boodskap te bring. Julle moet bid dat ek nie bang sal wees nie, maar dat ek die boodskap sal bring soos ek dit moet doen."
                },
                "21": {
                    "verse_nr": "21",
                    "verse": "Tigikus is my liewe vriend en hy werk hard vir die Here. Hy sal ook vir julle alles van my vertel sodat julle kan weet hoe dit met my gaan."
                },
                "22": {
                    "verse_nr": "22",
                    "verse": "Ek stuur hom na julle toe sodat hy vir julle kan vertel hoe dit met my gaan en sodat hy vir julle kan help om nie moedeloos te word nie."
                },
                "23": {
                    "verse_nr": "23",
                    "verse": "God die Vader en die Here Jesus Christus sal vir julle almal vrede gee. Hulle sal vir julle help om lief te wees vir mekaar en om te glo."
                },
                "24": {
                    "verse_nr": "24",
                    "verse": "Ek bid dat God genadig sal wees vir almal wat altyd baie lief is vir ons Here Jesus Christus en wat nooit ophou om lief te wees vir Hom nie."
                }
            }
        }
    }
}