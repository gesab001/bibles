{
    "version": "ABA",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die Here het vir Obadja gewys\nwat sal gebeur.\nDie Here het gepraat oor die mense\nvan die land Edom,\nen dit is wat ons gehoor het.\nDit was toe die volke vir mekaar\nboodskappe gestuur het\nen ges\u00ea het: \u201cJulle moet gereedmaak,\nons moet oorlog gaan maak\nteen die Edomiete!\u201d"
                },
                "2": {
                    "verse_nr": "2",
                    "verse": "Die Here het vir die Edomiete ges\u00ea:\n\u201cEk sal julle 'n klein volkie maak,\nalmal sal dink julle beteken niks."
                },
                "3": {
                    "verse_nr": "3",
                    "verse": "Julle het gedink julle is veilig,\nmaar julle het 'n fout gemaak.\nJulle woon hoog in die berge\ntussen die rotse\nen julle dink niemand\nkan julle afbring ondertoe nie."
                },
                "4": {
                    "verse_nr": "4",
                    "verse": "Maar Ek sal julle afbring,\nook wanneer julle soos 'n aasvo\u00ebl\nteen die hoogste berge gaan woon,\nof wanneer julle vir julle 'n stad\ntussen die sterre bou."
                },
                "5": {
                    "verse_nr": "5",
                    "verse": "Wanneer diewe in die nag\njulle goed kom steel,\ndan steel hulle totdat hulle genoeg het\nen dan hou hulle op.\nWanneer ander mense\njulle druiwe kom pluk,\ndan laat hulle party druiwetrosse oorbly.\nMaar die vyande sal niks van julle\nlaat oorbly nie."
                },
                "6": {
                    "verse_nr": "6",
                    "verse": "Nageslag van Esau,\ndie vyande sal alles soek\nwat julle weggesteek het,\nen hulle sal dit kry."
                },
                "7": {
                    "verse_nr": "7",
                    "verse": "Hulle sal julle\nwegjaag uit julle land.\nJulle eie vriende het 'n ooreenkoms\ngemaak met julle,\nmaar hulle sal vir julle\nwag langs die pad\nen hulle sal julle aanval.\nJulle het vir hulle kos gegee,\nmaar hulle sal julle aanval\nop 'n plek\nwaar julle dit nie verwag nie.\u201d"
                },
                "8": {
                    "verse_nr": "8",
                    "verse": "Die Here het ook ges\u00ea:\n\u201cDie mense in die land Edom,\nin die Esau-berge,\ndink hulle is baie slim,\nmaar daardie dag sal Ek\nhulle doodmaak."
                },
                "9": {
                    "verse_nr": "9",
                    "verse": "Mense van die stad Teman,\njulle soldate sal te bang wees\nom te veg.\nDie vyande sal almal\nop die Esau-berge doodmaak.\nJulle het mense vermoor"
                },
                "10": {
                    "verse_nr": "10",
                    "verse": "julle was wreed\nmet die nageslag van Jakob,\njulle voorvader se broer.\nDaarom sal dit met julle\nook sleg gaan.\nJulle vyande sal julle doodmaak.\u201d"
                },
                "11": {
                    "verse_nr": "11",
                    "verse": "\u201cMense uit 'n ander land\nhet oorlog kom maak teen Jerusalem.\nHulle het al die stad\nse soldate weggevat\nen hulle het lootjies getrek oor die mense\nen die goed in die stad.\nHulle wou kyk\nwat elkeen moet kry.\nToe het julle gestaan en kyk.\nJulle was saam met die vyande."
                },
                "12": {
                    "verse_nr": "12",
                    "verse": "Die mense van Jerusalem\nwas familie van julle.\nJulle het verkeerd gedoen\ntoe julle gestaan en kyk het\nhoe sleg dit met hulle gaan.\nJulle was bly toe die vyande\ndie mense van Juda\ndoodgemaak het.\nJulle het gestaan en lag\ntoe hulle so swaar gekry het."
                },
                "13": {
                    "verse_nr": "13",
                    "verse": "Julle het in my volk\nse stad ingegaan\ntoe die vyande hulle oorwin het.\nJulle het gestaan en kyk\ntoe die vyande hulle oorwin het\nen julle het hulle goed vir julleself gevat."
                },
                "14": {
                    "verse_nr": "14",
                    "verse": "Julle het langs die pad\ngestaan en wag\nom die mense van Juda\ndood te maak\ntoe hulle gevlug het.\nJulle het die mense\nwat nog gelewe het,\nvir die vyande gegee,\ndaardie dag toe dit so sleg\nmet hulle gegaan het.\nJulle het verkeerd gedoen,\njulle moes nie dit alles\ngedoen het nie."
                },
                "15": {
                    "verse_nr": "15",
                    "verse": "Die dag wanneer die Here\nal die ander volke sal straf,\nis nou naby.\nDan sal ander mense met julle doen\nwat julle met die mense\nvan Juda gedoen het.\nJulle Edomiete sal voel\nhoe dit is wat julle gedoen het.\u201d"
                },
                "16": {
                    "verse_nr": "16",
                    "verse": "\u201cDie mense van Juda\nmoes die beker van swaarkry drink\nop my gewyde berg.\nSo sal die ander volke\ndit ook moet aanhou drink.\nHulle sal drink en drink\nen hulle sal verdwyn."
                },
                "17": {
                    "verse_nr": "17",
                    "verse": "Maar op Sionsberg\nsal dit weer goed gaan.\nDit sal weer 'n gewyde plek wees.\nDie nageslag van Jakob\nsal hulle eie land terugvat,\ndie land wat aan hulle behoort het."
                },
                "18": {
                    "verse_nr": "18",
                    "verse": "Die nageslag van Jakob\nsal wees soos 'n vuur,\ndie nageslag van Josef\nsal wees soos vuurvlamme,\nen julle, die nageslag van Esau,\nsal wees soos kaf wat brand.\nDaar sal niks oorbly nie."
                },
                "19": {
                    "verse_nr": "19",
                    "verse": "Die mense van Juda\nsal die Suid-land,\ndie Esau-berge,\nvir hulleself vat,\nen die Laeveld\nwaar die Filistyne woon,\nen ook die land\nwaar die Efraimiete gewoon het\nen waar die stad Samaria was.\nDie mense van die land Benjamin\nsal die land Gilead vir hulleself vat."
                },
                "20": {
                    "verse_nr": "20",
                    "verse": "Die vyande het party\nvan die Israeliete gevang\nen na ander lande gevat.\nIsraeliete sal nou die land vat\nwaar die Kana\u00e4niete woon,\ntot by die stad Sarfat.\nDie vyande het party mense\nvan Jerusalem gevang\nen na die stad Sefarad gevat.\nDaardie mense sal nou die stede\nin die Suid-land vir hulleself vat."
                },
                "21": {
                    "verse_nr": "21",
                    "verse": "Die mense wat vir Sionsberg\nvrygemaak het,\nsal gaan om oor die Esau-berge\nte regeer,\nen die Here self sal die Koning wees.\u201d"
                }
            }
        }
    }
}