{
    "version": "ABA",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ek, Paulus, is 'n apostel van Christus Jesus. God en Christus Jesus het vir my ges\u00ea dat ek 'n apostel van Christus Jesus moet wees, God wat vir ons gered het en Christus Jesus wat sal doen wat Hy belowe het."
                },
                "2": {
                    "verse_nr": "2",
                    "verse": "Ek, Paulus, skryf hierdie brief vir jou, Timoteus. Jy is vir my soos my eie kind, want ek het jou gehelp om in Christus te glo. Ek bid dat God die Vader en Christus Jesus ons Here genadig sal wees vir jou en dat Hy goed sal wees vir jou wanneer jy swaarkry. Ek bid ook dat Hy vir jou vrede sal gee."
                },
                "3": {
                    "verse_nr": "3",
                    "verse": "Voordat ek na die provinsie Masedoni\u00eb gegaan het, het ek vir jou mooi gevra om in Efese te bly. Nou vra ek weer vir jou mooi om daar te bly sodat jy vir party mense kan s\u00ea hulle moet ophou om verkeerde dinge vir die mense te leer."
                },
                "4": {
                    "verse_nr": "4",
                    "verse": "Hulle moet ook ophou om te luister na al die stories wat nie waar is nie en hulle moet ook nie dink dat baie name van voorouers belangrik is nie. Hierdie dinge laat mense stry met mekaar, hierdie dinge help hulle nie om te glo dat God 'n plan het om die mense te red wat in Christus glo nie."
                },
                "5": {
                    "verse_nr": "5",
                    "verse": "Ek s\u00ea dit vir julle omdat gelowiges lief moet wees vir mekaar en vir God. Gelowiges moet mense wees wat net vir God dien, hulle moet goed weet wat is reg en wat is verkeerd, en hulle moet waarlik in Christus glo."
                },
                "6": {
                    "verse_nr": "6",
                    "verse": "Party mense het opgehou om dit te doen en nou hou hulle aan om dinge te praat wat niks beteken nie."
                },
                "7": {
                    "verse_nr": "7",
                    "verse": "Hulle wil vir ander mense leer wat die Wette van Moses s\u00ea. Hulle dink hulle weet alles, maar hulle verstaan self nie wat hulle s\u00ea nie en hulle verstaan ook nie die dinge waaroor hulle praat nie."
                },
                "8": {
                    "verse_nr": "8",
                    "verse": "Ons weet dat die Wette van Moses goed is as 'n mens dit reg gebruik soos 'n mens dit moet gebruik."
                },
                "9": {
                    "verse_nr": "9",
                    "verse": "Ons weet dat God nie die wette gegee het vir mense wat self doen wat die wette s\u00ea nie. Vir wie het God die wette gegee? Hy het dit gegee vir mense wat nie wil luister na die wette nie en wat opstandig is teen die wette. Hy het die wette gegee vir mense wat nie dink aan God nie en wat sondaars is, vir mense wat nie vir God aanbid of dien nie en wat w\u00eareldse mense is, vir mense wat hulle ouers vermoor en vir ander moordenaars."
                },
                "10": {
                    "verse_nr": "10",
                    "verse": "God het die wette gegee vir mense wat onsedelik lewe, vir mans wat met mans onsedelike dinge doen, vir mense wat ander mense vang en hulle verkoop om slawe te wees, vir mense wat lieg en in die hof leuens vertel. Die wette is vir mense wat dinge doen wat verkeerd is, hulle doen niks wat 'n mens m\u00f3\u00e9t doen nie, hulle doen niks van die goeie dinge wat ons geleer het nie."
                },
                "11": {
                    "verse_nr": "11",
                    "verse": "Ons het dinge geleer wat pas by die goeie boodskap van God wat Koning is. Ons moet altyd vir God prys. God het die goeie boodskap vir my gegee om vir julle te bring."
                },
                "12": {
                    "verse_nr": "12",
                    "verse": "Ek s\u00ea dankie vir Christus Jesus, ons Here, want Hy het vir my die krag gegee om my werk te doen. Ek s\u00ea ook vir Hom dankie dat Hy gedink het ek sal doen wat Hy wil h\u00ea, dankie dat Hy vir my die werk gegee het om die goeie boodskap te bring."
                },
                "13": {
                    "verse_nr": "13",
                    "verse": "Voordat ek 'n gelowige geword het, het ek slegte dinge ges\u00ea van Christus, ek het die mense van sy kerk verdruk en beledig. Maar Christus was genadig vir my, omdat ek daardie dinge gedoen het toe ek nog nie in Hom geglo het nie, ek het nie geweet dat ek verkeerd doen nie."
                },
                "14": {
                    "verse_nr": "14",
                    "verse": "Ons Here was baie goed vir my. Hy het my laat glo in Hom, en Hy het my lief gemaak vir mense. Dit gebeur wanneer 'n mens aan Christus Jesus behoort."
                },
                "15": {
                    "verse_nr": "15",
                    "verse": "Wat ek nou wil s\u00ea, is waar, julle kan dit glo: Christus Jesus het na die w\u00eareld gekom om sondaars te red. Ek is die grootste sondaar."
                },
                "16": {
                    "verse_nr": "16",
                    "verse": "Maar Christus Jesus was baie goed vir my. Ek was die grootste sondaar, maar Hy het vir my gewys dat Hy baie geduldig is. Daarom het ek 'n voorbeeld geword vir ander mense, mense wat ook in Hom kan glo en die ewige lewe kan kry."
                },
                "17": {
                    "verse_nr": "17",
                    "verse": "Ek bid dat die mense altyd vir God sal eer en prys, God wat altyd Koning is en wat altyd lewe. Ons sien nie vir God nie, net Hy is God. Amen."
                },
                "18": {
                    "verse_nr": "18",
                    "verse": "Timoteus, jy is vir my soos my eie kind. Profete het voorheen ges\u00ea wat met jou sal gebeur. Daarom s\u00ea ek ook nou vir jou wat jy moet doen sodat jy soos 'n goeie soldaat kan aanhou veg."
                },
                "19": {
                    "verse_nr": "19",
                    "verse": "Jy moet aanhou glo en jy moet onthou wat is reg en wat is verkeerd. Party mense wou dit nie onthou nie en hulle het opgehou glo, hulle geloof was soos wanneer 'n skip stukkend stamp op die rotse en sink."
                },
                "20": {
                    "verse_nr": "20",
                    "verse": "Twee van hierdie mense is Himeneus en Aleksander. Ek het hulle vir die Satan gegee sodat hulle kan leer om nie verkeerd te praat oor God nie."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ek s\u00ea dit is belangrik dat julle vir al die mense moet bid. S\u00ea vir God wat hulle nodig het, vra vir God om hulle te help en s\u00ea ook vir God dankie vir hulle."
                },
                "2": {
                    "verse_nr": "2",
                    "verse": "Julle moet bid vir konings en vir almal wat oor julle regeer. Julle moet dit doen sodat ons stil en rustig kan lewe terwyl ons vir God dien en lewe soos Hy wil h\u00ea."
                },
                "3": {
                    "verse_nr": "3",
                    "verse": "Wanneer julle s\u00f3 bid, dan is dit reg. God, ons Redder, wil dit so h\u00ea."
                },
                "4": {
                    "verse_nr": "4",
                    "verse": "God wil graag al die mense red en Hy wil h\u00ea dat hulle moet weet wat die waarheid is."
                },
                "5": {
                    "verse_nr": "5",
                    "verse": "Die waarheid is: Daar is net \u00e9\u00e9n God en daar is net \u00e9\u00e9n Persoon wat God en die mense bymekaar kan bring, dit is die mens Christus Jesus."
                },
                "6": {
                    "verse_nr": "6",
                    "verse": "Hy het sy lewe gegee en Hy het gesterf om al die mense vry te maak. So het Hy gewys dat die regte tyd gekom het."
                },
                "7": {
                    "verse_nr": "7",
                    "verse": "Daarom het Christus Jesus my gekies en aangestel om die goeie boodskap te bring vir die mense wat nie Jode is nie, en om 'n apostel te wees. Ek lieg nie as ek dit s\u00ea nie, ek praat die waarheid. Ek moet ook vir h\u00falle die waarheid leer en ek moet vir hulle leer wat dit beteken om in Christus te glo."
                },
                "8": {
                    "verse_nr": "8",
                    "verse": "Ek wil h\u00ea die mans wat hulleself aan die Here wy, moet tot die Here bid. Hulle moet hulle hande ophou na die hemel en hulle moet bid op elke plek waar hulle bymekaarkom. Hulle moenie vir mekaar kwaad word en stry nie."
                },
                "9": {
                    "verse_nr": "9",
                    "verse": "Ek wil ook h\u00ea dat vroue mooi moet wees omdat hulle die regte klere dra, klere wat wys dat hulle nie slegte vroue is nie en dat hulle mooi maniere het. Hulle moenie hulle hare so mooi vleg dat almal altyd daarna wil kyk nie, en hulle moenie goue juwele of p\u00earels of baie duur klere dra nie."
                },
                "10": {
                    "verse_nr": "10",
                    "verse": "Nee, vroue wat s\u00ea dat hulle vir God dien, moet goeie dinge vir ander mense doen, en s\u00f3 moet hulle mooi wees."
                },
                "11": {
                    "verse_nr": "11",
                    "verse": "Wanneer die gemeente bymekaar is, dan moet 'n vrou stil en gehoorsaam wees, sy moet altyd luister na wat die leiers in die gemeente s\u00ea."
                },
                "12": {
                    "verse_nr": "12",
                    "verse": "Ek wil nie h\u00ea dat 'n vrou vir ander mense moet leer nie en sy moenie vir 'n man s\u00ea wat hy moet doen nie. Nee, sy moet stil wees."
                },
                "13": {
                    "verse_nr": "13",
                    "verse": "Want God het eerste vir Adam gemaak, daarna het Hy vir Eva gemaak."
                },
                "14": {
                    "verse_nr": "14",
                    "verse": "Die slang het nie vir Adam verlei nie, die slang het die vrou verlei. En toe het sy verkeerd gedoen."
                },
                "15": {
                    "verse_nr": "15",
                    "verse": "Maar die Here sal vroue beskerm wanneer hulle kinders kry, vroue wat aanhou glo en lief is vir mense, vroue wat hulleself aan die Here wy en wat nederig is."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wat ek nou wil s\u00ea, is waar: Wanneer iemand baie graag 'n ouderling in die gemeente wil wees, dan wil hy 'n goeie werk doen."
                },
                "2": {
                    "verse_nr": "2",
                    "verse": "Daarom moet 'n ouderling heeltemal reg lewe. Hy moet net een vrou h\u00ea. Hy moet reg kan besluit, hy moet weet hoe om reg te lewe, hy moet mooi maniere h\u00ea, hy moet goed wees vir vreemdelinge, hy moet vir mense kan leer."
                },
                "3": {
                    "verse_nr": "3",
                    "verse": "'n Ouderling moenie te veel drink en dan dronk word nie, en hy moenie gou kwaad word nie. Nee, hy moet vriendelik en geduldig wees en hy moenie daarvan hou om te baklei nie. Hy moet ook nie lief wees vir geld nie."
                },
                "4": {
                    "verse_nr": "4",
                    "verse": "Hy moet 'n goeie pa wees vir sy huisgesin en hy moet s\u00f3 lewe dat sy kinders hom respekteer en altyd gehoorsaam kan wees aan hom."
                },
                "5": {
                    "verse_nr": "5",
                    "verse": "Want as iemand nie weet hoe om 'n goeie pa te wees vir sy eie huisgesin nie, dan sal hy ook nie kan sorg vir God se gemeente nie."
                },
                "6": {
                    "verse_nr": "6",
                    "verse": "'n Ouderling moenie iemand wees wat kort gelede 'n gelowige geword het nie. As hy nog nie lank 'n gelowige is nie, dan sal hy miskien hoogmoedig word, en dan sal God hom straf soos God die duiwel straf."
                },
                "7": {
                    "verse_nr": "7",
                    "verse": "'n Ouderling moet reg lewe, sodat die mense wat nie gelowiges is nie, hom ook sal respekteer. Hulle moet weet dat hy nie slegte dinge doen nie, dan sal die duiwel hom nie in sy vangnet kan vang nie."
                },
                "8": {
                    "verse_nr": "8",
                    "verse": "Die diakens moet ook mense wees wat reg lewe, soos die ouderlinge. Hulle moenie skynheilig wees nie, hulle moenie te veel wyn drink nie, en hulle moenie altyd meer goed wil h\u00ea nie."
                },
                "9": {
                    "verse_nr": "9",
                    "verse": "Hulle moet ook vas glo in die dinge wat God vir ons gewys het toe Hy vir Christus gestuur het. En hulle moet weet wat is reg en wat is verkeerd."
                },
                "10": {
                    "verse_nr": "10",
                    "verse": "Die ander gelowiges moet eers goed kyk hoe die mense lewe wat diakens wil word. As niemand oor hulle kan praat en s\u00ea dat hulle verkeerde dinge doen nie, dan mag hulle diakens word."
                },
                "11": {
                    "verse_nr": "11",
                    "verse": "Vroue wat in die gemeente wil werk, moet ook mense wees wat reg lewe. Hulle moenie oor ander gelowiges skinder nie. Hulle moet reg kan besluit en almal moet weet dat hulle altyd sal doen wat hulle belowe het."
                },
                "12": {
                    "verse_nr": "12",
                    "verse": "'n Diaken moet net een vrou h\u00ea. Diakens moet goeie pa's wees vir hulle kinders, hulle moet goed regeer oor almal in hulle eie huisgesinne."
                },
                "13": {
                    "verse_nr": "13",
                    "verse": "Die gemeente respekteer 'n diaken wat sy werk goed doen. 'n Diaken wat sy werk goed doen, sal ook nie bang wees om vir ander mense te vertel wat hy alles glo oor Christus Jesus nie."
                },
                "14": {
                    "verse_nr": "14",
                    "verse": "Timoteus, ek hoop om gou na jou toe te kom. Maar miskien kan ek nie dadelik kom nie, daarom skryf ek hierdie dinge vir jou, sodat jy kan weet hoe 'n mens moet lewe in die huisgesin van God, dit is die kerk van die God wat lewe. Die kerk is soos 'n pilaar of 'n fondament, die waarheid staan vas daarop."
                },
                "15": {
                    "verse_nr": "15",
                    "verse": "Timoteus, ek hoop om gou na jou toe te kom. Maar miskien kan ek nie dadelik kom nie, daarom skryf ek hierdie dinge vir jou, sodat jy kan weet hoe 'n mens moet lewe in die huisgesin van God, dit is die kerk van die God wat lewe. Die kerk is soos 'n pilaar of 'n fondament, die waarheid staan vas daarop."
                },
                "16": {
                    "verse_nr": "16",
                    "verse": "Ek wil reguit s\u00ea: Ons het nie geweet hoe om God te dien nie, maar God het vir ons kom s\u00ea hoe om dit te doen, en dit is wonderlik.\nGod het 'n mens geword,\nHy was Christus,\ndie Heilige Gees het gewys\nwie Christus waarlik is,\nengele het vir Christus gesien,\nmense het vir die volke vertel\nvan Hom.\nOral in die w\u00eareld het mense\nin Hom geglo,\nGod het vir Christus\nopgeneem na die hemel\nen God het Hom Koning\nlaat word."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Maar die Heilige Gees s\u00ea baie duidelik dat party mense in hierdie laaste dae van die w\u00eareld sal ophou glo. Dit sal gebeur omdat hulle luister na bose geeste wat vir hulle verlei, en hulle doen dinge wat duiwels vir hulle leer."
                },
                "2": {
                    "verse_nr": "2",
                    "verse": "Die mense wat daardie dinge vir die gelowiges leer, is skynheilig en hulle vertel leuens. Hulle wil nie weet wat reg is en wat verkeerd is nie."
                },
                "3": {
                    "verse_nr": "3",
                    "verse": "Hierdie mense s\u00ea mense moenie trou nie en hulle moenie party soorte kos eet nie. Maar God het al die soorte kos gemaak sodat mense die kos mag eet en vir Hom dankie kan s\u00ea daarvoor. Dit is die mense wat in Christus glo en wat weet dat die boodskap van Christus waar is."
                },
                "4": {
                    "verse_nr": "4",
                    "verse": "Elke ding wat God gemaak het, is goed, en as mense vir God dankie s\u00ea vir die kos wat hulle van Hom kry, dan mag hulle al die soorte kos eet."
                },
                "5": {
                    "verse_nr": "5",
                    "verse": "Al die dinge wat God gemaak het, is goed. God het dit self ges\u00ea. En as julle vir Hom dankie s\u00ea vir die kos wat van Hom kom, dan is die kos goed."
                },
                "6": {
                    "verse_nr": "6",
                    "verse": "Jy moet aanhou om vir die gelowiges te s\u00ea hulle moet die dinge onthou wat ek nou vir jou geskryf het. Dan sal jy 'n goeie dienaar van Christus Jesus wees omdat jy aanhou om te luister na die boodskap oor die geloof wat jy geleer het. Die boodskap is waar, en jy het begin lewe soos jy geleer het."
                },
                "7": {
                    "verse_nr": "7",
                    "verse": "Daar is mense wat niks van God weet nie, mense wat self stories maak en vertel, stories wat niks beteken nie. Jy moenie na hulle stories luister nie. Jy moet oefen om God altyd beter te dien."
                },
                "8": {
                    "verse_nr": "8",
                    "verse": "Wanneer 'n mens jou liggaam oefen, dan help dit 'n bietjie. Maar wanneer 'n mens oefen om vir God beter te dien, dan help dit heeltemal, want God belowe om vir 'n mens die ewige lewe te gee, nou en in die tyd wat later kom."
                },
                "9": {
                    "verse_nr": "9",
                    "verse": "Wat ek nou ges\u00ea het, is waar, en jy kan dit glo."
                },
                "10": {
                    "verse_nr": "10",
                    "verse": "Daarom werk ons baie hard. Ons weet dat die God wat lewe, vir ons sal help, en ons weet dat Hy sal doen wat Hy belowe het. Hy wil al die mense red, spesiaal die mense wat in Hom glo."
                },
                "11": {
                    "verse_nr": "11",
                    "verse": "Jy moet aanhou om hierdie dinge vir die mense te s\u00ea en om dit vir hulle te leer."
                },
                "12": {
                    "verse_nr": "12",
                    "verse": "Jy is jonk, maar niemand moet dink daarom is jy nie belangrik nie. Nee, jy moet vir die gelowiges wys hoe hulle moet lewe. Jy moet dit vir hulle wys met wat jy s\u00ea en met jou mooi lewe. Jy moet wys dat jy lief is vir mense, en jy moet aanhou glo en jy moet heeltemal reg lewe."
                },
                "13": {
                    "verse_nr": "13",
                    "verse": "Jy moet aanhou om vir die gemeente te lees uit die Bybel. Jy moet aanhou om vir hulle te s\u00ea hoe hulle moet lewe en jy moet aanhou om vir hulle te leer. Jy moet dit doen totdat ek kom."
                },
                "14": {
                    "verse_nr": "14",
                    "verse": "Jy moet aanhou om die genadegawe te gebruik wat jy gekry het. Die Here het hierdie genadegawe vir jou gegee. Die profete het dit ges\u00ea, en die ouderlinge het hulle hande op jou gesit."
                },
                "15": {
                    "verse_nr": "15",
                    "verse": "Jy moet aanhou om hierdie dinge te doen, jy moet so lewe dat almal kan sien dat jy meer en meer glo."
                },
                "16": {
                    "verse_nr": "16",
                    "verse": "Jy moet baie goed dink en versigtig wees oor hoe jy lewe en wat jy vir die mense leer. Jy moet aanhou om reg te lewe en om vir die mense reg te leer, want as jy hierdie dinge doen, dan sal jy jouself red en ook die mense wat luister na jou."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Jy moenie kwaai praat met 'n man wat baie ouer as jy is nie. Jy moet vir hom s\u00ea hoe hy moet lewe, maar jy moet met hom praat soos jy met jou pa praat. Jy moet met die jonger mans praat soos jy met jou broers praat."
                },
                "2": {
                    "verse_nr": "2",
                    "verse": "Jy moet ook met ouer vroue praat soos jy met jou ma praat. Wanneer jy met jonger vroue praat, dan moet jy met hulle praat soos jy met jou susters praat, jy moenie aan onsedelike dinge dink nie."
                },
                "3": {
                    "verse_nr": "3",
                    "verse": "Daar is weduwees wat nie familie het wat vir hulle kan sorg nie. Jy moet hulle respekteer en vir hulle sorg."
                },
                "4": {
                    "verse_nr": "4",
                    "verse": "Maar wanneer 'n weduwee kinders of kleinkinders het wat vir haar kan sorg, dan moet die kinders of kleinkinders weet dat sy hulle eie familie is en dat hulle vir haar moet sorg. So moet hulle vir God dien. Hulle moet vir hulle ouers en grootouers sorg soos hulle ouers voorheen vir h\u00falle gesorg het. Dit is wat God wil h\u00ea hulle moet doen."
                },
                "5": {
                    "verse_nr": "5",
                    "verse": "Maar wanneer 'n weduwee alleen oorgebly het en sy het nie familie wat vir haar kan sorg nie, dan kan sy seker weet dat God vir haar sal sorg. Sy s\u00ea elke dag en nag vir God wat sy nodig het en sy bid tot Hom."
                },
                "6": {
                    "verse_nr": "6",
                    "verse": "Maar 'n weduwee wat altyd dink oor hoe sy die lewe kan geniet, is geestelik dood terwyl sy lewe."
                },
                "7": {
                    "verse_nr": "7",
                    "verse": "Jy moet aanhou om hierdie dinge vir die mense te s\u00ea, sodat almal heeltemal reg sal lewe."
                },
                "8": {
                    "verse_nr": "8",
                    "verse": "Maar wanneer iemand nie vir sy eie mense sorg nie, ook nie vir sy eie huisgesin nie, dan is hy nie meer 'n gelowige nie, dan is hy slegter as die mense wat nie in Christus glo nie."
                },
                "9": {
                    "verse_nr": "9",
                    "verse": "Wanneer 'n weduwee 60 jaar oud is, dan mag julle haar naam op die lys van weduwees skryf, maar nie voordat sy 60 jaar oud is nie. En sy moet net een man gehad het."
                },
                "10": {
                    "verse_nr": "10",
                    "verse": "Die ander mense moet mooi dinge oor hierdie weduwee kan vertel. Mense moet weet en s\u00ea dat sy haar kinders goed grootgemaak het, dat sy goed was vir vreemdelinge, dat sy die voete van ander gelowiges gewas het, dat sy mense gehelp het wat swaargekry het, dat sy baie dinge gedoen het wat goed is."
                },
                "11": {
                    "verse_nr": "11",
                    "verse": "Maar jy moenie die jonger weduwees se name op die lys van weduwees skryf nie, want wanneer hulle aan mans dink, dan vergeet hulle miskien dat hulle vir Christus moet werk, en dan wil hulle graag weer trou."
                },
                "12": {
                    "verse_nr": "12",
                    "verse": "Dan is hulle skuldig, want hulle doen nie wat hulle vir Christus belowe het nie."
                },
                "13": {
                    "verse_nr": "13",
                    "verse": "Hulle leer ook om nie te werk nie, hulle kuier by al die huise. Hulle doen niks, hulle skinder en hulle is nuuskierig oor ander mense, en hulle praat oor dinge waaroor 'n mens nie moet praat nie."
                },
                "14": {
                    "verse_nr": "14",
                    "verse": "Ek wil h\u00ea die jonger weduwees moet trou en hulle moet kinders kry en goed sorg vir hulle huisgesinne. Dan sal ons vyande nie slegte dinge van ons kan s\u00ea nie."
                },
                "15": {
                    "verse_nr": "15",
                    "verse": "Party weduwees het klaar begin doen wat die Satan wil h\u00ea."
                },
                "16": {
                    "verse_nr": "16",
                    "verse": "As 'n vrou wat in Christus glo, weduwees in haar familie het, dan moet sy vir hulle sorg. Sy moenie dink dat die gemeente vir daardie weduwees moet sorg nie. Die gemeente kan dan sorg vir die weduwees wat nie familie het nie."
                },
                "17": {
                    "verse_nr": "17",
                    "verse": "Daar is ouderlinge wat goeie leiers is. Die gelowiges moet hulle respekteer en beloon, spesiaal die ouderlinge wat baie hard werk en preek en vir die mense leer."
                },
                "18": {
                    "verse_nr": "18",
                    "verse": "Want in die Ou Testament is geskryf: \u201cJy mag nie 'n bees se bek toebind wanneer hy op die dorsvloer werk nie.\u201d\nEn daar is ook geskryf:\nWanneer iemand werk,\ndan moet jy hom beloon."
                },
                "19": {
                    "verse_nr": "19",
                    "verse": "Julle moenie luister na iemand wat s\u00ea dat 'n ouderling verkeerde dinge gedoen het nie, maar wanneer daar twee of drie getuies is, dan moet julle na so iemand luister."
                },
                "20": {
                    "verse_nr": "20",
                    "verse": "Wanneer ouderlinge aanhou om sonde te doen, dan moet jy voor die hele gemeente s\u00ea dat hulle dinge doen wat verkeerd is. Jy moet dit doen sodat die ander ouderlinge ook bang kan word."
                },
                "21": {
                    "verse_nr": "21",
                    "verse": "Ek waarsku jou ernstig. God en Christus Jesus en God se engele wat Hy gekies het om Hom te dien, hoor wat ek s\u00ea: Wanneer jy met die gemeente oor hierdie dinge praat, dan moet jy nie voor die tyd besluit wie is reg en wie is verkeerd nie, jy moet ook nie besluit om een persoon meer te help as 'n ander persoon nie."
                },
                "22": {
                    "verse_nr": "22",
                    "verse": "Jy moenie te gou besluit om iemand te kies om 'n ouderling te wees en om jou hande op hom te sit nie, want as hy miskien sonde gedoen het, dan sal God vir jou ook straf saam met hom. Jy self moet heeltemal reg lewe."
                },
                "23": {
                    "verse_nr": "23",
                    "verse": "Jy moenie aanhou om net water te drink nie. Jy moet ook 'n bietjie wyn drink vir jou maag, want jy is baie maal siek."
                },
                "24": {
                    "verse_nr": "24",
                    "verse": "'n Mens kan party mense se sondes maklik sien, jy weet dat God hulle sal oordeel. Maar ander mense se sondes sien jy later."
                },
                "25": {
                    "verse_nr": "25",
                    "verse": "So kan 'n mens ook baie maklik sien dat party mense goeie dinge doen. En as 'n mens dit nie nou kan sien nie, dan sal jy dit later sien."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Almal wat slawe is en wat 'n juk moet dra, moet hulle eienaars respekteer. Die slawe moet dit doen sodat ander mense nie sleg praat van die Naam van God en van die dinge wat ons vir die mense geleer het nie."
                },
                "2": {
                    "verse_nr": "2",
                    "verse": "Maar party slawe se eienaars glo in Christus, en daardie slawe moenie dink dat hulle eienaars onbelangrik is omdat die eienaars ook gelowiges is soos die slawe nie. Nee, daardie slawe moet n\u00f3g harder werk, want hulle werk vir mense wat ook in Christus glo, en God is lief vir daardie mense.\nJy moet aanhou om hierdie dinge vir die mense te leer. Jy moet s\u00ea dat hulle dit moet doen."
                },
                "3": {
                    "verse_nr": "3",
                    "verse": "Daar is vals profete wat vir die gelowiges ander dinge wil leer. Die vals profete glo nie die woorde van ons Here Jesus Christus nie. Hy het vir ons die regte dinge geleer. Die vals profete glo ook nie die mense wat vir ons leer hoe om vir God te dien nie."
                },
                "4": {
                    "verse_nr": "4",
                    "verse": "Die mense wat vir die gelowiges ander dinge wil leer, is hoogmoedig, maar hulle weet niks. Hulle is soos mense wie se gees siek is. Hulle wil altyd met ander mense twis en oor woorde stry. Dan word mense jaloers, hulle stry met mekaar, hulle s\u00ea slegte dinge van ander mense en hulle dink slegte dinge van ander mense."
                },
                "5": {
                    "verse_nr": "5",
                    "verse": "Hierdie vals profete hou aan om te stry. Hulle kan nie meer reg dink nie, hulle weet nie meer wat die waarheid is nie. Hulle dink dat hulle ryk sal word as hulle vir God dien."
                },
                "6": {
                    "verse_nr": "6",
                    "verse": "Maar wanneer 'n mens vir God dien en jy is ook tevrede met wat jy het, dan het jy baie."
                },
                "7": {
                    "verse_nr": "7",
                    "verse": "Want ons het niks ingebring in die w\u00eareld nie, en ons kan ook niks uitneem uit die w\u00eareld nie."
                },
                "8": {
                    "verse_nr": "8",
                    "verse": "Daarom moet ons tevrede wees wanneer ons kos en klere het."
                },
                "9": {
                    "verse_nr": "9",
                    "verse": "Wanneer mense baie graag ryk wil word, dan doen hulle maklik sonde. Hulle sit soos 'n vo\u00ebl vas in 'n vangstrik. Hulle is dwase wat dinge wil h\u00ea wat nie goed is vir hulle nie. Hulle sterf en is soos 'n skip wat in die water sink, daar bly niks oor van hulle nie."
                },
                "10": {
                    "verse_nr": "10",
                    "verse": "Wanneer mense lief is vir geld, dan doen hulle baie slegte dinge. Mense wat graag baie geld wou h\u00ea, het opgehou om in Christus te glo. So het hulle hulleself baie swaar laat kry."
                },
                "11": {
                    "verse_nr": "11",
                    "verse": "Maar Timoteus, jy behoort aan God. Daarom moet jy wegvlug van hierdie verkeerde dinge. Jy moet aanhou probeer om dinge te doen wat reg is. Jy moet probeer om vir God te dien, om in Christus te glo, om lief te wees vir mense, om aan te hou om dit te doen en om iemand met 'n sagte hart te wees."
                },
                "12": {
                    "verse_nr": "12",
                    "verse": "Dit is nie maklik om in Christus te glo nie, dit is soos wanneer iemand hardloop in 'n moeilike resies. Jy moet aanhou om hard te probeer in hierdie resies wat jy hardloop. Jy moet hard probeer om die prys te kry, die prys is die ewige lewe. God het jou geroep om die ewige lewe te kry toe jy reguit ges\u00ea het dat jy in Christus glo, baie mense het gehoor toe jy dit ges\u00ea het."
                },
                "13": {
                    "verse_nr": "13",
                    "verse": "God laat alles lewe, en Christus Jesus het voor Pontius Pilatus reguit ges\u00ea wat die waarheid is en wie Hy is. God en Christus Jesus hoor wanneer ek vir jou s\u00ea"
                },
                "14": {
                    "verse_nr": "14",
                    "verse": "Jy moet presies doen wat ek vir jou ges\u00ea het en jy moet heeltemal reg lewe. Jy moet dit doen totdat ons Here Jesus Christus weer sal kom."
                },
                "15": {
                    "verse_nr": "15",
                    "verse": "Hy sal op die regte tyd kom. God sal dit laat gebeur. Ons moet God prys, dit is net Hy wat regeer. Hy is die Koning van die konings, Hy is die Here van almal wat regeer."
                },
                "16": {
                    "verse_nr": "16",
                    "verse": "Dit is net Hy wat nooit sterf nie, Hy woon in 'n lig wat so blink dat niemand naby Hom kan kom nie. Niemand het vir God gesien nie, nooit nie, en niemand k\u00e1n Hom sien nie. Ons bid dat die mense altyd vir God sal eer, God wat altyd sterk is. Amen."
                },
                "17": {
                    "verse_nr": "17",
                    "verse": "Daar is mense wat nou ryk is in hierdie w\u00eareld. Jy moet vir hulle s\u00ea hulle moenie hoogmoedig wees nie. En hulle moenie dink dat geld en rykdom hulle altyd sal help nie. 'n Mens kan nooit seker wees dat jy altyd ryk sal wees nie. Nee, hulle moet seker weet dat God vir ons alles sal gee wat ons nodig het. Ja, Hy gee vir ons nog meer sodat ons dit kan geniet."
                },
                "18": {
                    "verse_nr": "18",
                    "verse": "Die ryk mense moet goeie dinge doen, ja, hulle moet baie goeie dinge doen. Dit is hoe hulle ryk moet wees. Hulle moet baie graag van hulle eie goed vir ander mense gee."
                },
                "19": {
                    "verse_nr": "19",
                    "verse": "Wanneer hulle dit doen, dan maak hulle vir hulle goed bymekaar wat later soos 'n vaste fondament sal wees. Hulle moet dit alles doen sodat hulle die ware lewe kan kry."
                },
                "20": {
                    "verse_nr": "20",
                    "verse": "Timoteus, God het baie dinge vir jou gegee, jy moet dit goed oppas, en jy moenie luister na die stories van mense wat niks weet van God nie. Hulle praat baie, maar die dinge wat hulle s\u00ea, beteken niks. Hulle stry altyd met mekaar en hulle s\u00ea hulle weet die regte dinge, maar dit is nie waar nie."
                },
                "21": {
                    "verse_nr": "21",
                    "verse": "Die mense wat hierdie dinge s\u00ea, het opgehou om te glo.\nEk bid dat God genadig sal wees vir julle."
                }
            }
        }
    }
}