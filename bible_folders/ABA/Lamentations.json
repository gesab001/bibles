{
    "version": "ABA",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Hoekom het dit gebeur?\nKyk hoe leeg is die stad,\ndie stad waar baie mense\ngewoon het.\nDie stad het geword soos\n'n weduwee.\nDie mense van die w\u00eareld\nhet almal gedink\ndit is 'n groot en belangrike stad.\nMaar die mense van die stad\nmoet nou vir ander volke werk."
                },
                "2": {
                    "verse_nr": "2",
                    "verse": "Hulle huil die hele nag lank,\nhulle trane vloei oor hulle wange.\nDaar is niemand wat die stad nou wil help nie,\nnie een van almal wat lief was vir haar nie.\nHaar vriende het ontrou geword,\nhulle het haar vyande geword."
                },
                "3": {
                    "verse_nr": "3",
                    "verse": "Die mense van Juda het gevangenes geword\nwat swaarkry en hard moet werk.\nHulle woon tussen die volke\nen hulle kry nie 'n plek waar hulle kan rus nie.\nAl die vyande wat vir hulle gejaag het,\nhet vir hulle gevang, hulle kon nie vlug nie."
                },
                "4": {
                    "verse_nr": "4",
                    "verse": "Daar is niemand op die paaie na Sion nie,\nniemand kom om daar fees te vier nie,\ndaar is nie mense in die poorte nie.\nDie priesters kla en sug,\ndie jongmeisies huil en treur,\ndit gaan sleg met almal in die stad."
                },
                "5": {
                    "verse_nr": "5",
                    "verse": "Die vyande van Jerusalem regeer nou,\nen dit gaan goed met hulle.\nDit gebeur omdat die Here\ndie mense van die stad straf\noor hulle baie sondes.\nHulle moes weggaan,\nhulle het gevangenes geword,\nhulle vyande het hulle gejaag."
                },
                "6": {
                    "verse_nr": "6",
                    "verse": "Al die belangrike mense van die stad\nmoes weggaan.\nDie amptenare het geword soos takbokke\nwat nie gras kry om te vreet nie.\nHulle het nie krag gehad om te veg\nteen die mense wat hulle jaag nie."
                },
                "7": {
                    "verse_nr": "7",
                    "verse": "Jerusalem is soos 'n weduwee\nwat dink hoe sleg\ndit met haar gaan.\nSy dink daaraan dat sy nie meer\n'n woonplek het nie,\nen sy onthou al die mooi goed\nwat sy gehad het.\nEn dan dink sy hoe die vyande\nhaar mense oorwin het,\nen dat daar niemand was\nwat gehelp het nie.\nAnder vyande het gestaan en kyk,\nhulle het gelag toe die stad verwoes is."
                },
                "8": {
                    "verse_nr": "8",
                    "verse": "Die mense van Jerusalem het sonde gedoen,\nbaie sonde.\nDit is hoekom die stad geword het\nsoos 'n vuil, kaal vrou.\nMense het haar voorheen gerespekteer,\nmaar hulle spot en verneder haar nou,\nwant hulle sien sy is kaal.\nEn wat doen sy?\nSy sug en draai weg."
                },
                "9": {
                    "verse_nr": "9",
                    "verse": "Haar klere het onrein geword,\nsy het nie gedink aan wat met haar kan gebeur nie.\nNiemand het geglo dat dit so sleg met haar sal gaan nie.\nNiemand het haar gehelp nie.\nJerusalem het geskree:\n\u201cHere, kyk hoe sleg gaan dit met my,\nwant die vyande doen wat hulle wil."
                },
                "10": {
                    "verse_nr": "10",
                    "verse": "Hulle het al my mooi goed vir hulleself gevat.\nEk het gesien heidene kom in die tempel.\nMaar, Here, U het ges\u00ea heidene mag nie\nin u gemeente kom nie."
                },
                "11": {
                    "verse_nr": "11",
                    "verse": "Al die mense van die stad het gekla en gesug\nterwyl hulle loop en kos soek.\nHulle het kosbare goed gegee om kos te kry,\nwant hulle was honger.\u201d\nJerusalem skree: \u201cHere, U moet kyk\nen sien hoe hulle my verneder."
                },
                "12": {
                    "verse_nr": "12",
                    "verse": "Julle almal wat hier op die pad verbygaan,\nwil julle my nie help nie?\nJulle moet kyk of daar ander stede is\nmet wie dit so sleg gaan\nsoos die Here dit met my laat gaan.\nHet die Here met ander stede gedoen\nsoos Hy met my gedoen het\ntoe Hy vir my kwaad geword het?"
                },
                "13": {
                    "verse_nr": "13",
                    "verse": "Hy het vuur van bo gestuur in my liggaam in,\nen dit het in my gebrand.\nHy het 'n vangnet neergesit\nom my voete te vang.\nHy het my op my rug laat val,\nen my alleen gelos\nen my siek laat word,\nelke dag."
                },
                "14": {
                    "verse_nr": "14",
                    "verse": "Die Here het my sondes bymekaargesit.\nHy het dit gevat en Hy het daarvan 'n juk gemaak,\nHy het dit op my nek gesit.\nEk het nie meer krag gehad nie.\nDie Here het my vyande laat wen teen my,\nek kon niks doen teen hulle nie."
                },
                "15": {
                    "verse_nr": "15",
                    "verse": "Die Here het al my sterk manne verneder,\nalmal wat kon veg.\nDie vyande het dit geniet\nom my manne te oorwin.\nDie Here het op die volk Juda getrap\nsoos 'n mens druiwe trap in 'n parskuip."
                },
                "16": {
                    "verse_nr": "16",
                    "verse": "Ek huil oor hierdie dinge,\ndaarom vloei die trane soos water\nuit my o\u00eb,\nwant daar was niemand naby\nwat my kon help nie,\nniemand wat dit met my beter\nkon laat gaan nie.\nMy mense is verwoes,\nwant die vyande was te sterk vir hulle.\u201d"
                },
                "17": {
                    "verse_nr": "17",
                    "verse": "Sion steek haar hande uit\nen vra iemand moet help,\nmaar niemand help haar nie.\nDie Here het van al die kante\nvyande na Jakob toe gestuur.\nJerusalem was soos 'n vuil stuk lap\ntussen hulle."
                },
                "18": {
                    "verse_nr": "18",
                    "verse": "Jerusalem het geskree:\n\u201cDie Here het reg gedoen,\nwant ek was opstandig teen Hom.\nVolke, julle almal moet luister,\njulle moet kyk hoe sleg gaan dit met my.\nMy jongmeisies en my jongmanne\nmoes weggaan, hulle is gevangenes."
                },
                "19": {
                    "verse_nr": "19",
                    "verse": "Ek het die mense geroep\nwat lief was vir my,\nmaar hulle het my verraai.\nMy priesters en my leiers het gesterf\nterwyl hulle kos in die stad gesoek het,\nwant hulle was honger."
                },
                "20": {
                    "verse_nr": "20",
                    "verse": "Here, U moet kyk,\nwant ek kry baie swaar.\nDit pyn binne-in my,\nmy hart kan nie rus nie,\nwant ek was baie opstandig teen U.\nMy mense sterf in die oorlog\nop die strate,\nen in die huise sterf die mense."
                },
                "21": {
                    "verse_nr": "21",
                    "verse": "Al my vyande het gehoor\nhoe ek kla en sug,\nniemand het my gehelp nie.\nToe my vyande hoor dit gaan sleg met my,\nhet hulle gejuig omdat dit U was\nwat dit met my gedoen het.\nU het ges\u00ea dit sal eendag gebeur\nen U moet dit n\u00f3\u00fa laat gebeur,\nU moet my vyande straf soos U\nmy gestraf het."
                },
                "22": {
                    "verse_nr": "22",
                    "verse": "U moet die slegte dinge onthou\nwat hulle gedoen het,\nen U moet met hulle doen soos U\nmet my gedoen het\nomdat ek opstandig was teen U.\nWant ek kan nie ophou kla en sug nie,\nmy hart het swak geword.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Hoekom het dit gebeur?\nDie Here was kwaad\nen Hy het dit donker laat word oor Sion.\nIsrael was trots op die stad,\nmaar die Here het die stad\nuit die hemel neergegooi\nop die aarde.\nHy het nie aan sy tempel gedink\nop daardie dag toe Hy kwaad\ngeword het nie."
                },
                "2": {
                    "verse_nr": "2",
                    "verse": "Die Here was nie jammer vir hulle nie,\nHy het al die woonplekke in Jakob verwoes.\nHy het die stede van Juda afgebreek,\ndie stede wat sterk mure gehad het.\nHy het die koning en sy amptenare\nhard laat val en Hy het hulle verneder."
                },
                "3": {
                    "verse_nr": "3",
                    "verse": "Hy was baie kwaad,\nHy het almal laat sterf wat sterk was in die volk Israel.\nHy het hulle nie gehelp teen die vyande nie.\nDit was soos 'n vuur wat alles verbrand het."
                },
                "4": {
                    "verse_nr": "4",
                    "verse": "Die Here het soos 'n vyand\nsy boog se snaar styfgetrek\nen Hy het gereedgestaan.\nHy het almal wat mooi was,\nmet sy sterk arm doodgemaak\nin die woonplekke van Sion.\nHy was kwaad,\nen dit het gebrand soos vuur."
                },
                "5": {
                    "verse_nr": "5",
                    "verse": "Die Here was soos 'n vyand,\nHy het Israel verwoes,\nHy het al die mooi huise verwoes,\nHy het al die sterk mure afgebreek,\nHy het baie mense in Juda\nlaat huil en rou."
                },
                "6": {
                    "verse_nr": "6",
                    "verse": "Hy het sy tempel, sy woonplek,\nplat getrap soos mense 'n tuin plat trap.\nHy het die plek verwoes\nwaar Hy aan sy volk verskyn het.\nHy het mense laat vergeet\ndat die mense van Sion feeste\nen Sabbatdae gevier het.\nHy was kwaad,\nHy het die koning en die priesters verneder."
                },
                "7": {
                    "verse_nr": "7",
                    "verse": "Die Here wou nie meer sy eie altaar h\u00ea nie,\nen ook nie sy tempel nie.\nHy het die mure van die stad se mooi huise\nvir die vyande gegee om af te breek.\nHulle het in die tempel gaan staan en skree\nsoos mense op 'n feesdag gedoen het."
                },
                "8": {
                    "verse_nr": "8",
                    "verse": "Die Here het besluit om die mure van Sion\naf te breek.\nHy het die mure gemeet en Hy het\nnie opgehou om dit af te breek nie.\nHy het torings en mure laat omval\nen Hy het dit saam op die grond laat l\u00ea."
                },
                "9": {
                    "verse_nr": "9",
                    "verse": "Die poorte van die stad het omgeval,\nwant die Here het die sluitbalke\nvan die poorte stukkend gebreek.\nDie koning en die amptenare van die stad\nis by ander volke.\nDaar is nie meer priesters wat vir die mense\nkan s\u00ea wat die Here wil h\u00ea nie.\nDie Here wys ook nie meer vir die profete\nwat hulle moet s\u00ea nie."
                },
                "10": {
                    "verse_nr": "10",
                    "verse": "Die leiers van Sion sit op die grond,\nhulle praat nie,\nhulle het stof op hulle koppe gegooi\nen hulle het rouklere aangetrek.\nDie jongmeisies van Jerusalem\nbuig hulle koppe laag,\ntot naby die grond."
                },
                "11": {
                    "verse_nr": "11",
                    "verse": "Ek is moeg, want ek het baie gehuil,\nalles pyn binne-in my.\nDit voel of my lewer op die grond wil val,\nwant die Here het my volk stukkend gebreek.\nKinders en babas het flou geval\nop die oop stukke grond in die stad."
                },
                "12": {
                    "verse_nr": "12",
                    "verse": "Hulle vra vir hulle ma's:\n\u201cWaar kan ons brood en wyn kry?\u201d\nMaar dan val hulle flou soos dooie mense\nop die oop stukke grond in die stad,\nof hulle sterf terwyl hulle\nteen hulle ma's se borste l\u00ea."
                },
                "13": {
                    "verse_nr": "13",
                    "verse": "Jerusalem, wat kan ek s\u00ea\nom jou te troos?\nSion, wie kry so swaar soos jy?\nHoe kan ek dit vir jou makliker maak?\nJou swaarkry is so groot soos die see,\nwie kan dit beter laat gaan met jou?"
                },
                "14": {
                    "verse_nr": "14",
                    "verse": "Jou profete het ges\u00ea die Here\nhet vir hulle dinge gewys,\nmaar hulle het gelieg,\nhulle het jou bedrieg.\nHulle het nie oor jou sonde gepraat\nsodat jy kon verander\nen lewe soos God wil h\u00ea\nen sodat dit dan met jou beter kon gaan nie.\nHulle het ges\u00ea die Here het vir hulle dinge ges\u00ea,\nmaar dit was leuens, hulle het jou bedrieg."
                },
                "15": {
                    "verse_nr": "15",
                    "verse": "Almal wat op die pad verbykom,\nspot en klap hulle hande oor jou.\nHulle fluit en hulle wys\ndat hulle bly is oor wat gebeur het\nmet Jerusalem.\nHulle vra:\n\u201cIs d\u00edt die stad wat vir die mense\ndie mooiste van al die stede was?\nIs d\u00edt die stad waaroor al die mense\nin die w\u00eareld bly was?\u201d"
                },
                "16": {
                    "verse_nr": "16",
                    "verse": "Al jou vyande spog oor wat hulle\nmet jou gedoen het,\nhulle fluit, hulle byt hard op hulle tande.\nHulle s\u00ea:\n\u201cOns het Jerusalem verwoes,\nons het gewag vir hierdie dag,\nen die dag het gekom, ons het dit gesien.\u201d"
                },
                "17": {
                    "verse_nr": "17",
                    "verse": "Die Here het gedoen wat Hy wou doen,\nHy het laat gebeur wat Hy\nlank gelede ges\u00ea het.\nHy het die stad afgebreek,\nHy was nie jammer nie.\nHy het jou vyande bly gemaak\noor wat met jou gebeur het,\nHy het hulle sterk gemaak."
                },
                "18": {
                    "verse_nr": "18",
                    "verse": "Jerusalem, jou mure het geskree\nen gevra dat die Here hulle moet help.\nJou trane moet vloei soos 'n rivier,\nelke dag en nag.\nJy moenie rus nie, jy moenie ophou huil nie."
                },
                "19": {
                    "verse_nr": "19",
                    "verse": "Jy moet opstaan,\njy moet aanhou roep in die nag.\nWanneer elke wagbeurt begin,\ndan moet jy vir die Here s\u00ea hoe jy voel.\nJy moet jou hande uitsteek na Hom toe\nen jy moet bid dat Hy jou kinders moet laat lewe,\njou kinders wat op al die hoeke van die strate\nflou word omdat hulle honger is."
                },
                "20": {
                    "verse_nr": "20",
                    "verse": "Here, U moet kyk, U moet sien\naan wie U dit gedoen het.\nWil U h\u00ea vroue moet hulle eie kinders eet?\nMoet die vyande die priesters en die profete\nvermoor in die tempel?"
                },
                "21": {
                    "verse_nr": "21",
                    "verse": "Seuns en ou manne l\u00ea saam dood\nop die strate.\nMy jongmeisies en my jongmanne\nhet gesterf in die oorlog.\nU het hulle laat sterf toe U kwaad was,\nU het hulle doodgemaak,\nU was nie jammer vir hulle nie."
                },
                "22": {
                    "verse_nr": "22",
                    "verse": "U het die vyande van al die kante geroep,\nU het hulle geroep soos U mense roep\nom te kom feesvier.\nToe die dag van die Here kom,\nhet niemand vry weggekom en weggehardloop nie.\nMy vyande het almal doodgemaak\nwat hier gebore is en wat hier grootgeword het."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Dit is met m\u00fd wat dit sleg gegaan het,\nwant die Here was kwaad\nen Hy het my gestraf."
                },
                "2": {
                    "verse_nr": "2",
                    "verse": "Ek het gevoel Hy jaag my en Hy bring my\nin 'n donker plek waar daar nie lig is nie."
                },
                "3": {
                    "verse_nr": "3",
                    "verse": "Dit is net vir my wat Hy aanhou slaan,\nelke dag."
                },
                "4": {
                    "verse_nr": "4",
                    "verse": "Hy het my vleis en my vel\nheeltemal droog laat word\nen Hy het die bene in my liggaam gebreek."
                },
                "5": {
                    "verse_nr": "5",
                    "verse": "Hy het 'n muur om my gebou,\nHy het my lewe bitter gemaak,\nHy het my laat swaarkry."
                },
                "6": {
                    "verse_nr": "6",
                    "verse": "Hy het my laat woon in die donker,\nsoos mense wat lank gelede dood is."
                },
                "7": {
                    "verse_nr": "7",
                    "verse": "Hy het 'n muur rondom my gebou\nsodat ek nie kan uitkom nie.\nHy het my vasgebind met swaar kettings."
                },
                "8": {
                    "verse_nr": "8",
                    "verse": "Hy wil nie hoor wat ek bid nie,\nHy luister ook nie wanneer ek skree\nen bid en vra dat Hy my moet help nie."
                },
                "9": {
                    "verse_nr": "9",
                    "verse": "Hy het my pad toegebou met klippe,\nHy het my op 'n ander pad laat loop."
                },
                "10": {
                    "verse_nr": "10",
                    "verse": "Hy is soos 'n beer wat l\u00ea en wag\nom my te vang,\nsoos 'n leeu wat stilletjies na my toe kruip."
                },
                "11": {
                    "verse_nr": "11",
                    "verse": "Hy het my uit die pad gesleep,\nHy het my liggaam stukkend geskeur\nen my daar laat l\u00ea."
                },
                "12": {
                    "verse_nr": "12",
                    "verse": "Hy het sy pyl geneem\nen Hy het sy boog se snaar styfgetrek\nwant Hy wou my skiet."
                },
                "13": {
                    "verse_nr": "13",
                    "verse": "Hy het sy pyle in my lewer ingeskiet."
                },
                "14": {
                    "verse_nr": "14",
                    "verse": "Al my mense lag vir my,\nhulle sing oor my en spot vir my,\ndie hele dag lank."
                },
                "15": {
                    "verse_nr": "15",
                    "verse": "Hy het my lewe baie moeilik\nen bitter gemaak,\ndit was soos wanneer ek\nwilde-als ge\u00ebet het."
                },
                "16": {
                    "verse_nr": "16",
                    "verse": "Hy het my klippies laat kou,\nsodat my tande gebreek het.\nHy het my plat getrap op 'n ashoop."
                },
                "17": {
                    "verse_nr": "17",
                    "verse": "Daar is niks vrede in my lewe nie,\nek weet nie meer hoe dit voel\nwanneer dit goed gaan nie."
                },
                "18": {
                    "verse_nr": "18",
                    "verse": "En ek s\u00ea: Ek twyfel oor alles,\nek hoop nie meer dat die Here\nmy sal my help nie."
                },
                "19": {
                    "verse_nr": "19",
                    "verse": "Here, U moet onthou dat ek swaarkry,\nen dat ek n\u00earens 'n plek het waar ek\nkan woon nie.\nWanneer ek daaraan dink,\ndan is dit vir my soos wilde-als en gif."
                },
                "20": {
                    "verse_nr": "20",
                    "verse": "Wanneer ek daaraan dink en dink,\ndan word ek moedeloos."
                },
                "21": {
                    "verse_nr": "21",
                    "verse": "Een ding weet ek, en dit is seker,\nen daarom sal ek aanhou hoop"
                },
                "22": {
                    "verse_nr": "22",
                    "verse": "Die Here doen altyd wat Hy belowe het,\nHy is altyd jammer vir mense wat swaarkry."
                },
                "23": {
                    "verse_nr": "23",
                    "verse": "Here, U doen dit elke nuwe oggend,\nU bly altyd dieselfde."
                },
                "24": {
                    "verse_nr": "24",
                    "verse": "Ek s\u00ea: Die Here is alles wat ek het,\ndaarom sal ek aanhou hoop."
                },
                "25": {
                    "verse_nr": "25",
                    "verse": "Die Here is goed vir mense wat glo\ndat Hy hulle sal help,\nvir mense wat naby Hom wil wees."
                },
                "26": {
                    "verse_nr": "26",
                    "verse": "Dit is goed om stil te bly en te glo\ndat die Here jou sal red."
                },
                "27": {
                    "verse_nr": "27",
                    "verse": "Dit is goed wanneer iemand\n'n juk moes dra\ntoe hy jonk was"
                },
                "28": {
                    "verse_nr": "28",
                    "verse": "wanneer hy alleen moes sit\nen moes stilbly omdat die Here\ndie juk op hom gesit het."
                },
                "29": {
                    "verse_nr": "29",
                    "verse": "Dit is goed wanneer iemand\nmet sy gesig op die grond moet l\u00ea.\nMiskien kan hy hoop dat iets goed\nsal gebeur."
                },
                "30": {
                    "verse_nr": "30",
                    "verse": "Dit is goed wanneer iemand\nsy wang draai na die persoon toe\nwat hom wil klap,\ndit is goed wanneer hy aanhou toelaat\ndat mense hom spot."
                },
                "31": {
                    "verse_nr": "31",
                    "verse": "Want die Here los mense nie vir altyd nie."
                },
                "32": {
                    "verse_nr": "32",
                    "verse": "Hy laat mense swaarkry,\nmaar Hy word weer jammer vir hulle,\nHy doen altyd wat Hy belowe het."
                },
                "33": {
                    "verse_nr": "33",
                    "verse": "Ja, die Here doen dit nie graag\nmet mense nie,\nHy laat hulle nie graag swaarkry nie."
                },
                "34": {
                    "verse_nr": "34",
                    "verse": "Die Here sien wanneer mense\nslegte dinge doen aan die gevangenes\nin die land"
                },
                "35": {
                    "verse_nr": "35",
                    "verse": "die Hoogste God sien wanneer mense\nnie reg doen aan ander mense nie"
                },
                "36": {
                    "verse_nr": "36",
                    "verse": "die Here sien wanneer mense\ns\u00ea onskuldige mense is skuldig."
                },
                "37": {
                    "verse_nr": "37",
                    "verse": "Niemand kan s\u00ea dat iets moet gebeur nie,\ndit is die Here wat s\u00ea dat dit moet gebeur."
                },
                "38": {
                    "verse_nr": "38",
                    "verse": "Wanneer die Hoogste God dit s\u00ea,\ndan gebeur daar dinge, goed of sleg."
                },
                "39": {
                    "verse_nr": "39",
                    "verse": "Hoekom kla 'n mens wat lewe?\n'n Mens wat lewe, moenie kla nie.\nNee, hy moet sy sonde oorwin."
                },
                "40": {
                    "verse_nr": "40",
                    "verse": "Ons moet goed kyk hoe ons lewe,\nons moet baie goed dink daaroor,\nen ons moet terugkom na die Here toe."
                },
                "41": {
                    "verse_nr": "41",
                    "verse": "Ons moet dink aan God,\nons moet ons hande uitsteek,\nons moet bid tot God in die hemel."
                },
                "42": {
                    "verse_nr": "42",
                    "verse": "Ons het sonde gedoen,\nons was opstandig teen U,\nen U het ons nie vergewe nie."
                },
                "43": {
                    "verse_nr": "43",
                    "verse": "U was kwaad, U het ons gejaag,\nU was nie jammer vir ons nie,\nU het ons doodgemaak."
                },
                "44": {
                    "verse_nr": "44",
                    "verse": "U het Uself toegemaak met 'n wolk,\nsodat ons gebede nie by U kon kom nie."
                },
                "45": {
                    "verse_nr": "45",
                    "verse": "U het die ander volke laat dink\ndat ons niks beteken nie en dat ons stink."
                },
                "46": {
                    "verse_nr": "46",
                    "verse": "Al ons vyande is bly\noor wat met ons gebeur het."
                },
                "47": {
                    "verse_nr": "47",
                    "verse": "Ons het bang geword,\ndit voel of ons in 'n gat geval het.\nOns is alleen en ons is stukkend."
                },
                "48": {
                    "verse_nr": "48",
                    "verse": "Die trane vloei uit my o\u00eb\nsoos waterstrome,\nek huil omdat my volk stukkend is."
                },
                "49": {
                    "verse_nr": "49",
                    "verse": "My trane sal aanhou vloei,\ndit sal nie ophou nie."
                },
                "50": {
                    "verse_nr": "50",
                    "verse": "Ek sal aanhou huil\ntotdat die Here uit die hemel\nafkyk en sien wat gebeur."
                },
                "51": {
                    "verse_nr": "51",
                    "verse": "Wanneer ek sien wat gebeur\nmet al die vroue in my stad,\ndan word ek baie hartseer."
                },
                "52": {
                    "verse_nr": "52",
                    "verse": "Ek het niks verkeerd gedoen nie,\nmaar my vyande het my gejag\nsoos 'n mens vo\u00ebls jag."
                },
                "53": {
                    "verse_nr": "53",
                    "verse": "Hulle het my lewendig\nin 'n put gegooi\nen hulle het klippe op my gegooi."
                },
                "54": {
                    "verse_nr": "54",
                    "verse": "Die water het oor my kop gespoel,\nek het gedink ek sal nie uitkom nie."
                },
                "55": {
                    "verse_nr": "55",
                    "verse": "Here, ek het daar onder in die put\ngeskree en gevra U moet my help."
                },
                "56": {
                    "verse_nr": "56",
                    "verse": "U het gehoor toe ek gebid het\nen ges\u00ea het:\n\u201cU moenie u ore toehou\nwanneer ek skree en vra\ndat U my moet red nie!\u201d"
                },
                "57": {
                    "verse_nr": "57",
                    "verse": "Die dag toe ek geskree het,\nhet U nader gekom en U het ges\u00ea:\n\u201cJy moenie bang wees nie.\u201d"
                },
                "58": {
                    "verse_nr": "58",
                    "verse": "Here, U het vir my geveg\nteen die mense wat my beskuldig het.\nU het my lewe gered."
                },
                "59": {
                    "verse_nr": "59",
                    "verse": "Here, U het gesien dat mense\nverkeerde dinge aan my gedoen het.\nU moet oordeel,\nU moet s\u00ea dat ek nie verkeerd gedoen het nie."
                },
                "60": {
                    "verse_nr": "60",
                    "verse": "U het alles gesien wat hulle\nmet my wou doen.\nU weet van hulle planne teen my."
                },
                "61": {
                    "verse_nr": "61",
                    "verse": "Here, U het gehoor hoe hulle my spot,\nU weet van al hulle planne teen my."
                },
                "62": {
                    "verse_nr": "62",
                    "verse": "U weet hoe my vyande teen my praat,\nhulle fluister die hele dag oor my."
                },
                "63": {
                    "verse_nr": "63",
                    "verse": "U moet hoor, hulle sing en spot my.\nHulle doen dit wanneer hulle sit\nen wanneer hulle staan."
                },
                "64": {
                    "verse_nr": "64",
                    "verse": "Here, U moet dieselfde doen met hulle\nsoos hulle met my doen.\nU moet hulle straf oor wat hulle doen."
                },
                "65": {
                    "verse_nr": "65",
                    "verse": "U moet hulle verstand deurmekaar maak,\nU moet hulle vervloek."
                },
                "66": {
                    "verse_nr": "66",
                    "verse": "U moet kwaad bly vir hulle,\nU moet hulle jaag en U moet hulle doodmaak.\nDaar moet niks van hulle oorbly\nonder die hemel van die Here nie."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hoekom het dit gebeur?\nDie goud blink nie meer nie,\ndit het dof geword.\nDie goeie goud het verander.\nMense het die gewyde edelstene\nop die hoeke van die strate weggegooi."
                },
                "2": {
                    "verse_nr": "2",
                    "verse": "Die goeie mense van Sion\nwas soos goud, hulle was baie spesiaal,\nmaar nou beteken hulle so min\nsoos die kleipotte\nwat die pottebakker met sy hande maak."
                },
                "3": {
                    "verse_nr": "3",
                    "verse": "Jakkalse laat hulle kleintjies drink,\nmaar my volk is so wreed\nsoos volstruise in die woestyn."
                },
                "4": {
                    "verse_nr": "4",
                    "verse": "Die babatjies is baie dors,\nhulle tonge sit vas bo in hulle monde.\nHulle vra kos, maar daar is niemand\nwat vir hulle iets gee nie."
                },
                "5": {
                    "verse_nr": "5",
                    "verse": "Mense wat lekker kos ge\u00ebet het,\nsterf nou eensaam op die strate.\nMense wat koningsklere gedra het,\nsit nou op die ashope."
                },
                "6": {
                    "verse_nr": "6",
                    "verse": "My volk het meer sonde gedoen\nas die mense van die stad Sodom.\nDie Here het Sodom baie vinnig verwoes,\nen niemand het sy hand uitgesteek\nom hulle te help nie."
                },
                "7": {
                    "verse_nr": "7",
                    "verse": "Die leiers in Jerusalem\nwas skoner as sneeu, witter as melk,\nhulle liggame was rooier as koraal,\nhulle was so mooi soos saffier."
                },
                "8": {
                    "verse_nr": "8",
                    "verse": "Maar nou is hulle swarter as roet,\nniemand ken hulle wanneer hulle\nop die strate loop nie.\nHulle is baie maer,\nhulle is so droog soos hout."
                },
                "9": {
                    "verse_nr": "9",
                    "verse": "Dit het beter gegaan met mense\nwat gesterf het in die oorlog,\nbeter as met die mense wat sterf van honger.\nDie mense het stadig gesterf\nomdat hulle niks koring afgesny het\nom te eet nie."
                },
                "10": {
                    "verse_nr": "10",
                    "verse": "Vroue wat voorheen jammer was\nvir hulle kinders,\nhet nou hulle kinders gekook en ge\u00ebet.\nKinders het kos geword toe die vyande\nmy volk oorwin het."
                },
                "11": {
                    "verse_nr": "11",
                    "verse": "Die Here was kwaad,\nHy het nie opgehou om hulle te straf nie.\nHy het 'n vuur aangesteek in Jerusalem,\nen die hele stad het verbrand."
                },
                "12": {
                    "verse_nr": "12",
                    "verse": "Die konings van die aarde,\nal die mense in die w\u00eareld,\nhet gedink dat vyande nooit\ndeur die poorte van Jerusalem\nsou kon kom nie."
                },
                "13": {
                    "verse_nr": "13",
                    "verse": "Maar dit het gebeur.\nHoekom?\nDit het gebeur oor die sonde\nvan die profete,\noor die verkeerde dinge wat\ndie priesters gedoen het.\nHulle het onskuldige mense\nlaat sterf in die stad."
                },
                "14": {
                    "verse_nr": "14",
                    "verse": "Mense het soos blindes\nrondgeloop op die strate.\nHulle was vol bloed,\nniemand wou aan hulle klere raak nie."
                },
                "15": {
                    "verse_nr": "15",
                    "verse": "Ander mense het vir hulle geskree:\n\u201cGaan weg, julle is onrein!\nGaan weg! Gaan weg!\nJulle moenie aan ons raak nie!\u201d\nHulle het toe weggegaan\nen hulle wou tussen ander volke\ngaan woon,\nmaar daardie volke het ges\u00ea:\n\u201cJulle mag nie vreemdelinge\nhier by ons wees nie.\u201d"
                },
                "16": {
                    "verse_nr": "16",
                    "verse": "Dit was die Here self wat hulle\nna al die kante toe gejaag het.\nHy wou hulle nie meer sien nie.\nHy wou nie met die priesters praat nie,\nHy wou nie jammer wees vir die leiers nie."
                },
                "17": {
                    "verse_nr": "17",
                    "verse": "Ons het aangehou kyk of iemand\nons sal kom help,\nmaar niemand het gekom nie.\nOns het gewag en gewag,\nmaar nie een volk het ons kom help nie."
                },
                "18": {
                    "verse_nr": "18",
                    "verse": "Die vyande het ons spore gevolg soos jagters,\nons kon nie kom op die oop stukke grond\nin die stad nie.\nOns dood was naby,\nons lewe was verby,\nja, ons einde het gekom."
                },
                "19": {
                    "verse_nr": "19",
                    "verse": "Ons vyande was vinniger\nas die arende in die lug.\nHulle het ons gejaag op die berge,\nhulle het vir ons gewag in die woestyn."
                },
                "20": {
                    "verse_nr": "20",
                    "verse": "Die gesalfde van die Here,\ndie man wat vir ons so belangrik was\nsoos die asem in ons neus,\nhet 'n gevangene geword\nin die tronk van die vyande.\nOns het voorheen van daardie man ges\u00ea:\n\u201cHy sal ons beskerm wanneer ons\ntussen die heidene moet woon.\u201d"
                },
                "21": {
                    "verse_nr": "21",
                    "verse": "Mense van Edom, julle moet dit geniet.\nJulle wat in die land Us woon,\njulle moet wys julle is bly,\nmaar die beker van swaarkry\nsal na julle toe ook kom.\nJulle sal dronk word en julle sal julle kaal uittrek."
                },
                "22": {
                    "verse_nr": "22",
                    "verse": "Mense van Sion,\ndie Here het julle klaar gestraf,\ndit is nou verby,\ndie Here sal julle nie gevangenes\nlaat bly nie.\nMaar, mense van Edom,\nvir j\u00falle sal die Here n\u00f3\u00fa straf,\nHy sal julle sondes vir almal wys."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Here, U moet dink\naan wat met ons gebeur het,\nU moet kyk en sien\nhoe die mense ons spot."
                },
                "2": {
                    "verse_nr": "2",
                    "verse": "Vreemde mense het ons land gevat,\nmense uit ander lande woon in ons huise."
                },
                "3": {
                    "verse_nr": "3",
                    "verse": "Ons het geword soos weeskinders\nwat nie 'n pa het nie,\nons is soos kinders wie se ma\n'n weduwee is."
                },
                "4": {
                    "verse_nr": "4",
                    "verse": "Wanneer ons water wil h\u00ea,\ndan moet ons dit koop,\nons moet betaal vir die hout\nwat ons gebruik."
                },
                "5": {
                    "verse_nr": "5",
                    "verse": "Die mense wat ons jaag,\nhet jukke op ons nekke gesit.\nOns is moeg, ons kan nooit rus nie."
                },
                "6": {
                    "verse_nr": "6",
                    "verse": "Ons het ons hande uitgesteek en gesoebat\nby die Egiptenaars en die Assiri\u00ebrs\nom genoeg kos te kry."
                },
                "7": {
                    "verse_nr": "7",
                    "verse": "Dit was ons voorvaders wat sonde gedoen het.\nMaar hulle is almal dood,\nen nou is dit \u00f3ns wat moet swaarkry\noor wat h\u00falle verkeerd gedoen het."
                },
                "8": {
                    "verse_nr": "8",
                    "verse": "Die mense wat oor ons regeer,\nwas ook slawe, en daar is niemand\nwat ons vrymaak van hulle nie."
                },
                "9": {
                    "verse_nr": "9",
                    "verse": "Wanneer ons kos soek in die woestyn,\ndan wag hulle daar om ons dood te maak."
                },
                "10": {
                    "verse_nr": "10",
                    "verse": "Ons is so honger dat ons siek is\nen koors het,\nons vel is so warm soos 'n oond."
                },
                "11": {
                    "verse_nr": "11",
                    "verse": "Die mense wat oor ons regeer,\nhet ons vroue en ons jongmeisies verkrag\nin Sion en in die stede van Juda."
                },
                "12": {
                    "verse_nr": "12",
                    "verse": "Die mense wat oor ons regeer,\nhet ons amptenare opgehang\naan hulle hande,\nhulle respekteer nie ons leiers nie."
                },
                "13": {
                    "verse_nr": "13",
                    "verse": "Ons jongmanne moet koring maal\nen ons seuns moet hout dra\nwat te swaar is vir hulle."
                },
                "14": {
                    "verse_nr": "14",
                    "verse": "Ons leiers sit nie meer in die poort nie,\nons jongmanne speel nie meer musiek nie."
                },
                "15": {
                    "verse_nr": "15",
                    "verse": "Ons voel nooit bly nie,\nons het opgehou om te dans,\nons huil en treur."
                },
                "16": {
                    "verse_nr": "16",
                    "verse": "Ons voel nie meer soos konings nie.\nDit gaan sleg met ons,\nwant ons het sonde gedoen."
                },
                "17": {
                    "verse_nr": "17",
                    "verse": "Dit is hoekom ons hartseer is,\ndit is hoekom ons o\u00eb dof geword het."
                },
                "18": {
                    "verse_nr": "18",
                    "verse": "Ons is hartseer oor Sionsberg,\nniemand woon nou daar nie,\njakkalse loop nou daar rond."
                },
                "19": {
                    "verse_nr": "19",
                    "verse": "U, Here, U regeer vir altyd,\nU regeer oor elke geslag."
                },
                "20": {
                    "verse_nr": "20",
                    "verse": "Hoekom hou U aan om ons te vergeet?\nHoekom los U ons vir altyd?"
                },
                "21": {
                    "verse_nr": "21",
                    "verse": "Here, U moet ons laat terugkom\nna U toe,\nsodat ons kan verander en kan lewe\nsoos U wil h\u00ea.\nU moet vir ons nuwe lewe gee,\nsoos lank gelede."
                },
                "22": {
                    "verse_nr": "22",
                    "verse": "Of het U ons heeltemal gelos?\nIs U so baie kwaad vir ons?"
                }
            }
        }
    }
}