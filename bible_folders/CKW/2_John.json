{
    "version": "CKW",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri ruca\u02c8n wuj ri xutz\u02c8ibaj ca ri ap\u00f3stol San Juan - Ri San Juan nutek el rutzil ruwech jun kach\u02c8alal - Riyin ri Juan, yin anciano chiquicojol ri kach\u02c8alal, ntz\u02c8ibaj c\u02c8a el re wuj re\u02c8 chawe riyit wach\u02c8alal ixok ri can yit cha\u02c8on ruma ri Dios, y chique chuka\u02c8 ri awal. Riyin can kitzij chi yixinwajo\u02c8. Y ma xu (xe) ta wi riyin ri yinajowan iwuche (iwixin), xa can yixcajo\u02c8 chuka\u02c8 quinojel ri nic\u02c8aj chic kach\u02c8alal ri quetaman chic ri kitzij."
                },
                "2": {
                    "verse_nr": "2",
                    "verse": "Y ruma c\u02c8o ri kitzij ri pa tak k\u00e1nima, rumari\u02c8 nikajo\u02c8 ki\u02c8. Y ri kitzij xtic\u02c8oje\u02c8 c\u02c8a kiq\u02c8ui riche (rixin) xtibe k\u02c8ij xtibe sek."
                },
                "3": {
                    "verse_nr": "3",
                    "verse": "Y ri utzil, ri joyowanic y ri uxlanibel c\u02c8u\u02c8x ri nuya\u02c8 ri Dios Tata\u02c8ixel y ri nuya\u02c8 chuka\u02c8 ri Ajaf Jesucristo ri Ruc\u02c8ajol ri Dios Tata\u02c8ixel, yari\u02c8 ri xtic\u02c8oje\u02c8 ri pa tak iw\u00e1nima. Can xtic\u02c8ul wi c\u02c8a ronojel re\u02c8, ruma icukuban ic\u02c8u\u02c8x riq\u02c8ui ri kitzij y ruma chuka\u02c8 chi can c\u02c8o ajowabel pa tak iw\u00e1nima."
                },
                "4": {
                    "verse_nr": "4",
                    "verse": "Can ronojel tiempo quixc\u02c8oje\u02c8 chupan ri kitzij tijonic riche (rixin) ri Cristo - Riyin sibilaj quicoten xuya\u02c8 pa w\u00e1nima tek xenwil chi yec\u02c8o nic\u02c8aj chique ri awal quitzekelben ri kitzij, can achi\u02c8el ruchilaben ri Katata\u02c8 Dios chake."
                },
                "5": {
                    "verse_nr": "5",
                    "verse": "Y wacami wach\u02c8alal, nchilabej c\u02c8a chawe chi tabana\u02c8 ri nubij ri Dios, chi can tikajo\u02c8 ki\u02c8 chikach\u02c8alal ki\u02c8. Y re pixa\u02c8 re\u02c8 ma c\u02c8ac\u02c8ac\u02c8 ta. Xa can yare\u02c8 ri xchilabex pe chake pa rutiquiribel tek xkanimaj ri Dios, chi tikajo\u02c8 ki\u02c8."
                },
                "6": {
                    "verse_nr": "6",
                    "verse": "Ri ajowabel quec\u02c8are\u02c8 rubanic: Wi c\u02c8o ri ajowabel riche (rixin) ri Dios kiq\u02c8ui, can nuben chake chi nikac\u02c8uaj jun c\u02c8aslen achi\u02c8el nubij ri rupixa\u02c8 ri Dios. Y ri rupixa\u02c8 ri Dios nubij chi tiwajo\u02c8 iwi\u02c8 chi\u02c8iwach\u02c8alal iwi\u02c8 y re pixa\u02c8 re\u02c8, yari\u02c8 ri xiwac\u02c8axaj pa rutiquiribel tek xinimaj ri Dios."
                },
                "7": {
                    "verse_nr": "7",
                    "verse": "Ye q\u02c8uiy c\u02c8a winek yebiyaj chuwech re ruwach\u02c8ulef ri xa ma ya ta ri kitzij ri niquibij, ruma niquibij chi ri Jesucristo tek xpe wawe\u02c8 chuwech re ruwach\u02c8ulef ma xoc ta winek achi\u02c8el riyoj. Y ri nibin queri\u02c8 chrij ri Jesucristo, yac\u02c8ari\u02c8 ri k\u02c8olonel ri netzelan riche (rixin) ri Cristo y nuben chi can ya riya\u02c8 ri Cristo."
                },
                "8": {
                    "verse_nr": "8",
                    "verse": "Yac\u02c8a riyix ri jabel ibanon pe ri rusamaj ri Dios, tichajij c\u02c8a ri ic\u02c8aslen, riche (rixin) chi queri\u02c8 man c\u02c8a xtitz\u02c8ila\u02c8 ta ri rutojbalil ri isamaj. Xa can ta tz\u02c8aket ri rajel ruq\u02c8uexel ri xtic\u02c8ul."
                },
                "9": {
                    "verse_nr": "9",
                    "verse": "Xabachique winek ri ntel el chupan ri kitzij tijonic riche (rixin) ri Cristo y xa nuya\u02c8 ca, ri winek ri\u02c8 xa majun c\u02c8a ri Dios riq\u02c8ui. Yac\u02c8a ri winek ri can nic\u02c8oje\u02c8 chupan ri utzilaj ch\u02c8abel ri xuc\u02c8ut ri Cristo, can c\u02c8o c\u02c8a ri Tata\u02c8ixel y ri C\u02c8ajolaxel riq\u02c8ui."
                },
                "10": {
                    "verse_nr": "10",
                    "verse": "Wi c\u02c8o jun xtapon chi\u02c8iwachoch y ma ya ta ri lok\u02c8olaj ch\u02c8abel ri xuc\u02c8ut ri Cristo ri ruc\u02c8uan apo chiwe, man c\u02c8a tic\u02c8ul ta pan iwachoch y ma tic\u02c8om ta ka ruwech."
                },
                "11": {
                    "verse_nr": "11",
                    "verse": "Ruma wi xtic\u02c8om ka ruwech, can xtiwejkalej chuka\u02c8 riyix ri etzelal ri yerubanala\u02c8 ri jun winek ri\u02c8."
                },
                "12": {
                    "verse_nr": "12",
                    "verse": "Ri Juan nrajo\u02c8 chi napon quiq\u02c8ui ri kach\u02c8alal - Y c\u02c8o q\u02c8uiy ri nwajo\u02c8 nbij chiwe. Xa yac\u02c8a ri ma nwajo\u02c8 ta ntz\u02c8ibaj el ronojel chupan re wuj re\u02c8. Ruma can nrayij chi yinapon na iwuq\u02c8ui riche (rixin) chi yojtzijon chi utz, riche (rixin) chi queri\u02c8 nitz\u02c8aket ri quicoten pa tak k\u00e1nima."
                },
                "13": {
                    "verse_nr": "13",
                    "verse": "Ri ye ral ri awach\u02c8alal, ri cha\u02c8on ruma ri Dios, niquitek c\u02c8a el rutzil awech. Am\u00e9n."
                }
            }
        }
    }
}