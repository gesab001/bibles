{
    "version": "CKW",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri wuj ri xutz\u02c8ibaj ca ri ap\u00f3stol San Judas - Ri San Judas nutek el rutzil quiwech ri kach\u02c8alal - Riyin ri Judas, yin jun rusamajel ri Jesucristo y yin rach\u02c8alal chuka\u02c8 ri Jacobo. Ntz\u02c8ibaj c\u02c8a el re wuj re\u02c8 chiwe riyix, ri yix siq\u02c8uin (oyon) chic, y yix ch\u02c8ajch\u02c8ojsan chic ruma ri Katata\u02c8 Dios. Y can yix ruchajin chuka\u02c8, ruma xa jun chic ibanon riq\u02c8ui ri Jesucristo."
                },
                "2": {
                    "verse_nr": "2",
                    "verse": "Y ri joyowanic, ri uxlanibel c\u02c8u\u02c8x y ri ajowabel ri nuya\u02c8 ri Dios, xtic\u02c8oje\u02c8 ta c\u02c8a ri pa tak iw\u00e1nima. Y can pa ruq\u02c8uiyal ta c\u02c8a ri xtiya\u02c8ox (xtya\u02c8) chiwe."
                },
                "3": {
                    "verse_nr": "3",
                    "verse": "Ri yec\u02c8utu ch\u02c8abel ri man achi\u02c8el ta nubij ri ruch\u02c8abel ri Dios - Wach\u02c8alal ri sibilaj yixinwajo\u02c8, can sibilaj c\u02c8a wajowan chi ntz\u02c8iban ta el jun wuj chiwe ri nich\u02c8o chrij ri kacolotajic. Yac\u02c8a re wacami tek ntz\u02c8ibaj el re wuj re\u02c8 chiwe, ma chrij ta chic ri kacolotajic. Ruma nic\u02c8atzin chi riyin nbij chiwe chi ma tiya\u02c8 ta k\u02c8ij chare ch\u02c8abel ri xa ma ye achi\u02c8el ta nubij ri ch\u02c8abel ri xjach chake riyoj ri yoj lok\u02c8olaj tak ralc\u02c8ual ri Dios tek xkanimaj ri Jesucristo, ch\u02c8abel ri majun bey xtijalatej ta ri nubij. Rumac\u02c8ari\u02c8 can titija\u02c8 ik\u02c8ij chi nito\u02c8 ri lok\u02c8olaj ch\u02c8abel ri\u02c8."
                },
                "4": {
                    "verse_nr": "4",
                    "verse": "Ruma yec\u02c8o nic\u02c8aj achi\u02c8a\u02c8 ri ekal ye oconek chicojol y niquic\u02c8ut ch\u02c8abel ri man achi\u02c8el ta nubij ri ruch\u02c8abel ri Dios, y tek niquic\u02c8ut ri ch\u02c8abel ri\u02c8 chiwech, ma ninabej ta. Ri achi\u02c8a\u02c8 ri\u02c8 can ojer chic tibix pe ruma ri Dios chi xtipe nimalaj ruc\u02c8ayewal pa quiwi\u02c8, ruma itzel c\u02c8aslen quic\u02c8uan chuwech ri Dios. Y ruma chi ri Dios ruya\u02c8on rutzil pa kawi\u02c8 y rucuyun kamac, riye\u02c8 xa can ma niquixibij ta chic qui\u02c8 chi yequibanala\u02c8 ronojel ruwech etzelal. Chuka\u02c8 ri achi\u02c8a\u02c8 ri\u02c8 can ma niquiya\u02c8 ta pa cuenta ri Dios chi xaxu (xaxe) wi Riya\u02c8 ri c\u02c8o ruk\u02c8atbel tzij pa kawi\u02c8, y ma niquiya\u02c8 ta chuka\u02c8 pa cuenta ri Kajaf Jesucristo."
                },
                "5": {
                    "verse_nr": "5",
                    "verse": "Y riyix, astape\u02c8 can jabel iwetaman re xtinbij chiwe, yac\u02c8a re wacami nwajo\u02c8 c\u02c8a nnataj chiwe ri xuben ri Ajaf Dios ojer ca. Riya\u02c8 xerelesaj pe ri israelitas pan Egipto, y tek ye colotajnek chic pe, yec\u02c8o ri ma xeniman ta chic rutzij, y rumari\u02c8 xeruq\u02c8uis."
                },
                "6": {
                    "verse_nr": "6",
                    "verse": "Y nwajo\u02c8 chuka\u02c8 nnataj chiwe ri xuben ri Dios chique ri \u00e1ngeles ri xa xquiya\u02c8 ca ri samaj ri ruya\u02c8on pa quik\u02c8a\u02c8 y xe\u02c8el pe pa cachoch chila\u02c8 chicaj. Wacami ri Dios ye ruya\u02c8on chupan ri lugar riche (rixin) tijoj pokonal, ri acuchi (achique) ruyon k\u02c8eku\u02c8m c\u02c8o. Chiri\u02c8 ye yaquel wi ronojel k\u02c8ij, coyoben ri nimalaj k\u02c8ij tek xtik\u02c8at tzij pa quiwi\u02c8."
                },
                "7": {
                    "verse_nr": "7",
                    "verse": "Y queri\u02c8 chuka\u02c8 xuben ri Dios chique ri ojer tak winek ri xec\u02c8oje\u02c8 pa tinamit Sodoma y pa tinamit Gomorra y chique ri winek ri xec\u02c8oje\u02c8 ri pa tak tinamit ri yec\u02c8o apo chiquinakajal. Ri winek ri\u02c8 xquiben achi\u02c8el ri nic\u02c8aj ri yitajin ntzijoj chiwe. Chi achi\u02c8a\u02c8 chi ixoki\u02c8, can xquicanola\u02c8 c\u02c8a qui\u02c8 riche (rixin) chi xemacun y xa ma quic\u02c8ulaj ta qui\u02c8. Can xk\u02c8ax wi c\u02c8a ruwi\u02c8 ri etzelal ri xequibanala\u02c8. Ruma ri achi\u02c8a\u02c8 ma xu (xe) ta chic ixoki\u02c8 xequirayij, xa quech achi\u02c8a\u02c8 ri xequirayij. Y ri Dios xeruq\u02c8uis riq\u02c8ui k\u02c8ak\u02c8. Y riq\u02c8ui ri\u02c8 niketamaj chi xabachique winek ri nuc\u02c8uaj jun itzel c\u02c8aslen, xtibe chupan ri k\u02c8ak\u02c8 ri can ma xtichuptej ta riche (rixin) xtibe k\u02c8ij xtibe sek."
                },
                "8": {
                    "verse_nr": "8",
                    "verse": "Y ri achi\u02c8a\u02c8 ri ye oconek chicojol, astape\u02c8 riye\u02c8 quetaman ri xuben ri Dios chique ri xa ma xquinimaj ta tzij ri ojer ca, riye\u02c8 xa can queri\u02c8 chuka\u02c8 yetajin chubanic, xa achi\u02c8el ri ye\u02c8achic\u02c8 ruma can ye sachnek riq\u02c8ui ri quina\u02c8oj. Can quijachon ri quich\u02c8acul chupan ri mac, ma nicajo\u02c8 ta niquinimaj tzij, y xa yeyok\u02c8on chiquij ri nima\u02c8k quik\u02c8ij."
                },
                "9": {
                    "verse_nr": "9",
                    "verse": "Hasta ri arc\u00e1ngel Miguel ma xuben ta achi\u02c8el niquiben ri achi\u02c8a\u02c8 ri\u02c8. Ruma ri arc\u00e1ngel ri\u02c8 tek xquiben ch\u02c8a\u02c8oj riq\u02c8ui ri itzel winek chrij ri ruch\u02c8acul ri Mois\u00e9s, ni xa ta xubij ri r\u00e1nima chi xubij ta pokon tak ch\u02c8abel chare ri itzel winek. Xaxu (xaxe) wi c\u02c8a xubij chare: Ri Ajaf xtichapon c\u02c8a chawe, xcha\u02c8 chare."
                },
                "10": {
                    "verse_nr": "10",
                    "verse": "Pero ri achi\u02c8a\u02c8 ri\u02c8 can yeyok\u02c8on chiquij ri ni xa ta quetaman rubanic. Yac\u02c8a ri cosas ri can quetaman achique rubanic, xa can niquitz\u02c8ilobisaj qui\u02c8 chupan, can ye achi\u02c8el ri chicop ri ma yech\u02c8obon ta chi utz y rumari\u02c8 xa pa ruc\u02c8ayewal xquebeka wi."
                },
                "11": {
                    "verse_nr": "11",
                    "verse": "Juyi\u02c8 oc quiwech ri achi\u02c8a\u02c8 ri\u02c8, ruma xa can niquitzekelbej ri itzel bey ri xuc\u02c8uaj ri Ca\u00edn ojer ca. Ruma chuka\u02c8 chi nicajo\u02c8 niquich\u02c8ec quirajil can quinimon qui\u02c8 chupan ri itzel na\u02c8oj ri xuc\u02c8uaj ri Balaam ojer ca. Y niquiben chuka\u02c8 achi\u02c8el xuben ri Cor\u00e9 ojer, tek xyacatej chiquij ri ye rusamajel ri Dios. Rumari\u02c8 can c\u02c8a pa ruc\u02c8ayewal xquebeka wi."
                },
                "12": {
                    "verse_nr": "12",
                    "verse": "Ri achi\u02c8a\u02c8 ri\u02c8 can nik\u02c8alajin wi chi itzel ri niquibanala\u02c8, ruma tek riyix junan niben jun wa\u02c8in riche (rixin) chi nic\u02c8ut chi can niwajo\u02c8 iwi\u02c8, riye\u02c8 yec\u02c8oje\u02c8 apo iwuq\u02c8ui, pero xa ye achi\u02c8el jun tz\u02c8il chrij jun tziek, ruma xaxu (xaxe) wi riye\u02c8 ri niquitzuk ka qui\u02c8. Xa ye achi\u02c8el ri sutz\u02c8 ri yek\u02c8alajin chi can ye riche (rixin) job, pero xa majun job niquiya\u02c8, xa chak ye uc\u02c8uan ruma cak\u02c8ik\u02c8. Xa ye achi\u02c8el chaki\u02c8j tak che\u02c8 ri ma niquiya\u02c8 ta chic quiwech. Xa ye achi\u02c8el che\u02c8 ri ye c\u02c8uktajnek chic. Ma niquiya\u02c8 ta chic quiwech ruma xa ye caminek chic."
                },
                "13": {
                    "verse_nr": "13",
                    "verse": "Y can yek\u02c8alajin wi ri etzelal ri yequibanala\u02c8 ri achi\u02c8a\u02c8 ri\u02c8, yequibanala\u02c8 ri sibilaj q\u02c8uixbel. Xa ye achi\u02c8el ri nima\u02c8k tak ruwi\u02c8 ri mar nisilon. Can nibolko\u02c8t y niwoko. Ye achi\u02c8el chuka\u02c8 ch\u02c8umila\u02c8 ri ye elenak chic el chupan ri quibey. Riye\u02c8 xa can ye oyoben chic ri acuchi (achique) c\u02c8o ri nimalaj k\u02c8eku\u02c8m, ri acuchi (achique) xquebec\u02c8oje\u02c8 wi riche (rixin) xtibe k\u02c8ij xtibe sek."
                },
                "14": {
                    "verse_nr": "14",
                    "verse": "Y ri Enoc c\u02c8o chuka\u02c8 ri ruk\u02c8alajsan ca chiquij ri achi\u02c8a\u02c8 ri\u02c8, achique ri xtiquic\u02c8ulwachij ri achi\u02c8a\u02c8 ri ye queri\u02c8. Y ri Enoc ri\u02c8 jun c\u02c8a riy rumam ca ri Ad\u00e1n, ri xalex chiquicojol ri ruwuk sol winek ri xec\u02c8ase\u02c8 chrij ca ri Ad\u00e1n. Ri Enoc c\u02c8a ri\u02c8 rubin ca: Tiwac\u02c8axaj c\u02c8a, chi ri Ajaf can xtipe ye rachibilan pe pa mil chi lok\u02c8olaj tak ru\u02c8\u00e1ngeles,"
                },
                "15": {
                    "verse_nr": "15",
                    "verse": "riche (rixin) chi xtuk\u02c8et tzij pa quiwi\u02c8 quinojel, y riche (rixin) chi xtuya\u02c8 ruc\u02c8ayewal pa quiwi\u02c8 ri winek ri quic\u02c8uan jun c\u02c8aslen ri ma utz ta chuwech ri Dios. Xa quic\u02c8uan jun itzel c\u02c8aslen. Y yequibila\u02c8 pokon tak ch\u02c8abel chrij ri Dios. Xaxu (xaxe wi) chic coyoben chi nika ri ruc\u02c8ayewal pa quiwi\u02c8, ruma can ye aj maqui\u02c8 wi. Queri\u02c8 xubij ri Enoc."
                },
                "16": {
                    "verse_nr": "16",
                    "verse": "Riye\u02c8 yexebexot (yexebeloj) c\u02c8a chrij ronojel, majun bey c\u02c8a niquicot ta ri c\u00e1nima. Xaxu (xaxe wi) ri itzel tak quiraybel yequibanala\u02c8 y yequibila\u02c8 c\u02c8a chuka\u02c8 ch\u02c8abel riche (rixin) chi niquinimirisaj qui\u02c8. Y yequinimirisaj chuka\u02c8 quik\u02c8ij nic\u02c8aj chic winek, pero xa ruma c\u02c8o nicajo\u02c8 chique."
                },
                "17": {
                    "verse_nr": "17",
                    "verse": "Ri Judas yerupixabaj ri quiniman chic ri Jes\u00fas - Yac\u02c8a riyix wach\u02c8alal ri sibilaj yixinwajo\u02c8, can tinatej c\u02c8a chiwe ri bin ca cuma ri ru\u02c8ap\u00f3stoles ri Kajaf Jesucristo chrij ri xquebanatej."
                },
                "18": {
                    "verse_nr": "18",
                    "verse": "Riye\u02c8 xquibij chi chupan ri ruq\u02c8uisbel tak k\u02c8ij xquepe winek ri xa xtiquitze\u02c8ej ri nubij ri ruch\u02c8abel ri Dios, y can xu (xe) wi ri itzel tak quiraybel ri yequibanala\u02c8."
                },
                "19": {
                    "verse_nr": "19",
                    "verse": "Y yec\u02c8a winek ri\u02c8 ri yebano chique ri kach\u02c8alal chi ma junan ta quiwech niquiben. Y can xu (xe) chuka\u02c8 ri c\u02c8aslen riche (rixin) re ruwach\u02c8ulef ri niquich\u02c8ob. Man c\u02c8o ta ri Lok\u02c8olaj Esp\u00edritu quiq\u02c8ui."
                },
                "20": {
                    "verse_nr": "20",
                    "verse": "Yac\u02c8a riyix wach\u02c8alal ri sibilaj yixinwajo\u02c8 can c\u02c8o chic ri lok\u02c8olaj icukbel c\u02c8u\u02c8x y pa ruwi\u02c8 ri\u02c8 can quixq\u02c8uiy c\u02c8a chupan ri ic\u02c8aslen riq\u02c8ui ri Dios. Y can tibana\u02c8 c\u02c8a orar achi\u02c8el nrajo\u02c8 ri Lok\u02c8olaj Esp\u00edritu."
                },
                "21": {
                    "verse_nr": "21",
                    "verse": "Y can quixc\u02c8oje\u02c8 c\u02c8a chupan ri ajowabel riche (rixin) ri Dios ri c\u02c8o pan iwi\u02c8. Y tiwoyobej c\u02c8a apo ri k\u02c8ij tek ri Kajaf Jesucristo xtujoyowaj c\u02c8a iwech y xtuya\u02c8 ri ic\u02c8aslen riche (rixin) xtibe k\u02c8ij xtibe sek."
                },
                "22": {
                    "verse_nr": "22",
                    "verse": "Y riyix tik\u02c8alajsaj c\u02c8a ri kitzij chiquiwech ri winek ri xa ca\u02c8i\u02c8 quic\u02c8u\u02c8x quibanon chi achique ri\u02c8 ri kas kitzij."
                },
                "23": {
                    "verse_nr": "23",
                    "verse": "Y yec\u02c8o chic c\u02c8a nic\u02c8aj ri nic\u02c8atzin chi ye\u02c8icol chuwech ri k\u02c8ak\u02c8. Y yec\u02c8o chuka\u02c8 nic\u02c8aj chic ri nic\u02c8atzin chi riyix nijoyowaj quiwech, pero xa can tichajij iwi\u02c8 chuwech ri quimac. Can itzel c\u02c8a titz\u02c8eta\u02c8 chare ri quimac, can achi\u02c8el nitz\u02c8et chare jun tziek ri sibilaj tz\u02c8il."
                },
                "24": {
                    "verse_nr": "24",
                    "verse": "Ri ruq\u02c8uisbel tak ch\u02c8abel chare re wuj re\u02c8 - Ri Dios sibilaj nim ruchuk\u02c8a\u02c8, y can nicowin wi yixruchajij riche (rixin) chi ma yixtzak ta pa mac, y can nicowin chuka\u02c8 nuben chiwe chi majun imac tek xquixapon chuwech ri nimalaj ruk\u02c8ij ruc\u02c8ojlen, ri acuchi (achique) sibilaj xtiquicot wi ri iw\u00e1nima."
                },
                "25": {
                    "verse_nr": "25",
                    "verse": "Can xu (xe) wi c\u02c8a Riya\u02c8 ri Dios Etamanel y majun chic jun, y ya chuka\u02c8 Riya\u02c8 ri Kacolonel. Y can xu (xe wi) ta c\u02c8a Riya\u02c8 ri niya\u02c8ox (nya\u02c8) ruk\u02c8ij ruc\u02c8ojlen, can xu (xe) ta c\u02c8a Riya\u02c8 ri Rey pa kawi\u02c8 y can ya ta c\u02c8a Riya\u02c8 ri nik\u02c8ato tzij y c\u02c8o ta chuka\u02c8 ronojel uchuk\u02c8a\u02c8 pa ruk\u02c8a\u02c8 re wacami y riche (rixin) xtibe k\u02c8ij xtibe sek. Am\u00e9n."
                }
            }
        }
    }
}