{
    "version": "CKW",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri nabey wuj ri xutz\u02c8ibaj ri ap\u00f3stol San Pablo chique ri kach\u02c8alal ri yec\u02c8o pa Tesal\u00f3nica - Ri San Pablo nutek el rutzil quiwech ri kach\u02c8alal - Riyin ri Pablo ye wachibilan ri kach\u02c8alal Silvano y ri Timoteo, nikatz\u02c8ibaj c\u02c8a el re wuj re\u02c8 chiwe riyix kach\u02c8alal ri yix riche (rixin) ri iglesia pa Tesal\u00f3nica. Riyix ri xa jun chic ibanon riq\u02c8ui ri Katata\u02c8 Dios y ri Ajaf Jesucristo. Y ya ta c\u02c8a ri utzil y ri uxlanibel c\u02c8u\u02c8x ri nuya\u02c8 ri Katata\u02c8 Dios y ri Ajaf Jesucristo ri xtic\u02c8oje\u02c8 pa tak iw\u00e1nima chi\u02c8iwonojel."
                },
                "2": {
                    "verse_nr": "2",
                    "verse": "Ri utzilaj quic\u02c8aslen ri kach\u02c8alal aj Tesal\u00f3nica - Riyoj binakil yixkanataj ri pa tak ka\u02c8oraci\u00f3n. Can nikamatioxij chare ri Katata\u02c8 Dios iwuma riyix."
                },
                "3": {
                    "verse_nr": "3",
                    "verse": "Ruma binakil noka chikac\u02c8u\u02c8x ri samaj ri niben riyix, ruma icukuban ic\u02c8u\u02c8x riq\u02c8ui ri Jesucristo. Noka chikac\u02c8u\u02c8x chi sibilaj yixsamej ruma niwajo\u02c8 ri Jesucristo. Y riq\u02c8ui coch\u02c8onic iwoyoben apo ri k\u02c8ij tek xtipe chic ri Kajaf Jesucristo."
                },
                "4": {
                    "verse_nr": "4",
                    "verse": "Kach\u02c8alal, riyoj ketaman chi ri Dios can yixrajo\u02c8 wi, y ketaman chuka\u02c8 chi ri Dios can yix rucha\u02c8on chic."
                },
                "5": {
                    "verse_nr": "5",
                    "verse": "Ruma tek xkatzijoj chiwe ri lok\u02c8olaj ch\u02c8abel ri niya\u02c8o colotajic, ma kayon ta riyoj ri xojtzijon. Xa can ya ruchuk\u02c8a\u02c8 ri Lok\u02c8olaj Esp\u00edritu ri xojto\u02c8o chutzijoxic. Y xk\u02c8alajin chi ri xkatzijoj chiwe, can ruch\u02c8abel wi ri Dios. Y chuka\u02c8 tek xojc\u02c8oje\u02c8 chicojol, riyix xitz\u02c8et ri utzilaj c\u02c8aslen ri xkac\u02c8uaj. Ruma xkajo\u02c8 chi xinimaj ri lok\u02c8olaj ch\u02c8abel ri niya\u02c8o colotajic."
                },
                "6": {
                    "verse_nr": "6",
                    "verse": "Y riyix can xitzekelbej chuka\u02c8 achi\u02c8el ri c\u02c8aslen ri kac\u02c8uan riyoj y xitzekelbej chuka\u02c8 achi\u02c8el ri c\u02c8aslen ri xuc\u02c8uaj ri Ajaf. Ruma tek xinimaj ri ruch\u02c8abel ri Dios, sibilaj xixetzelex cuma ri winek ri ma quiniman ta ri ruch\u02c8abel ri Dios. Pero ma riq\u02c8ui wi chi c\u02c8o tijoj pokonal ri nik\u02c8axaj, riyix ma xixbison ta. Ruma ya ri Lok\u02c8olaj Esp\u00edritu xya\u02c8o quicoten pa tak iw\u00e1nima."
                },
                "7": {
                    "verse_nr": "7",
                    "verse": "Y quec\u02c8ari\u02c8 tek riyix xixoc c\u02c8ambel quina\u02c8oj quinojel ri quiniman chic ri Jesucristo ri yec\u02c8o pa tak nic\u02c8aj chic tinamit ri chiri\u02c8 pa ruwach\u02c8ulef Macedonia, y chuka\u02c8 pa tak tinamit ri yec\u02c8o pa ruwach\u02c8ulef Acaya. Riye\u02c8 quic\u02c8axan chi riyix aj Tesal\u00f3nica can riq\u02c8ui ronojel iw\u00e1nima iniman ri Jesucristo."
                },
                "8": {
                    "verse_nr": "8",
                    "verse": "Y rumari\u02c8 xbe c\u02c8a rutzijoxic ri ruch\u02c8abel ri Ajaf pa ronojel lugar y ma xu (xe) ta c\u02c8a ri pa Macedonia y Acaya ri xetamex wi, xa can xetamex chuka\u02c8 cuma ri winek pa ronojel lugar chi riyix can iniman ri Dios riq\u02c8ui ronojel iw\u00e1nima y ma rajawaxic ta chi nikatzijoj riyoj."
                },
                "9": {
                    "verse_nr": "9",
                    "verse": "Ruma riye\u02c8 niquitzijoj chi tek xojapon iwuq\u02c8ui riyix, can xojic\u02c8ul jabel. Niquitzijola\u02c8 chuka\u02c8 chi riyix xinimaj ri c\u02c8aslic Dios, y ma xiya\u02c8 ta chic quik\u02c8ij dios ri xa ye banon cuma winek riche (rixin) chi queri\u02c8 xichop rubanic ri nrajo\u02c8 ri kitzij Dios."
                },
                "10": {
                    "verse_nr": "10",
                    "verse": "Y chuka\u02c8 niquitzijola\u02c8 chi iwoyoben ri k\u02c8ij tek ri Jesucristo ri Ruc\u02c8ajol ri Dios, xtipe chic jun bey chila\u02c8 chicaj. Riyix iwetaman chi Riya\u02c8 xc\u02c8astej el chiquicojol ri caminaki\u02c8 ruma ri ruchuk\u02c8a\u02c8 ri Dios. Y chuka\u02c8 iwetaman chi ya Riya\u02c8 ri xkojcolo chuwech ri ruc\u02c8ayewal ri xtipe."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ri rusamaj ri Pablo quiq\u02c8ui ri kach\u02c8alal aj Tesal\u00f3nica - Kach\u02c8alal, riyix jabel iwetaman chi can c\u02c8o xc\u02c8atzin wi ri xojapon iwuq\u02c8ui, y xkabij ri ruch\u02c8abel ri Dios chiwe."
                },
                "2": {
                    "verse_nr": "2",
                    "verse": "Y chuka\u02c8 riyix iwetaman chi tek c\u02c8a ma jane kojapon ri chila\u02c8 iwuq\u02c8ui, riyoj xa can xkatij yan c\u02c8a pokon y q\u02c8uiy yan ri xban chake ri pa tinamit Filipos, pero ri xkac\u02c8ulwachij chiri\u02c8, ma xuben ta chake chi xkaxibij ta ki\u02c8 riche (rixin) chi xojapon chila\u02c8 iwuq\u02c8ui riyix chutzijoxic ri lok\u02c8olaj ruch\u02c8abel ri Dios ri niya\u02c8o colotajic. Y astape\u02c8 chuka\u02c8 can sibilaj xojetzelex ri pan itinamit riyix, pero ri Dios can xuben c\u02c8a chake chi ma xkaxibij ta ki\u02c8."
                },
                "3": {
                    "verse_nr": "3",
                    "verse": "Ruma can pa ruchojmil wi xkabila\u02c8 ri ruch\u02c8abel ri Dios chiwe riche (rixin) chi xixkapixabaj. Y ma xixkak\u02c8ol ta. Y ma xkabila\u02c8 ta chuka\u02c8 ri ruch\u02c8abel ri Dios chiwe, ruma chi c\u02c8o ta jun achique ri nikajo\u02c8 chiwe, ma que ta ri\u02c8."
                },
                "4": {
                    "verse_nr": "4",
                    "verse": "Riyoj xkabij re\u02c8 chiwe, ruma chi ri Dios utz xojrutz\u02c8et y xuchilabej chake chi xkatzijoj ri lok\u02c8olaj ruch\u02c8abel ri niya\u02c8o colotajic. Y riyoj nikaben re samaj re\u02c8, ruma nikajo\u02c8 nikaben ri nika chuwech Riya\u02c8, astape\u02c8 ma nika ta chiquiwech ri winek. Ri Dios can retaman wi ri k\u00e1nima."
                },
                "5": {
                    "verse_nr": "5",
                    "verse": "Y Riya\u02c8 retaman chi tek xkabij ri ruch\u02c8abel chiwe, ma riche (rixin) ta chi xkach\u02c8ec puek. Y riyix chuka\u02c8 iwetaman chi ma xkacanoj ta ch\u02c8abel ri nika chiwech riyix riche (rixin) chi xixkak\u02c8ol."
                },
                "6": {
                    "verse_nr": "6",
                    "verse": "Chuka\u02c8 ma xkajo\u02c8 ta chi riyix y nic\u02c8aj chic winek xiya\u02c8 ta kak\u02c8ij riyoj, astape\u02c8 xa can utz wi chi riyix xiya\u02c8 ta kak\u02c8ij, ruma can yoj ap\u00f3stoles riche (rixin) ri Jesucristo. Pero ma que ta ri\u02c8 xkaben."
                },
                "7": {
                    "verse_nr": "7",
                    "verse": "Riyoj can sibilaj xixkalok\u02c8ok\u02c8ej, achi\u02c8el nuben jun te\u02c8ej quiq\u02c8ui ri tak ral, can c\u02c8o quiq\u02c8ui, yerajo\u02c8 y jabel yeruq\u02c8uiytisaj."
                },
                "8": {
                    "verse_nr": "8",
                    "verse": "Y queri\u02c8 chuka\u02c8 xkaben chiwe riyix. Can sibilaj xixkajo\u02c8. Rumac\u02c8ari\u02c8 xkabila\u02c8 chiwe ri lok\u02c8olaj ruch\u02c8abel ri Dios ri niya\u02c8o colotajic. Y ma xu (xe) ta ri\u02c8. Ruma wi ta xc\u02c8atzin chi xojapon ta chuwech ri camic chi\u02c8ito\u02c8ic, can xkaben ta. Ruma sibilaj yixkajo\u02c8."
                },
                "9": {
                    "verse_nr": "9",
                    "verse": "Queri\u02c8 nikabij chiwe riyix kach\u02c8alal, ruma ninatej chiwe chi majun bey c\u02c8o ta ri xkac\u02c8utuj chiwe. Riyoj xa can xojsamej chi pak\u02c8ij chi chak\u02c8a\u02c8 riche (rixin) chi xkach\u02c8ec ri nic\u02c8atzin chake. Ruma ma xkajo\u02c8 ta xkaya\u02c8 jun ejka\u02c8n chiwij tek xojc\u02c8oje\u02c8 iwuq\u02c8ui chutzijoxic ri lok\u02c8olaj ruch\u02c8abel ri Dios ri niya\u02c8o colotajic."
                },
                "10": {
                    "verse_nr": "10",
                    "verse": "Ri Dios can retaman wi y riyix chuka\u02c8 can yixcowin nik\u02c8alajsaj chi tek riyoj xojc\u02c8oje\u02c8 iwuq\u02c8ui, ri kac\u02c8aslen can utz wi chuwech ri Dios. Y can ch\u02c8ajch\u02c8oj chuka\u02c8 chi c\u02c8aslen ri xkac\u02c8uaj chiwech riyix. Can majun itzel xilitej ta pa kac\u02c8aslen."
                },
                "11": {
                    "verse_nr": "11",
                    "verse": "Riyix chuka\u02c8 iwetaman chi riyoj xkaben chiwe achi\u02c8el nuben jun tata\u02c8aj chique ri ralc\u02c8ual. Xkacukuba\u02c8 ic\u02c8u\u02c8x chi\u02c8iwonojel. Y xixkapixabaj chi ma tiya\u02c8 ta ca ri Dios."
                },
                "12": {
                    "verse_nr": "12",
                    "verse": "Y xkabij c\u02c8a chiwe chi choj tic\u02c8uaj ri ic\u02c8aslen, ruma queri\u02c8 ruc\u02c8amon chi nikaben riyoj ri yoj riche (rixin) chic ri Dios. Ruma ri Dios xojrusiq\u02c8uij (xojroyoj) riche (rixin) chi yoj\u2011oc pa rajawaren, ri acuchi (achique) c\u02c8o wi ri ruk\u02c8ij ruc\u02c8ojlen."
                },
                "13": {
                    "verse_nr": "13",
                    "verse": "Rumac\u02c8ari\u02c8 riyoj can ma yojtane\u02c8 ta chi nikamatioxij chare ri Dios iwuma riyix kach\u02c8alal. Ruma tek xkatzijoj ri ruch\u02c8abel ri Dios chiwe, can xic\u02c8ul wi. Y ma xibij ta ka chi xa ruch\u02c8abel winek. Xa can xibij chi can ruch\u02c8abel wi ri Dios. Y can kitzij wi chi queri\u02c8, y wacami ya c\u02c8a ch\u02c8abel ri\u02c8 ri nisamej pan ic\u02c8aslen riyix ri iniman chic ri Jesucristo."
                },
                "14": {
                    "verse_nr": "14",
                    "verse": "Kach\u02c8alal, tek riyix xban pokon chiwe cuma ri iwinak, ruma iniman ri Cristo Jes\u00fas, xic\u02c8ulwachij achi\u02c8el xban chique ri israelitas ri quiniman ri Cristo Jes\u00fas, ri niquimol qui\u02c8 pa rubi\u02c8 ri Dios pa tak tinamit riche (rixin) ri Judea. Ruma ri kach\u02c8alal israelitas ri\u02c8 xban pokon chique cuma ri quech aj Israel, ruma quiniman ri Cristo Jes\u00fas."
                },
                "15": {
                    "verse_nr": "15",
                    "verse": "Y ye israelitas chuka\u02c8 ri xebin chi ticamisex ri Ajaf Jesucristo y ri israelitas ri xec\u02c8oje\u02c8 ojer ca xequicamisala\u02c8 chuka\u02c8 ye q\u02c8uiy chique ri profetas ri xetak quiq\u02c8ui. Y chuka\u02c8 israelitas ri xe\u02c8okotan pe kiche (kixin) riyoj wacami. Riye\u02c8 can ma niquiben ta ri nika chuwech ri Dios y xa yequetzelaj quinojel ri winek."
                },
                "16": {
                    "verse_nr": "16",
                    "verse": "Ruma tek riyoj xkajo\u02c8 xkatzijoj ri ruch\u02c8abel ri Dios chique ri winek ri ma ye israelitas ta riche (rixin) chi xecolotej ta pe chupan ri quimac, ri israelitas xa xojquik\u02c8et chutzijoxic ri ruch\u02c8abel ri Dios. Y rumari\u02c8 ri quimac ri israelitas xa benak chic pa nim chuwech ri Dios. Y wacami ri Dios xa ruya\u02c8on chic ri nimalaj ruc\u02c8ayewal pa quiwi\u02c8."
                },
                "17": {
                    "verse_nr": "17",
                    "verse": "Ri Pablo nurayij nibe chic chiquitz\u02c8etic ri kach\u02c8alal aj Tesal\u00f3nica - Kach\u02c8alal, riyoj can yixkaku\u02c8, ruma c\u02c8o chic juba\u02c8 tiempo koj\u2011el pe iwuq\u02c8ui. Pero astape\u02c8 ma yojc\u02c8o ta apo iwuq\u02c8ui, binakil yixnatej chake, y can kajowan chi yoj aponak ta iwuq\u02c8ui riche (rixin) chi nikatz\u02c8et chic kawech."
                },
                "18": {
                    "verse_nr": "18",
                    "verse": "Y rumari\u02c8 hasta kach\u02c8obon chic chi yojapon ta iwuq\u02c8ui. Riyin ri Pablo ca\u02c8i\u02c8 oxi\u02c8 yan mul xinben chi xojbe, pero ri Satan\u00e1s xojruk\u02c8et."
                },
                "19": {
                    "verse_nr": "19",
                    "verse": "Riyoj can nikajo\u02c8 wi chi yojapon iwuq\u02c8ui, ruma xa can iwuma riyix tek niquicot ri k\u00e1nima, ruma riyix can iniman ri Jesucristo riq\u02c8ui ronojel iw\u00e1nima. Y rumari\u02c8 riq\u02c8ui quicoten koyoben ri k\u02c8ij tek xtipe ri Kajaf Jesucristo. Ruma chupan ri k\u02c8ij ri\u02c8 xtiquicot r\u00e1nima ri Jesucristo kiq\u02c8ui riyoj iwuma riyix, chi c\u02c8o xc\u02c8atzin wi ri xkatzijoj ri ruch\u02c8abel ri Dios chiwe."
                },
                "20": {
                    "verse_nr": "20",
                    "verse": "Can iwuma wi riyix tek riyoj c\u02c8o kak\u02c8ij y c\u02c8o quicoten pa tak k\u00e1nima."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kach\u02c8alal, ruma sibilaj xixkajo\u02c8, rumac\u02c8ari\u02c8 can xapon na wi jun k\u02c8ij tek ma xkacoch\u02c8 ta chic riche (rixin) chi niketamaj ri achique ibanon. Y rumari\u02c8 xkabij chi utz yojcanaj ca kayon pa tinamit Atenas."
                },
                "2": {
                    "verse_nr": "2",
                    "verse": "Y xkatek c\u02c8a el ri kach\u02c8alal Timoteo riche (rixin) chi xixberutz\u02c8eta\u02c8 ca. Ruma riya\u02c8 jun rusamajel chuka\u02c8 ri Dios y can kachibil ki\u02c8 riq\u02c8ui chutzijoxic ri lok\u02c8olaj ruch\u02c8abel ri Cristo ri niya\u02c8o colotajic. Y xkatek c\u02c8a el ri kach\u02c8alal Timoteo riche (rixin) chi can nberuya\u02c8 iwuchuk\u02c8a\u02c8 y yixrupixabaj chuka\u02c8 riche (rixin) chi m\u00e1s nicukuba\u02c8 ic\u02c8u\u02c8x riq\u02c8ui ri Jesucristo."
                },
                "3": {
                    "verse_nr": "3",
                    "verse": "Riche (rixin) chi queri\u02c8 man ta jun nisach ruc\u02c8u\u02c8x chupan ri tijoj pokonal ri yixtajin nik\u02c8axaj, ruma riyix iwetaman chi pa kac\u02c8aslen riyoj ri kaniman ri Jesucristo, can c\u02c8o chi nikak\u02c8axaj tijoj pokonal."
                },
                "4": {
                    "verse_nr": "4",
                    "verse": "Tek xojc\u02c8oje\u02c8 iwuq\u02c8ui, xkabij chiwe chi nipe tijoj pokonal pa kac\u02c8aslen. Y jabel iwetaman chi achi\u02c8el ri xkabij ca chiwe, can que wi ri\u02c8 ri banatajnek."
                },
                "5": {
                    "verse_nr": "5",
                    "verse": "Y ruma ri ma xincoch\u02c8 ta chic riche (rixin) chi nwetamaj ri achique ibanon riyix, rumari\u02c8 xintek el ri Timoteo iwuq\u02c8ui, riche (rixin) chi xberetamaj pe wi c\u02c8a icukuban na ic\u02c8u\u02c8x riq\u02c8ui ri Jesucristo. Ruma xinbij chi riq\u02c8ui juba\u02c8 ri itzel winek xuben chiwe chi xiya\u02c8 ca ri Jesucristo, y xa majun c\u02c8a xtrejkalej ri samaj ri xkaben chicojol."
                },
                "6": {
                    "verse_nr": "6",
                    "verse": "Pero wacami niquicot ri k\u00e1nima ruma xkac\u02c8axaj yan ri achique ibanon. Ruma xtzolin yan pe ri Timoteo. Riya\u02c8 xubij chake chi can icukuban ic\u02c8u\u02c8x riq\u02c8ui ri Jesucristo, y chi ye\u02c8iwajo\u02c8 quinojel. Chuka\u02c8 xorubij chake chi binakil yojnatej chiwe y can niquicot ri iw\u00e1nima tek yojnatej chiwe. Y xorubij chuka\u02c8 chi ma xu (xe) ta wi riyoj ri yojajowan chi yixkatz\u02c8et. Xa can queri\u02c8 chuka\u02c8 ri iraybel riyix."
                },
                "7": {
                    "verse_nr": "7",
                    "verse": "Y rumari\u02c8, kach\u02c8alal, sibilaj quicoten xkana\u02c8 pa k\u00e1nima ruma xkac\u02c8axaj chi riyix can icukuban ic\u02c8u\u02c8x riq\u02c8ui ri Jesucristo. Re\u02c8 sibilaj quicoten xuya\u02c8 chake riyoj. Astape\u02c8 yojtajin chuk\u02c8axaxic tijoj pokonal, y astape\u02c8 nikatij sibilaj pokon, ri k\u00e1nima niquicot ka iwuma."
                },
                "8": {
                    "verse_nr": "8",
                    "verse": "Ruma riyoj can xcuke\u02c8 kac\u02c8u\u02c8x tek xkac\u02c8axaj chi riyix can cof yixc\u02c8o riq\u02c8ui ri Ajaf Jesucristo. Y can achi\u02c8el xkil jun c\u02c8ac\u02c8ac\u02c8 c\u02c8aslen xkana\u02c8 riyoj."
                },
                "9": {
                    "verse_nr": "9",
                    "verse": "Y ruma c\u02c8a ri quicoten ri niya\u02c8 riyix pa k\u00e1nima, \u00bfachique ta cami chi matioxinic ri utz chi nikaya\u02c8 chare ri Dios iwuma riyix? Ruma can sibilaj quicoten ri c\u02c8o pa k\u00e1nima riq\u02c8ui ri Dios iwuma riyix."
                },
                "10": {
                    "verse_nr": "10",
                    "verse": "Y can nikatij kak\u02c8ij chi pak\u02c8ij chi chak\u02c8a\u02c8 nikac\u02c8utuj chare ri Dios, chi xkojcowin ta xkojapon iwuq\u02c8ui, riche (rixin) chi queri\u02c8 xtikac\u02c8ut m\u00e1s ri ruch\u02c8abel ri Dios chiwech ri nic\u02c8atzin riche (rixin) chi nitz\u02c8aket ri icukbel c\u02c8u\u02c8x riq\u02c8ui ri Jesucristo."
                },
                "11": {
                    "verse_nr": "11",
                    "verse": "Rumari\u02c8 nikajo\u02c8 chi xtuben ta ri Katata\u02c8 Dios y ri Kajaf Jesucristo chake chi xkojcowin ta xkojapon iwuq\u02c8ui."
                },
                "12": {
                    "verse_nr": "12",
                    "verse": "Kach\u02c8alal, riyoj nikajo\u02c8 chi ri Ajaf xtuben ta chiwe chi can niwajo\u02c8 m\u00e1s iwi\u02c8. Y queri\u02c8 chuka\u02c8 que\u02c8iwajo\u02c8 quinojel ri winek ri ma quiniman ta ri Jesucristo. Can tiwajo\u02c8 iwi\u02c8 achi\u02c8el kabanon riyoj iwuq\u02c8ui riyix."
                },
                "13": {
                    "verse_nr": "13",
                    "verse": "Riche (rixin) chi queri\u02c8 can xticuke\u02c8 ic\u02c8u\u02c8x riq\u02c8ui ri Jesucristo, chi ch\u02c8ajch\u02c8oj ta ri ic\u02c8aslen chuwech ri Katata\u02c8 Dios ronojel k\u02c8ij, riche (rixin) chi queri\u02c8 man ta jun itzel yixtajin chubanic tek xtipe chic jun bey ri Kajaf Jesucristo, ye rachibilan pe quinojel ri lok\u02c8olaj tak ralc\u02c8ual ri Dios ri yec\u02c8o chic riq\u02c8ui Riya\u02c8."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ya ri c\u02c8aslen choj ri nika chuwech ri Dios - Y wacami kach\u02c8alal, pa rubi\u02c8 ri Ajaf Jes\u00fas nikac\u02c8utuj jun utzil chiwe y yixkapixabaj chi can tic\u02c8uaj jun c\u02c8aslen ri can nika chuwech ri Ajaf, achi\u02c8el ri c\u02c8aslen ri xkac\u02c8ut chiwech tek xojc\u02c8oje\u02c8 iwuq\u02c8ui. Y quec\u02c8ari\u02c8 tibana\u02c8 riche (rixin) chi niben ri nika chuwech ri Dios y queri\u02c8 yixq\u02c8uiy m\u00e1s y m\u00e1s, chubanic ri nrajo\u02c8 ri Dios."
                },
                "2": {
                    "verse_nr": "2",
                    "verse": "Ruma riyix jabel iwetaman achique chi pixa\u02c8 ri xkabij chiwe ri c\u02c8o chi niben. Ruma can queri\u02c8 bin ca ruma ri Ajaf Jesucristo."
                },
                "3": {
                    "verse_nr": "3",
                    "verse": "Kach\u02c8alal, ri Dios nrajo\u02c8 c\u02c8a chi riyix nich\u02c8ajch\u02c8ojsaj iwi\u02c8 chare ronojel ri xa ma utz ta, tiya\u02c8 ca rubanic ri mac, achi\u02c8el ri mac ri niquiben ri achi\u02c8a\u02c8 y ri ixoki\u02c8 ri niquicanoj qui\u02c8 riche (rixin) chi yemacun y xa ma quic\u02c8ulaj ta qui\u02c8."
                },
                "4": {
                    "verse_nr": "4",
                    "verse": "Riyix achi\u02c8a\u02c8 chi\u02c8ijujunal tiwetamaj achique rubanic yixc\u02c8oje\u02c8 quiq\u02c8ui ri iwixjaylal. Ruma ri Dios nrajo\u02c8 chi xaxu (xaxe) wi quiq\u02c8ui ri iwixjaylal quixc\u02c8oje\u02c8 wi. Riche (rixin) chi queri\u02c8 ch\u02c8ajch\u02c8oj ta ri ic\u02c8aslen, ruma queri\u02c8 ruc\u02c8amon chi niben."
                },
                "5": {
                    "verse_nr": "5",
                    "verse": "Pero ma tiben c\u02c8a achi\u02c8el niquiben ri winek ri ma quetaman ta ruwech ri Dios. Ruma riye\u02c8 xaxu (xaxe) wi ri ruraybel ri ch\u02c8aculaj niquiben."
                },
                "6": {
                    "verse_nr": "6",
                    "verse": "Man ta c\u02c8o jun ri nibano jun k\u02c8oloj chare jun kach\u02c8alal riche (rixin) chi nic\u02c8oje\u02c8 riq\u02c8ui ri rixjayil. Ruma wi nibanatej jun mac quere\u02c8, ri Ajaf can xtuya\u02c8 wi rutojbalil. Queri\u02c8 xkabij chiwe tek xojc\u02c8oje\u02c8 iwuq\u02c8ui."
                },
                "7": {
                    "verse_nr": "7",
                    "verse": "Ruma ri Dios ma xojrusiq\u02c8uij (xojroyoj) ta riche (rixin) chi nikac\u02c8uaj jun itzel c\u02c8aslen. Ma que ta ri\u02c8. Riya\u02c8 xojrusiq\u02c8uij (xojroyoj) riche (rixin) chi nikac\u02c8uaj jun c\u02c8aslen ch\u02c8ajch\u02c8oj."
                },
                "8": {
                    "verse_nr": "8",
                    "verse": "Y wi c\u02c8o jun chicojol ri xa ma nrajo\u02c8 ta nrac\u02c8axaj ronojel ri xkabij yan ka chiwe, y xa c\u02c8a nrajo\u02c8 na nuc\u02c8uaj jun itzel c\u02c8aslen, ma yoj ta c\u02c8a riyoj o jun ta chic winek ri nretzelaj. Xa can ya ri Dios ri yayon pe ri Lok\u02c8olaj Esp\u00edritu chake ri nretzelaj."
                },
                "9": {
                    "verse_nr": "9",
                    "verse": "Yac\u02c8a chrij ri ajowabel, ri Dios can ruc\u02c8utun chic chiwech chi niwajo\u02c8 iwi\u02c8 chi\u02c8iwach\u02c8alal iwi\u02c8, y rumari\u02c8 ma nic\u02c8atzin ta chic chi ntz\u02c8ibaj el rubixic chiwe."
                },
                "10": {
                    "verse_nr": "10",
                    "verse": "Quec\u02c8ari\u02c8 chuka\u02c8 yixtajin chubanic, ye\u02c8iwajo\u02c8 quinojel ri kach\u02c8alal ri yec\u02c8o pa ruwach\u02c8ulef riche (rixin) ri Macedonia. Pero chuka\u02c8 nikabij chiwe chi can ta sibilaj niq\u02c8uiy ri ajowabel iwuq\u02c8ui."
                },
                "11": {
                    "verse_nr": "11",
                    "verse": "Y ma tich\u02c8ujirisaj ta iwi\u02c8 chupan ri ic\u02c8aslen, y chuka\u02c8 xa ekal ticanoj xabachique ri nic\u02c8atzin ka chiwe riyix. Can quixsamej riche (rixin) chi nich\u02c8ec iway, achi\u02c8el ri xkabij chiwe tek xojc\u02c8oje\u02c8 iwuq\u02c8ui."
                },
                "12": {
                    "verse_nr": "12",
                    "verse": "Riche (rixin) chi nic\u02c8uaj jun c\u02c8aslen utz chiquiwech ri winek ri xa ma jane quiniman ta ri Jesucristo, y riche (rixin) chuka\u02c8 chi ma nic\u02c8atzin ta chi riyix niwajo\u02c8 chi ye ta ri winek ri c\u02c8o niquiya\u02c8 pe chiwe."
                },
                "13": {
                    "verse_nr": "13",
                    "verse": "Tek ri Jesucristo xtipe chic jun bey - Kach\u02c8alal, riyoj nikajo\u02c8 chi riyix niwetamaj ri achique xtiban chique ri ye caminek chic el, riche (rixin) chi queri\u02c8 ma yixbison ta, achi\u02c8el yebison ri winek ri majun coyoben ta riq\u02c8ui ri Jesucristo."
                },
                "14": {
                    "verse_nr": "14",
                    "verse": "Ruma riyoj ri nikanimaj chi ri Jesucristo xcom y xc\u02c8astej el, can nikanimaj chuka\u02c8 chi queri\u02c8 xtuben ri Dios quiq\u02c8ui ri ye caminek chic el, ri xquinimaj el ri Jesucristo tek xec\u02c8ase\u02c8 el chuwech re ruwach\u02c8ulef. Ri Dios can xqueruc\u02c8asoj wi el."
                },
                "15": {
                    "verse_nr": "15",
                    "verse": "Y re\u02c8 nikabij chiwe ruma queri\u02c8 xubij ri Ajaf, chikonojel riyoj ri c\u02c8a yoj q\u02c8ues na o c\u02c8a yojc\u02c8o na chuwech re ruwach\u02c8ulef tek xtipe chic jun bey ri Ajaf, ma yoj ta c\u02c8a ri xkojnabeyej el chiquiwech ri ye caminek chic el."
                },
                "16": {
                    "verse_nr": "16",
                    "verse": "Ruma ri Ajaf tek xtipe chic chila\u02c8 chicaj, can xtich\u02c8o pe riq\u02c8ui ch\u02c8abel ri can c\u02c8o chi ninimex ri nubij, y riq\u02c8ui ruch\u02c8abel nimalaj \u00e1ngel. Y xtik\u02c8ajan pe ri trompeta riche (rixin) ri Dios. Y yari\u02c8 tek xquec\u02c8astej el ri caminaki\u02c8 ri xquinimaj el ri Jesucristo."
                },
                "17": {
                    "verse_nr": "17",
                    "verse": "Y c\u02c8ac\u02c8ari\u02c8, ri c\u02c8a yoj q\u02c8ues na ca, ri c\u02c8a yojc\u02c8o na chuwech re ruwach\u02c8ulef, yari\u02c8 tek junan xkojjic\u02c8 el quiq\u02c8ui riye\u02c8 pa sutz\u02c8 chicaj, riche (rixin) chi nbekac\u02c8ulu\u02c8 ri Ajaf. Y xkojc\u02c8oje\u02c8 riq\u02c8ui Riya\u02c8 xtibe k\u02c8ij xtibe sek."
                },
                "18": {
                    "verse_nr": "18",
                    "verse": "Rumac\u02c8ari\u02c8 ticukubala\u02c8 ic\u02c8u\u02c8x chi\u02c8iwachibil iwi\u02c8, riq\u02c8ui re ch\u02c8abel re\u02c8."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kach\u02c8alal, ma nic\u02c8atzin ta ntz\u02c8ibaj chiwe ri achique tiempo y achique k\u02c8ij tek xtipe ri Jesucristo."
                },
                "2": {
                    "verse_nr": "2",
                    "verse": "Ruma riyix jabel iwetaman chi majun etamayon ta achique k\u02c8ij tek xtipe chic ri Ajaf. Xa c\u02c8a tek xtina\u02c8, ya xoka. Ruma Riya\u02c8 tek xtipe chic, xtuben achi\u02c8el nuben jun alek\u02c8om tek nuben alek\u02c8 chak\u02c8a\u02c8."
                },
                "3": {
                    "verse_nr": "3",
                    "verse": "Y yac\u02c8a tek ri nic\u02c8aj chic winek xtiquibij chi wacami sibilaj jabel kabanon, ruma majun ch\u02c8a\u02c8oj, can utz yojc\u02c8o ka, xquecha\u02c8; xa yac\u02c8ari\u02c8 tek xtoka ri ruc\u02c8ayewal pa quiwi\u02c8. Xa xtiquic\u02c8ulwachij achi\u02c8el ri nuc\u02c8ulwachij jun ixok ri petenak alanic chrij. Xa c\u02c8a tek xtuna\u02c8, ya xpe ri k\u02c8axomal chare y can man xtuto\u02c8 ta ri\u02c8 chuwech. Y quec\u02c8ari\u02c8 ri xtiquic\u02c8ulwachij ri winek ri\u02c8, ma xtiquito\u02c8 ta qui\u02c8 chuwech ri ruc\u02c8ayewal."
                },
                "4": {
                    "verse_nr": "4",
                    "verse": "Yac\u02c8a riyix kach\u02c8alal, ma yixc\u02c8o ta chic pa k\u02c8eku\u02c8m. Y rumari\u02c8, tek xtoka ri Jesucristo, chiwe riyix, ma xtoka ta achi\u02c8el noka jun alek\u02c8om, ruma can iwoyoben chic ri k\u02c8ij tek xtipe."
                },
                "5": {
                    "verse_nr": "5",
                    "verse": "Ruma konojel ri kaniman chic ri Jesucristo, ma yoj riche (rixin) ta chic ri k\u02c8eku\u02c8m, yoj riche (rixin) chic ri sakil."
                },
                "6": {
                    "verse_nr": "6",
                    "verse": "Rumac\u02c8ari\u02c8 ma tikaben ta achi\u02c8el niquiben ri nic\u02c8aj chic winek ri ma yec\u02c8o ta pa sakil. Ruma riye\u02c8 ma niquich\u02c8ob ta jabel ri achique yequibanala\u02c8. Xa achi\u02c8el ye warnek. Yac\u02c8a riyoj kojc\u02c8ase\u02c8 c\u02c8a jabel y tikach\u02c8obo\u02c8 jabel ri yekabanala\u02c8."
                },
                "7": {
                    "verse_nr": "7",
                    "verse": "Ruma ri waran riche (rixin) chak\u02c8a\u02c8, y chuka\u02c8 ri yek\u02c8aber riche (rixin) chak\u02c8a\u02c8 yek\u02c8aber."
                },
                "8": {
                    "verse_nr": "8",
                    "verse": "Yac\u02c8a riyoj ri yoj riche (rixin) ri sakil ruma kaniman chic ri Jesucristo, tikach\u02c8obo\u02c8 c\u02c8a jabel ri achique yekabanala\u02c8. Can tikacukuba\u02c8 kac\u02c8u\u02c8x riq\u02c8ui ri Jesucristo, y quekajo\u02c8 quinojel. Ruma queri\u02c8 rubanic riche (rixin) chi nikato\u02c8 ki\u02c8 chuwech ri kac\u02c8ulel. Achi\u02c8el nuben jun soldado, nucusaj jun ch\u02c8ich\u02c8 chuwaruc\u02c8u\u02c8x riche (rixin) chi nuto\u02c8 ri\u02c8 chuwech ri ruc\u02c8ulel. Quec\u02c8ari\u02c8 tikabana\u02c8 riyoj achi\u02c8el nuben ri soldado, nucusaj jun ch\u02c8ich\u02c8 pa rujolon (ruwi\u02c8) riche (rixin) chi nicolotej chuwech ri ruc\u02c8ulel. Can tikacukuba\u02c8 c\u02c8a apo kac\u02c8u\u02c8x chi xojcolotej yan."
                },
                "9": {
                    "verse_nr": "9",
                    "verse": "Ruma ri Dios ma xojrucha\u02c8 ta riche (rixin) chi yojrutek pa ruc\u02c8ayewal, ma que ta ri\u02c8. Riya\u02c8 xojrucha\u02c8 riche (rixin) chi nikil ri colotajic ruma nikanimaj ri Kajaf Jesucristo."
                },
                "10": {
                    "verse_nr": "10",
                    "verse": "Y riyix iwetaman chi ri Jesucristo xcom kuma riyoj riche (rixin) chi xuya\u02c8 kac\u02c8aslen. Riche (rixin) chi queri\u02c8 wi c\u02c8a yoj q\u02c8ues na wawe\u02c8 chuwech re ruwach\u02c8ulef, o yoj caminek chic el, c\u02c8o kac\u02c8aslen riq\u02c8ui Riya\u02c8."
                },
                "11": {
                    "verse_nr": "11",
                    "verse": "Rumac\u02c8ari\u02c8 ticukubala\u02c8 ic\u02c8u\u02c8x chi\u02c8iwachibil iwi\u02c8. Y chuka\u02c8 titola\u02c8 iwi\u02c8 riche (rixin) chi yixq\u02c8uiy chupan ri ic\u02c8aslen riq\u02c8ui ri Dios, can achi\u02c8el ri ibanon pe."
                },
                "12": {
                    "verse_nr": "12",
                    "verse": "Ri Pablo yerupixabaj ri kach\u02c8alal aj Tesal\u00f3nica - Kach\u02c8alal, nikac\u02c8utuj jun utzil chiwe chi tiyala\u02c8 quik\u02c8ij ri can niquitij quik\u02c8ij yesamej chicojol pa rusamaj ri Dios, ruma yec\u02c8a riye\u02c8 ri ye uc\u02c8uayon iwuche (iwixin) pa rubi\u02c8 ri Ajaf y yixquipixabala\u02c8 chuka\u02c8."
                },
                "13": {
                    "verse_nr": "13",
                    "verse": "Rumac\u02c8ari\u02c8 tiyala\u02c8 quik\u02c8ij y can sibilaj que\u02c8iwajo\u02c8 ruma ri samaj ri niquiben. Y chuka\u02c8 jabel tic\u02c8uaj iwi\u02c8 y c\u02c8o ta uxlanibel c\u02c8u\u02c8x chicojol."
                },
                "14": {
                    "verse_nr": "14",
                    "verse": "Chuka\u02c8 kach\u02c8alal, nikabij chiwe chi que\u02c8ipixabaj ri kach\u02c8alal ri ye k\u02c8ora\u02c8. Tibij chique chi quesamej. Y ri kach\u02c8alal ri xa ca\u02c8i\u02c8 quic\u02c8u\u02c8x quibanon, ticukubala\u02c8 quic\u02c8u\u02c8x. Y ri ma jane c\u02c8o ta quichuk\u02c8a\u02c8 jabel chupan ri quic\u02c8aslen riq\u02c8ui ri Jesucristo, ma que\u02c8iya\u02c8 ta ca. Xa can que\u02c8itola\u02c8. Y chuka\u02c8 que\u02c8icoch\u02c8ola\u02c8 quinojel."
                },
                "15": {
                    "verse_nr": "15",
                    "verse": "Y wi c\u02c8o ri xquebano pokon chiwe, ma tiya\u02c8 ta c\u02c8a ruq\u02c8uexel chique. Xa titija\u02c8 ik\u02c8ij chi niben ri utz chique quinojel ri winek, chiwe ka riyix chi\u02c8iwachibil iwi\u02c8 ri iniman chic ri Jesucristo, y chique chuka\u02c8 ri winek ri ma quiniman ta."
                },
                "16": {
                    "verse_nr": "16",
                    "verse": "Ronojel k\u02c8ij tiquicot ri iw\u00e1nima."
                },
                "17": {
                    "verse_nr": "17",
                    "verse": "Ma quixtane\u02c8 ta chi niben orar."
                },
                "18": {
                    "verse_nr": "18",
                    "verse": "Can timatioxij ronojel chare ri Dios. Timatioxij tek utz yixc\u02c8o, y timatioxij chuka\u02c8 tek yixc\u02c8o pa jun ruc\u02c8ayewal. Ruma queri\u02c8 nrajo\u02c8 ri Dios chi niben riyix ri xa jun chic ibanon riq\u02c8ui ri Cristo Jes\u00fas."
                },
                "19": {
                    "verse_nr": "19",
                    "verse": "Ma tik\u02c8et ta chi nisamej ri Lok\u02c8olaj Esp\u00edritu."
                },
                "20": {
                    "verse_nr": "20",
                    "verse": "Ma tiwetzelaj ta ri nubij jun kach\u02c8alal chi xk\u02c8alajsex chare ruma ri Dios."
                },
                "21": {
                    "verse_nr": "21",
                    "verse": "Xa tiwac\u02c8axaj na jabel ri nubij, riche (rixin) chi queri\u02c8 riyix niwetamaj wi kitzij o ma kitzij ta ri nubij. Y ya ri kas kitzij tiyaca\u02c8 ka pan iw\u00e1nima."
                },
                "22": {
                    "verse_nr": "22",
                    "verse": "Tiya\u02c8 ca rubanic ronojel ruwech etzelal."
                },
                "23": {
                    "verse_nr": "23",
                    "verse": "Can ya c\u02c8a ri Dios ri niya\u02c8o ri uxlanibel c\u02c8u\u02c8x ri xtibano ta chiwe chi ronojel k\u02c8ij nic\u02c8uaj jun c\u02c8aslen ch\u02c8ajch\u02c8oj. Chuka\u02c8 nwajo\u02c8 chi ri Dios xtuchajij ta ri iwesp\u00edritu, ri iw\u00e1nima y ri ich\u02c8acul, riche (rixin) chi queri\u02c8 majun itzel nilitej pan ic\u02c8aslen tek xtipe chic jun bey ri Kajaf Jesucristo."
                },
                "24": {
                    "verse_nr": "24",
                    "verse": "Y ri Dios ri xojsiq\u02c8uin (xojoyon), can kitzij wi nitzijon, y Riya\u02c8 can xtuben wi kiq\u02c8ui achi\u02c8el ri nubij."
                },
                "25": {
                    "verse_nr": "25",
                    "verse": "Ri ruq\u02c8uisbel tak ch\u02c8abel chare re wuj re\u02c8 - Kach\u02c8alal, tibana\u02c8 orar pa kawi\u02c8."
                },
                "26": {
                    "verse_nr": "26",
                    "verse": "Y tiya\u02c8 rutzil quiwech quinojel ri kach\u02c8alal riq\u02c8ui jun lok\u02c8olaj tz\u02c8uban (tz\u02c8uman) chi\u02c8ij."
                },
                "27": {
                    "verse_nr": "27",
                    "verse": "Y pa rubi\u02c8 ri Ajaf nbij c\u02c8a chiwe, chi tisiq\u02c8uij re wuj re\u02c8 chiquiwech quinojel ri lok\u02c8olaj tak kach\u02c8alal."
                },
                "28": {
                    "verse_nr": "28",
                    "verse": "Y ri rutzil ri Kajaf Jesucristo xtic\u02c8oje\u02c8 ta c\u02c8a iwuq\u02c8ui chi\u02c8iwonojel. Am\u00e9n."
                }
            }
        }
    }
}