{
    "version": "CKW",
    "book_name": "Galatians",
    "book_nr": "48",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri wuj ri xutz\u02c8ibaj ri ap\u00f3stol San Pablo chique ri kach\u02c8alal ri yec\u02c8o pa ruwach\u02c8ulef Galacia - Ri San Pablo nutek el rutzil quiwech ri kach\u02c8alal - Riyin ri Pablo, yin jun ru\u02c8ap\u00f3stol ri Jesucristo. Ma winek ta c\u02c8a xecha\u02c8o wuche (wixin) riche (rixin) chi queri\u02c8 xinoc ap\u00f3stol. Ni ma winek ta chuka\u02c8 ri ye takayon pe wuche (wixin). Ri takayon pe wuche (wixin) ya ri Ajaf Jesucristo y ri Dios ri Tata\u02c8ixel; ri Dios ri xbano chare ri Jesucristo chi xc\u02c8astej pe chiquicojol ri caminaki\u02c8."
                },
                "2": {
                    "verse_nr": "2",
                    "verse": "Riyix kach\u02c8alal, ri yix riche (rixin) ri iglesias ri yec\u02c8o pa ruwach\u02c8ulef Galacia, tic\u02c8ulu\u02c8 c\u02c8a ri rutzil iwech ri ntek el riyin, y ri rutzil iwech ri niquitek el chuka\u02c8 ri kach\u02c8alal ri yec\u02c8o wuq\u02c8ui."
                },
                "3": {
                    "verse_nr": "3",
                    "verse": "Y ya ta c\u02c8a ri uxlanibel c\u02c8u\u02c8x y ri utzil ri nuya\u02c8 ri Katata\u02c8 Dios y ri Kajaf Jesucristo ri xtic\u02c8oje\u02c8 pa tak iw\u00e1nima chi\u02c8iwonojel."
                },
                "4": {
                    "verse_nr": "4",
                    "verse": "Ruma ri Jesucristo xuya\u02c8 c\u02c8a ri\u02c8 riche (rixin) chi xcamisex ruma ri kamac, riche (rixin) chi queri\u02c8 yojrucol chuwech ri etzelal ri c\u02c8o wawe\u02c8 chuwech re ruwach\u02c8ulef re tiempo re\u02c8. Ronojel ri\u02c8 xuben ri Jesucristo kuma riyoj, ruma can queri\u02c8 wi xrajo\u02c8 ri Katata\u02c8 Dios chi xbanatej."
                },
                "5": {
                    "verse_nr": "5",
                    "verse": "Rumari\u02c8, ri Katata\u02c8 Dios can xtiya\u02c8ox (xtya\u02c8) ta c\u02c8a ruk\u02c8ij ruc\u02c8ojlen riche (rixin) xtibe k\u02c8ij xtibe sek. Am\u00e9n."
                },
                "6": {
                    "verse_nr": "6",
                    "verse": "Xaxu (xaxe wi) jun rubanic ri lok\u02c8olaj ch\u02c8abel ri niya\u02c8o colotajic - Riyin can xinmey tek xinwac\u02c8axaj chi riyix niwajo\u02c8 niya\u02c8 yan ca ri Dios y chuka\u02c8 ri lok\u02c8olaj ch\u02c8abel ri niya\u02c8o colotajic. Riyix xa jun wi chic chi na\u02c8oj ri niwajo\u02c8 nichop el rutzekelbexic y nej yixbe wi ca chare ri Dios, ri Dios ri xsiq\u02c8uin (xoyon) iwuche (iwixin) riche (rixin) chi xuya\u02c8 ri rutzil ri Cristo pan iwi\u02c8."
                },
                "7": {
                    "verse_nr": "7",
                    "verse": "Yac\u02c8a riyin nbij chiwe chi majun chic jun lok\u02c8olaj ch\u02c8abel ri niya\u02c8o colotajic. Yec\u02c8o winek ri xa jun wi chic ri niquic\u02c8ut, ri xa niquisech ic\u02c8u\u02c8x. Ruma nicajo\u02c8 c\u02c8a niquijel rubixic ri lok\u02c8olaj ruch\u02c8abel ri Cristo ri niya\u02c8o colotajic."
                },
                "8": {
                    "verse_nr": "8",
                    "verse": "Y ri lok\u02c8olaj ch\u02c8abel ri\u02c8 xa can xu (xe) wi jun rubanic. Y yari\u02c8 ri katzijon ca riyoj chiwe. Yac\u02c8a wi c\u02c8o jun ri nijalo rubixic ri lok\u02c8olaj ch\u02c8abel ri niya\u02c8o colotajic, can xtika ta c\u02c8a ruc\u02c8ayewal pa ruwi\u02c8 ruma ri Dios. Y ri\u02c8 astape\u02c8 ta na can yin c\u02c8a riyin o can jun \u00e1ngel ri petenak chila\u02c8 chicaj."
                },
                "9": {
                    "verse_nr": "9",
                    "verse": "Can achi\u02c8el c\u02c8a ri kabin ca chiwe, queri\u02c8 ncamuluj el rubixic chiwe wacami: Wi c\u02c8o jun nitzijon jun chic na\u02c8oj chiwe ri xa ma junan ta riq\u02c8ui ri lok\u02c8olaj ch\u02c8abel ri niya\u02c8o colotajic ri ic\u02c8ulun chic, ri nitzijon c\u02c8a ri na\u02c8oj ri\u02c8 chiwe, can xtika ta c\u02c8a ruc\u02c8ayewal pa ruwi\u02c8 ruma ri Dios."
                },
                "10": {
                    "verse_nr": "10",
                    "verse": "Y riq\u02c8ui ri xinbij ka, \u00bfachique nibij riyix? \u00bfLa ya cami ri nika chiquiwech ri winek ri ntzijoj riche (rixin) chi nc\u02c8ul nuk\u02c8ij? Ma que ta ri\u02c8. Riyin can ya ri nika chuwech ri Dios ri ntzijoj. Ruma xa ta ya ri nika chiquiwech ri winek ri nben, man ta yin rusamajel ri Cristo."
                },
                "11": {
                    "verse_nr": "11",
                    "verse": "Ri Pablo nutzijoj achique rubanic tek xoc jun ap\u00f3stol - Wach\u02c8alal, riyin nwajo\u02c8 chi riyix niwetamaj jabel chi ri lok\u02c8olaj ch\u02c8abel ri niya\u02c8o colotajic ri xintzijoj chiwe, ma runa\u02c8oj ta jun achi."
                },
                "12": {
                    "verse_nr": "12",
                    "verse": "Ruma riyin ma riq\u02c8ui ta c\u02c8a jun winek xinc\u02c8ul wi pe, ni ma xitijox ta chuka\u02c8 ruma jun winek. Can ya ri Jesucristo ri xk\u02c8alajsan chinuwech."
                },
                "13": {
                    "verse_nr": "13",
                    "verse": "Y riyix iwac\u02c8axan ri achique chi c\u02c8aslen ri xinc\u02c8uaj tek rubanon ca, tek c\u02c8a ntzekelben na ri quireligi\u00f3n ri wech aj Israel. Riyin can xk\u02c8ax ruwi\u02c8 xinben chique ri quiniman ri Jesucristo. Ruma can riq\u02c8ui ronojel woyowal xinchop quicanoxic y xinwajo\u02c8 chi xeq\u02c8uis ta."
                },
                "14": {
                    "verse_nr": "14",
                    "verse": "Y chupan ri quireligi\u00f3n ri wech aj Israel, yin c\u02c8a riyin ri m\u00e1s q\u02c8uiy xinwetamaj que chiquiwech ri nic\u02c8aj chic wachibil ri junan xojq\u02c8uiy pe quiq\u02c8ui. Ruma riyin can xinjech w\u00e1nima chubanic ri quicostumbre ri kati\u02c8t kamama\u02c8."
                },
                "15": {
                    "verse_nr": "15",
                    "verse": "Yac\u02c8a ri Dios, xa can c\u02c8a ma jane quinalex tek xirucha\u02c8. Xa yac\u02c8a chi c\u02c8a ma janej ta ca tek xirusiq\u02c8uij (xiroyoj) ruma ri rutzil r\u00e1nima."
                },
                "16": {
                    "verse_nr": "16",
                    "verse": "Y can ruraybel wi c\u02c8a ri Dios chi xuk\u02c8alajsaj ri Jesucristo ri Ruc\u02c8ajol chinuwech; riche (rixin) chi nbentzijoj ri Jesucristo chique ri nic\u02c8aj chic winek ri ma ye israelitas ta. Y tek ri Dios ruk\u02c8alajsan chic c\u02c8a ri Jesucristo chinuwech, ma xbenwac\u02c8axaj ta rutzijol riq\u02c8ui jun chic winek riche (rixin) chi xinwetamaj m\u00e1s chrij ri Cristo."
                },
                "17": {
                    "verse_nr": "17",
                    "verse": "Ni ma xijote\u02c8 ta anej quiq\u02c8ui ri ap\u00f3stoles ri yec\u02c8o pa tinamit Jerusalem, ri can c\u02c8o chic juba\u02c8 k\u02c8ij ye oconek ap\u00f3stoles que chinuwech riyin. Yac\u02c8a riyin tek xinya\u02c8 ca ri tinamit Damasco, xibe pa ruwach\u02c8ulef Arabia. Y tek xinel c\u02c8a pe pan Arabia, xitzolin chic jun bey pa tinamit Damasco."
                },
                "18": {
                    "verse_nr": "18",
                    "verse": "Y tek k\u02c8axnek chic oxi\u02c8 juna\u02c8, c\u02c8ac\u02c8ari\u02c8 tek xijote\u02c8 pa tinamit Jerusalem riche (rixin) chi xinwetamaj ruwech ri ap\u00f3stol Pedro, y xic\u02c8oje\u02c8 c\u02c8a pe ca\u02c8i\u02c8 semanas riq\u02c8ui."
                },
                "19": {
                    "verse_nr": "19",
                    "verse": "Y chupan ri ca\u02c8i\u02c8 semanas ri\u02c8, majun chic ap\u00f3stol ri xintz\u02c8et ta ruwech, xaxu (xaxe wi) ri Jacobo ri rach\u02c8alal ri Ajaf Jesucristo."
                },
                "20": {
                    "verse_nr": "20",
                    "verse": "Y chuwech ri Dios nbij chiwe chi re ntz\u02c8ibaj el, can kitzij wi. Ma ntz\u02c8uc ta tzij."
                },
                "21": {
                    "verse_nr": "21",
                    "verse": "Y c\u02c8ac\u02c8ari\u02c8 xibec\u02c8oje\u02c8 c\u02c8a pa ruwach\u02c8ulef Siria y pa ruwach\u02c8ulef Cilicia."
                },
                "22": {
                    "verse_nr": "22",
                    "verse": "Ma can ta xic\u02c8oje\u02c8 ri pa tak tinamit riche (rixin) ri Judea, y rumari\u02c8 ri iglesias ri ye riche (rixin) ri Cristo ri yec\u02c8o chiri\u02c8 ma quetaman ta nuwech."
                },
                "23": {
                    "verse_nr": "23",
                    "verse": "Xaxu (xaxe wi) c\u02c8a quic\u02c8axan chuwij, chi riyin majun chic pokon nben chique ri quiniman chic ri Jesucristo, ri achi\u02c8el xinben tek rubanon ca. Xa can ntzijoj chic c\u02c8a chique ri winek chi tiquinimaj ri Jesucristo. Y ma nwajo\u02c8 ta chic chi yeq\u02c8uis ri ye nimayon riche (rixin) ri Jesucristo."
                },
                "24": {
                    "verse_nr": "24",
                    "verse": "Y ri kach\u02c8alal ri\u02c8, can xquiya\u02c8 c\u02c8a ruk\u02c8ij ruc\u02c8ojlen ri Dios ruma xquic\u02c8axaj chi jalatajnek chic ri nuc\u02c8aslen."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Tek k\u02c8axnek chic c\u02c8a cajlajuj juna\u02c8, c\u02c8ac\u02c8ari\u02c8 tek riyin xijote\u02c8 chic jun bey ri pa tinamit Jerusalem, wachibilan el ri kach\u02c8alal Bernab\u00e9. Y kac\u02c8uan c\u02c8a chuka\u02c8 el ri kach\u02c8alal Tito."
                },
                "2": {
                    "verse_nr": "2",
                    "verse": "Y riyin xibe, ruma can ya ri Dios ri xk\u02c8alajsan chinuwech chi yibe. Y xaxu (xaxe wi) ri kach\u02c8alal ri c\u02c8o quik\u02c8ij y riyin ri xkamol ki\u02c8. Y xinbij c\u02c8a chique ri achique rubanic ri lok\u02c8olaj ch\u02c8abel ri niya\u02c8o colotajic ri ntzijoj chique ri winek ri ma ye israelitas ta. Queri\u02c8 xinben ruma nwajo\u02c8 chi man ta jun nibano chare ri samaj ri nbanon pe y ri yitajin chubanic chi xa majun nic\u02c8atzin wi."
                },
                "3": {
                    "verse_nr": "3",
                    "verse": "Yac\u02c8a riye\u02c8 ni xa ta xquibij chi tiban ri circuncisi\u00f3n chare ri kach\u02c8alal Tito ri benak wuq\u02c8ui, astape\u02c8 riya\u02c8 aj Grecia y ma banon ta ri circuncisi\u00f3n chare."
                },
                "4": {
                    "verse_nr": "4",
                    "verse": "Ri Tito can ma xban ta ri circuncisi\u00f3n chare, astape\u02c8 ta na yec\u02c8o ri ma ye kitzij ta chi ye kach\u02c8alal ri xe\u02c8ajowan chi xban ta ri circuncisi\u00f3n chare. Riye\u02c8 quiyujun apo qui\u02c8 xaxu (xaxe wi) riche (rixin) chi niquinachaj ri achique rubanic ri kac\u02c8aslen riyoj ri yoj colotajnek chic ruma ri Cristo Jes\u00fas; wi can c\u02c8a nikaben na ronojel ri nubij chupan ri ley ri rutz\u02c8iban ca ri Mois\u00e9s, o xa ma nikaben ta chic. Riye\u02c8 xcajo\u02c8 chi xojc\u02c8oje\u02c8 chic jun bey chuxe\u02c8 ri ley riche (rixin) ri Mois\u00e9s."
                },
                "5": {
                    "verse_nr": "5",
                    "verse": "Yac\u02c8a riyoj ni xa ta juba\u02c8 xubij ri k\u00e1nima chi xekanimaj ta; riche (rixin) chi queri\u02c8 ri kitzij rubaniquil ri lok\u02c8olaj ch\u02c8abel ri niya\u02c8o colotajic, ya ta ri\u02c8 ri nic\u02c8oje\u02c8 iwuq\u02c8ui riyix."
                },
                "6": {
                    "verse_nr": "6",
                    "verse": "Y ri kach\u02c8alal ri c\u02c8o quik\u02c8ij y c\u02c8o chuka\u02c8 q\u02c8uiy quetaman, majun chic c\u02c8a rubaniquil ri ruch\u02c8abel ri Dios ri xquic\u02c8ut ta pe chinuwech. Y riyin, ma ya ta c\u02c8a wi c\u02c8o quik\u02c8ij o majun quik\u02c8ij ri xintzu\u02c8. Ruma chuwech ri Dios xa yoj junan konojel."
                },
                "7": {
                    "verse_nr": "7",
                    "verse": "Pa ruq\u02c8uexel c\u02c8a chi ri kach\u02c8alal xinquitijoj ta pe m\u00e1s chrij ri ruch\u02c8abel ri Dios, xa yari\u02c8 tek xquitz\u02c8et chi can chuwe wi riyin chilaben wi riche (rixin) chi ntzijoj ri lok\u02c8olaj ch\u02c8abel ri niya\u02c8o colotajic chique ri winek ri ma ye israelitas ta ri ma banon ta ri circuncisi\u00f3n chique. Can achi\u02c8el tek xchilabex chare ri Pedro chi tutzijoj ri lok\u02c8olaj ch\u02c8abel ri niya\u02c8o colotajic chique ri kech aj Israel ri banon ri circuncisi\u00f3n chique."
                },
                "8": {
                    "verse_nr": "8",
                    "verse": "Y can ya ri Dios ri nito\u02c8o riche (rixin) ri Pedro chupan ri samaj ri can nuben wi jun ap\u00f3stol, ri chiquicojol ri kech aj Israel ri banon ri circuncisi\u00f3n chique. Y queri\u02c8 chuka\u02c8 riyin, can ya Dios ri\u02c8 ri nito\u02c8o wuche (wixin), riche (rixin) chi yisamej chiquicojol ri winek ri ma ye israelitas ta ri ma banon ta ri circuncisi\u00f3n chique."
                },
                "9": {
                    "verse_nr": "9",
                    "verse": "Y tek ri Jacobo, ri Pedro y ri Juan, ri can ye principali\u02c8 chiquicojol ri kach\u02c8alal, xquinabej ri rutzil ri Dios ri yatajnek chuwe riche (rixin) chi nben ri rusamaj ri Dios, riye\u02c8 xquichop c\u02c8a kak\u02c8a\u02c8 riche (rixin) chi queri\u02c8 nik\u02c8alajin chi can kachibil ki\u02c8 chupan ri samaj. Xaxu (xaxe wi) c\u02c8a chi riyoj yojbesamej chiquicojol ri winek ri ma ye israelitas ta, y riye\u02c8 yebesamej chiquicojol ri kech aj Israel ri banon ri circuncisi\u00f3n chique."
                },
                "10": {
                    "verse_nr": "10",
                    "verse": "Xaxu (xaxe wi) c\u02c8a xquichilabej chake chi can que\u02c8oka c\u02c8a chikac\u02c8u\u02c8x chi yekato\u02c8 ri pobres. Y can yac\u02c8ari\u02c8 ri ntijon pe nuk\u02c8ij chi nben."
                },
                "11": {
                    "verse_nr": "11",
                    "verse": "Tek ri Pablo xchapon chare ri Pedro pa tinamit Antioqu\u00eda - Yac\u02c8a tek ri Pedro xbec\u02c8oje\u02c8 c\u02c8a ri pa tinamit Antioqu\u00eda, xichapon chare, ruma ma choj ta ri ntajin chubanic chiri\u02c8."
                },
                "12": {
                    "verse_nr": "12",
                    "verse": "Ruma pa nabey mul, can niwa\u02c8 wi quiq\u02c8ui ri kach\u02c8alal ri ma ye israelitas ta. Yac\u02c8a tek yec\u02c8o achi\u02c8a\u02c8 ri ye rachibil ri Jacobo xe\u02c8apon riq\u02c8ui, yac\u02c8ari\u02c8 tek ri Pedro ma xbewa\u02c8 ta chic quiq\u02c8ui ri kach\u02c8alal ri ma ye israelitas ta, ruma xuxibij ri\u02c8 chiquiwech ri achi\u02c8a\u02c8 ri xe\u02c8apon riq\u02c8ui; ruma ye riye\u02c8 ri yebin chi c\u02c8o chi tiban ri circuncisi\u00f3n chique ri kach\u02c8alal ri ma ye israelitas ta."
                },
                "13": {
                    "verse_nr": "13",
                    "verse": "Y ri kach\u02c8alal ri can ye israelitas wi y chiri\u02c8 pan Antioqu\u00eda yec\u02c8o wi, junan xquiben riq\u02c8ui ri Pedro. Ma xe\u02c8apon ta chic quiq\u02c8ui ri kach\u02c8alal ri ma ye israelitas ta. Can xk\u02c8alajin c\u02c8a chi xa ca\u02c8i\u02c8 quipalej, ruma pa nabey mul xa can ye\u02c8apon wi. Y hasta ri Bernab\u00e9 xuben achi\u02c8el ri xquiben riye\u02c8."
                },
                "14": {
                    "verse_nr": "14",
                    "verse": "Y tek xintz\u02c8et chi ma niquiben ta achi\u02c8el ri kas nubij chupan ri lok\u02c8olaj ch\u02c8abel ri niya\u02c8o colotajic, chiquiwech c\u02c8a quinojel xinbij chare ri Pedro: Riyit can yit israelita, pero ma yatajin ta chubanic ri quicostumbre ri israelitas, xa ac\u02c8uan jun c\u02c8aslen achi\u02c8el quic\u02c8aslen ri ma ye israelitas ta. Wi xa queri\u02c8 yatajin chubanic, \u00bfachique c\u02c8a ruma tek wacami naben chique ri ma ye israelitas ta chi niquiben ri quicostumbre ri israelitas?"
                },
                "15": {
                    "verse_nr": "15",
                    "verse": "Riyit y riyin can yoj israelitas pa kalaxic, ma yoj aj maqui\u02c8 ta achi\u02c8el ri winek ri ma ye israelitas ta."
                },
                "16": {
                    "verse_nr": "16",
                    "verse": "Pero ketaman chi can majun winek ri nitz\u02c8etetej ruma ri Dios chi majun rumac xaxu (xaxe wi) riq\u02c8ui chi nuben ri nubij ri ley riche (rixin) ri Mois\u00e9s. Xa can rajawaxic chi nikanimaj ri Jesucristo riche (rixin) chi queri\u02c8 yojtz\u02c8etetej ruma ri Dios chi majun kamac. Rumari\u02c8 tek ma xu (xe) ta wi ri ma ye israelitas ta ri ye nimayon ri Jesucristo, xa can queri\u02c8 chuka\u02c8 riyoj israelitas, kaniman ri Jesucristo riche (rixin) chi yojtz\u02c8etetej ruma ri Dios chi majun kamac. Ma ya ta c\u02c8a chi nikaben ri nubij chupan ri ley ri nibano chake chi yojtz\u02c8etetej ruma ri Dios chi majun kamac."
                },
                "17": {
                    "verse_nr": "17",
                    "verse": "Riyoj ri xkanimaj ri Cristo ruma nikajo\u02c8 chi yojtz\u02c8etetej ruma ri Dios chi majun kamac, wi xa c\u02c8a nikaben na ri mac, \u00bfla ya cami ri Cristo xbano ka aj maqui\u02c8 chake? Ma que ta ri\u02c8."
                },
                "18": {
                    "verse_nr": "18",
                    "verse": "Y wi xa nbenchapa\u02c8 chic pe ruya\u02c8ic ruk\u02c8ij ri xa nya\u02c8on chic ca, can nik\u02c8alajin chi xa mac ri xinben."
                },
                "19": {
                    "verse_nr": "19",
                    "verse": "Ruma riyin chare ri ley xicom yan, rumari\u02c8 ri ley ma nic\u02c8atzin ta chic chi nben. Wacami ri nic\u02c8atzin chi nben ya ri nrajo\u02c8 ri Dios."
                },
                "20": {
                    "verse_nr": "20",
                    "verse": "Y tek ri Cristo xcamisex chuwech ri cruz, riyin achi\u02c8el xa ta can xicom chuwech ri cruz riq\u02c8ui Riya\u02c8. Y ma yin ta chic rajaf re nuc\u02c8aslen re c\u02c8o wacami, xa can ya chic ri Cristo ri c\u02c8o pa w\u00e1nima ri oconek rajaf re nuc\u02c8aslen. Y janipe\u02c8 c\u02c8a ri xquic\u02c8ase\u02c8 el chuwech re ruwach\u02c8ulef, can xtincukuba\u02c8 nuc\u02c8u\u02c8x riq\u02c8ui ri Cristo ri Ruc\u02c8ajol ri Dios ri xajowan wuche (wixin), y xuya\u02c8 chuka\u02c8 ri\u02c8 riche (rixin) chi xcamisex wuma."
                },
                "21": {
                    "verse_nr": "21",
                    "verse": "Riyin ma nwetzelaj ta ri rutzil r\u00e1nima ri Dios chi xutek pe ri Cristo riche (rixin) chi xcom kuma. Ruma xa ta riq\u02c8ui chi nikaben ri nubij ri ley tek majun kamac yojtz\u02c8etetej ruma ri Dios, ri Cristo man ta c\u02c8a jun xc\u02c8atzin wi chi xcom."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Can nac\u02c8ul wi ri Esp\u00edritu pan aw\u00e1nima wi nacukuba\u02c8 ac\u02c8u\u02c8x riq\u02c8ui ri Jesucristo - Wach\u02c8alal aj Galacia, \u00bfachique c\u02c8a ruma ma yixch\u02c8obon ta jabel? \u00bfY achique c\u02c8a xixk\u02c8olo rumari\u02c8 tek ma ninimaj ta ri kas kitzij? Tek xa can k\u02c8alajsan chic jabel chiwech ri achique rubanic xban chare ri Jesucristo tek xcom chuwech ri cruz kuma."
                },
                "2": {
                    "verse_nr": "2",
                    "verse": "Y riyin nc\u02c8utuj chiwe: \u00bfLa ya cami ri nubij ri ley riche (rixin) ri Mois\u00e9s ri xinimaj riche (rixin) chi xic\u02c8ul ri Lok\u02c8olaj Esp\u00edritu pa tak iw\u00e1nima? Ma que ta ri\u02c8. Xa can ruma chi xinimaj ri Jesucristo ri xkatzijoj chiwe."
                },
                "3": {
                    "verse_nr": "3",
                    "verse": "\u00bfLa can ma nich\u02c8ob ta cami juba\u02c8? Ruma tek xinimaj ri Jesucristo, riyix xiya\u02c8 k\u02c8ij chare ri Lok\u02c8olaj Esp\u00edritu chi ya Riya\u02c8 ri nuc\u02c8uan iwuche (iwixin). Yac\u02c8a re wacami xa iyon chic riyix niwajo\u02c8 nitij ik\u02c8ij."
                },
                "4": {
                    "verse_nr": "4",
                    "verse": "Y q\u02c8uiy chuka\u02c8 tijoj pokonal ik\u02c8axan pe ruma chi iniman ri Jesucristo. \u00bfCan majun cami xc\u02c8atzin wi ri tijoj pokonal ri\u02c8? Riyin nrayij chi man ta queri\u02c8."
                },
                "5": {
                    "verse_nr": "5",
                    "verse": "Ri Dios nuyala\u02c8 ri Lok\u02c8olaj Esp\u00edritu chiwe y nubanala\u02c8 milagros chicojol. \u00bfLa nuben cami queri\u02c8 ruma chi xinimaj ri nubij ri ley riche (rixin) ri Mois\u00e9s? Ma que ta ri\u02c8. Xa can ruma chi xinimaj ri Jesucristo ri xkatzijoj chiwe."
                },
                "6": {
                    "verse_nr": "6",
                    "verse": "Ri Pablo nutzijoj ri trato ri xuben ri Dios riq\u02c8ui ri Abraham - Y can achi\u02c8el xuben ri Abraham, chi riya\u02c8 can xunimaj wi ri xbix chare ruma ri Dios, y rumari\u02c8 xtz\u02c8etetej ruma ri Dios chi majun rumac,"
                },
                "7": {
                    "verse_nr": "7",
                    "verse": "queri\u02c8 chuka\u02c8 tiwetamaj chi quinojel ri yeniman riche (rixin) ri Dios, achi\u02c8el xuben ri Abraham, can ye\u02c8oc achi\u02c8el ye ralc\u02c8ual ri Abraham."
                },
                "8": {
                    "verse_nr": "8",
                    "verse": "Y chupan ri ruch\u02c8abel ri Dios ri tz\u02c8ibatal ojer ca, nik\u02c8alajin c\u02c8a chi can nberila\u02c8 na k\u02c8ij tek ri Dios can xtuben wi c\u02c8a chique ri winek ri ma ye israelitas ta chi majun quimac xquetz\u02c8etetej ruma Riya\u02c8, ruma can niquinimaj. Queri\u02c8 nik\u02c8alajin chupan ri lok\u02c8olaj ch\u02c8abel ri xbix chare ri Abraham tek ri Dios xubij: Awuma c\u02c8a riyit tek quinojel ri winek riche (rixin) ri ruwach\u02c8ulef can xtiquic\u02c8ul wi bendici\u00f3n, xcha\u02c8 ri Dios chare ri Abraham."
                },
                "9": {
                    "verse_nr": "9",
                    "verse": "Rumac\u02c8ari\u02c8 tek nikabij chi achi\u02c8el xuben ri Abraham chi can xuc\u02c8ul ri bendici\u00f3n ruma can xucukuba\u02c8 ruc\u02c8u\u02c8x riq\u02c8ui ri Dios, can queri\u02c8 chuka\u02c8 quinojel ri yeniman riche (rixin) ri Dios, can niquic\u02c8ul chuka\u02c8 bendici\u00f3n."
                },
                "10": {
                    "verse_nr": "10",
                    "verse": "Yec\u02c8a ri winek ri nicajo\u02c8 chi niquicol qui\u02c8 ruma ri ley, y xa ma yecowin ta niquiben ronojel ri nubij chupan ri ley ri\u02c8, xa can xtika wi c\u02c8a ruc\u02c8ayewal pa quiwi\u02c8. Achi\u02c8el ri nubij chupan ri ruch\u02c8abel ri Dios ri tz\u02c8ibatal ca: Ri winek ri ma nuben ta c\u02c8a ronojel ri nubij chupan ri wuj riche (rixin) ri ruley ri Mois\u00e9s, nika ruc\u02c8ayewal pa ruwi\u02c8. Quec\u02c8ari\u02c8 nubij chupan ri tz\u02c8ibatal ca."
                },
                "11": {
                    "verse_nr": "11",
                    "verse": "Ri ruch\u02c8abel ri Dios jabel nuk\u02c8alajsaj chkawech chi majun winek ruma chi xuben ri nubij ri ley, ruma ta ri\u02c8 xtitz\u02c8etetej ruma ri Dios chi majun rumac, ma que ta ri\u02c8. Ruma chupan ri ruch\u02c8abel ri Dios ri tz\u02c8ibatal ca, nubij: Ri winek ri rucukuban ruc\u02c8u\u02c8x riq\u02c8ui ri Dios, nitz\u02c8etetej ruma ri Dios chi majun rumac y nril ri kitzij c\u02c8aslen. Queri\u02c8 nubij ri tz\u02c8ibatal ca."
                },
                "12": {
                    "verse_nr": "12",
                    "verse": "Ri ruc\u02c8uaxic ri ley, man achi\u02c8el ta nacukuba\u02c8 ac\u02c8u\u02c8x riq\u02c8ui ri Dios. Ma que ta ri\u02c8. Xa can c\u02c8o wi chi naben na ronojel ri nubij chupan. Y rumari\u02c8 tek ri ley nubij: Ri nibano ronojel ri nubij chupan re ley re\u02c8, can xtril wi ri ruc\u02c8aslen riq\u02c8ui ri Dios."
                },
                "13": {
                    "verse_nr": "13",
                    "verse": "Y kas kitzij wi chi ri ma nicowin ta nuben ronojel ri nubij chupan ri ley, nika ri ruc\u02c8ayewal pa ruwi\u02c8. Yac\u02c8a ri Cristo xojrucol chuwech ri ruc\u02c8ayewal ri\u02c8, tek xcom chuwech ri cruz; ruma pa ruwi\u02c8 Riya\u02c8 xka wi ri ruc\u02c8ayewal ri xa pa kawi\u02c8 ta riyoj ruc\u02c8amon chi xka ta wi. Can k\u02c8alaj wi chi xka ruc\u02c8ayewal pa ruwi\u02c8 Riya\u02c8, ruma ri ruch\u02c8abel ri Dios ri tz\u02c8ibatal ca, nubij: Xabachique c\u02c8a ri nitzekebex chuwech jun crusin che\u02c8, nik\u02c8alajin c\u02c8a chi kajnek ruc\u02c8ayewal pa ruwi\u02c8. Queri\u02c8 nubij chupan ri tz\u02c8ibatal ca."
                },
                "14": {
                    "verse_nr": "14",
                    "verse": "Yac\u02c8a ri Cristo Jes\u00fas kuma konojel riyoj winek tek xcom, riche (rixin) chi queri\u02c8 ri winek ri ma ye israelitas ta niquic\u02c8ul chuka\u02c8 ri bendici\u00f3n ri xubij ri Dios ojer ca chare ri Abraham. Y ri Jesucristo xcom chuka\u02c8 riche (rixin) chi queri\u02c8 konojel ri yojniman riche (rixin), xtic\u02c8oje\u02c8 ri Lok\u02c8olaj Esp\u00edritu kiq\u02c8ui; ruma can queri\u02c8 chuka\u02c8 rubin ca ri Dios."
                },
                "15": {
                    "verse_nr": "15",
                    "verse": "Wach\u02c8alal, astape\u02c8 xa jun c\u02c8ambel tzij riche (rixin) re ruwach\u02c8ulef re xtinbij chiwe, tiwac\u02c8axaj na pe\u02c8: Tek c\u02c8o jun winek ri xuben jun trato riq\u02c8ui jun chic winek, y tek quichojmirisan chic ri trato ri\u02c8, majun chic c\u02c8a nicowin niyojo. Ni majun c\u02c8a chuka\u02c8 ri nicowin nuya\u02c8 ta chic m\u00e1s ruwi\u02c8."
                },
                "16": {
                    "verse_nr": "16",
                    "verse": "Y tek ri Dios xuben ri trato riq\u02c8ui ri Abraham ojer ca, xutzuj (xusuj) c\u02c8a ri utzil chare ri Abraham y chare ri riy rumam ri xtic\u02c8oje\u02c8. Ri Dios ma xch\u02c8o ta c\u02c8a chiquij quinojel ri ye riy rumam ri Abraham ri xquec\u02c8oje\u02c8. Ma que ta ri\u02c8. Xaxu (xaxe wi) chrij jun ri xch\u02c8o wi. Y ri jun ri\u02c8, ya ri Cristo."
                },
                "17": {
                    "verse_nr": "17",
                    "verse": "Y nwajo\u02c8 nchojmirisaj chiwech ri rubanic ronojel re\u02c8. Pa nabey mul ri Dios rubanon jun trato riq\u02c8ui ri Abraham. Y tek k\u02c8axnek chic caji\u02c8 ciento riq\u02c8ui juwinek lajuj juna\u02c8 ri ruchojmirisan wi ca ri trato riq\u02c8ui ri Abraham, yari\u02c8 tek ri Dios xuya\u02c8 ri ley chare ri Mois\u00e9s. Y ri ley ri\u02c8 ma xuyoj ta ri trato ri rubanon pa nabey mul ni ma xuben ta chuka\u02c8 chi ri Dios man ta chic xuya\u02c8 ri rutzil ri rutzujun (rusujun) ca chare ri Abraham. Y ri utzil ri\u02c8 ya chi nipe ri Cristo."
                },
                "18": {
                    "verse_nr": "18",
                    "verse": "Xa ta jun winek ruma chi nuben ri nubij ri ley riche (rixin) ri Mois\u00e9s tek nuc\u02c8ul ri herencia ri nuya\u02c8 ri Dios, wi ta queri\u02c8, man ta jun rejkalen ri xutzuj (xusuj) ri Dios. Pero ma que ta ri\u02c8. Ri Dios can xuya\u02c8 wi ri herencia chare ri Abraham ruma chi can queri\u02c8 rutzujun (rusujun) chare."
                },
                "19": {
                    "verse_nr": "19",
                    "verse": "Ri nic\u02c8atzin wi ri ley - \u00bfY achique cami nic\u02c8atzin wi ri ley riche (rixin) ri Mois\u00e9s? Ri Dios xuya\u02c8 ri ley ri\u02c8 xaxu (xaxe wi) riche (rixin) chi nuk\u02c8alajsaj janipe\u02c8 chi mac niquiben ri winek y xaxu (xaxe wi) xucusex tek c\u02c8a oyoben na ri Cristo ri riy rumam ri Abraham, ri tzujun (sujun) chare ri Abraham ruma rutzil ri Dios. Y tek ri Dios xuya\u02c8 ri ley, xerucusaj k\u02c8axey tak tzij. Nabey mul, xuya\u02c8 chique \u00e1ngeles, y ri \u00e1ngeles ri\u02c8 xquiya\u02c8 chare ri Mois\u00e9s. Y pa ruq\u02c8uisbel, ri Mois\u00e9s xuya\u02c8 chique ri winek."
                },
                "20": {
                    "verse_nr": "20",
                    "verse": "Y tek c\u02c8o jun nik\u02c8axan tzij, can nik\u02c8alajin wi chi yec\u02c8o nik\u02c8axex quitzij. Yac\u02c8a ri Dios tek xutzuj (xusuj) ri utzil chare ri Abraham ma xc\u02c8atzin ta chi c\u02c8o ta na jun xucusaj ri xk\u02c8axan rutzij."
                },
                "21": {
                    "verse_nr": "21",
                    "verse": "Ri ley ri xuya\u02c8 ri Dios chare ri Mois\u00e9s, \u00bfla riche (rixin) cami chi xuyoj ri rutzujun (rusujun) ca ri Dios? Ma que ta ri\u02c8. Y wi ta ri ley xcowin ta chi xuya\u02c8 c\u02c8aslen, ya ta ri ley ri\u02c8 ri nibano chake chi yojtz\u02c8etetej ruma ri Dios chi majun kamac."
                },
                "22": {
                    "verse_nr": "22",
                    "verse": "Yac\u02c8a ri ruch\u02c8abel ri Dios ri tz\u02c8ibatal ca nubij chi can konojel riyoj winek can yoj aj maqui\u02c8 wi; y queri\u02c8 nubij riche (rixin) chi quinojel ri ye nimayon riche (rixin) ri Jesucristo, niya\u02c8ox (nya\u02c8) chique ri rutzujun (rusujun) ca ri Dios ruma chi can niquicukuba\u02c8 quic\u02c8u\u02c8x riq\u02c8ui ri Jesucristo."
                },
                "23": {
                    "verse_nr": "23",
                    "verse": "Y tek c\u02c8a ma jane tipe ri Jesucristo, can achi\u02c8el xa ta can pa jun c\u00e1rcel xojtz\u02c8ape\u02c8 wi; ruma xojc\u02c8oje\u02c8 pa ruk\u02c8a\u02c8 ri ley riche (rixin) ri Mois\u00e9s. Y chiri\u02c8 xojtz\u02c8ape\u02c8 wi, koyoben riche (rixin) chi nbek\u02c8alajin pe ri c\u02c8o chi nikanimaj."
                },
                "24": {
                    "verse_nr": "24",
                    "verse": "Ri ley yac\u02c8ari\u02c8 ri xyuk\u02c8un kiche (kixin), achi\u02c8el jun yuk\u02c8uy ac\u02c8al y xojruc\u02c8uaj c\u02c8a riq\u02c8ui ri Cristo riche (rixin) chi xkanimaj; riche (rixin) chi queri\u02c8 yojtz\u02c8etetej ruma ri Dios chi majun kamac."
                },
                "25": {
                    "verse_nr": "25",
                    "verse": "Yac\u02c8a re wacami ma ya ta chic ri ley riche (rixin) ri Mois\u00e9s ri niyuk\u02c8un kiche (kixin). Ruma wacami xpe yan ri Jesucristo, y ya Riya\u02c8 ri nikanimaj."
                },
                "26": {
                    "verse_nr": "26",
                    "verse": "Y chi\u02c8iwonojel riyix ri iniman chic ri Jesucristo, yix ralc\u02c8ual chic c\u02c8a ri Dios."
                },
                "27": {
                    "verse_nr": "27",
                    "verse": "Chi\u02c8iwonojel ri can yix banon bautizar pa rubi\u02c8 ri Cristo, xa jun chic ibanon riq\u02c8ui Riya\u02c8. Can nik\u02c8alajin wi c\u02c8a chi ri Cristo c\u02c8o pa tak ic\u02c8aslen; xuben chiwe chi achi\u02c8el xuya\u02c8 jun itziak ri sibilaj jabel."
                },
                "28": {
                    "verse_nr": "28",
                    "verse": "Can chi\u02c8iwonojel xa junan chic c\u02c8a iwech chi israelitas, o ma israelitas ta, wi ximil pa samaj, o ma ximil ta pa samaj, wi achi o ixok. Junan c\u02c8a iwech iwonojel, ruma xa jun chic ibanon riq\u02c8ui ri Cristo Jes\u00fas."
                },
                "29": {
                    "verse_nr": "29",
                    "verse": "Y ruma chi yix riche (rixin) chic ri Cristo, xixoc riy rumam ri Abraham. Y xtoc c\u02c8a chuka\u02c8 iwuche (iwixin) ri utzil ri xutzuj (xusuj) ri Dios chare ri Abraham ojer ca."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Y nbij chuka\u02c8 chiwe: Jun alc\u02c8ualaxel tek xa c\u02c8a co\u02c8ol na, ma jane nijach ta ri herencia chare, xa junan c\u02c8a riq\u02c8ui jun mozo, astape\u02c8 ri ac\u02c8al ri\u02c8 ya riya\u02c8 ri rajaf ca ronojel."
                },
                "2": {
                    "verse_nr": "2",
                    "verse": "Ri ac\u02c8al c\u02c8a ri\u02c8 ye canon chajiy riche (rixin) y canon chuka\u02c8 ri nichajin riche (rixin) ri ruherencia. Y ri ac\u02c8al c\u02c8o chi nic\u02c8oje\u02c8 na chuxe\u02c8 quitzij ri winek ri\u02c8, c\u02c8a ya tek napon na ri k\u02c8ij ri bin ca ruma ri rutata\u02c8."
                },
                "3": {
                    "verse_nr": "3",
                    "verse": "Y quec\u02c8ari\u02c8 kabanon riyoj tek rubanon ca, yoj achi\u02c8el c\u02c8a ri ac\u02c8al ri ma jane nuc\u02c8ul ta ri herencia. Xojc\u02c8oje\u02c8 chuxe\u02c8 ri costumbres riche (rixin) re ruwach\u02c8ulef ri xa ma niquic\u02c8om ta pe colotajic."
                },
                "4": {
                    "verse_nr": "4",
                    "verse": "Y tek xapon c\u02c8a ri tiempo ri cha\u02c8on ruma ri Dios, ri Dios xutek c\u02c8a pe ri Ruc\u02c8ajol. Y xo\u02c8alex ka riq\u02c8ui jun ixok. Y ruma chkacojol riyoj israelitas xalex wi ri Ruc\u02c8ajol ri Dios, xc\u02c8oje\u02c8 c\u02c8a chuxe\u02c8 ri ley riche (rixin) ri Mois\u00e9s."
                },
                "5": {
                    "verse_nr": "5",
                    "verse": "Y Riya\u02c8 xpe riche (rixin) chi yojrucol riyoj ri yojc\u02c8o chuxe\u02c8 ri ley, riche (rixin) chi queri\u02c8 nuben chake chi yoj\u2011oc ralc\u02c8ual ri Dios."
                },
                "6": {
                    "verse_nr": "6",
                    "verse": "Y ruma ri yoj ralc\u02c8ual chic ri Dios, ri Dios xutek c\u02c8a pe ri Lok\u02c8olaj Esp\u00edritu riche (rixin) ri Ruc\u02c8ajol pa tak k\u00e1nima. Y ri Lok\u02c8olaj Esp\u00edritu ri c\u02c8o pa tak k\u00e1nima, Nata\u02c8, nicha\u02c8 c\u02c8a chare ri Dios."
                },
                "7": {
                    "verse_nr": "7",
                    "verse": "Riq\u02c8ui c\u02c8a ri\u02c8 nik\u02c8alajin chi ma yoj ximil ta chic pa ruk\u02c8a\u02c8 ri ley riche (rixin) ri Mois\u00e9s, xa can yoj ralc\u02c8ual chic ri Dios. Y ruma chi can yoj ralc\u02c8ual chic ri Dios, can ntoc chuka\u02c8 kiche (kixin) ri herencia ri nuya\u02c8 Riya\u02c8 chake riyoj ri kaniman ri Cristo."
                },
                "8": {
                    "verse_nr": "8",
                    "verse": "Ri Pablo nubij chique ri kach\u02c8alal aj Galacia chi ma quetzolin ta chic chuxe\u02c8 ri costumbres riche (rixin) re ruwach\u02c8ulef - Y tek rubanon ca, tek c\u02c8a ma jane tiwetamaj ruwech ri Dios, riyix xiya\u02c8 quik\u02c8ij nic\u02c8aj chic dioses ri xa ma kitzij ta chi ye dios."
                },
                "9": {
                    "verse_nr": "9",
                    "verse": "Yac\u02c8a re wacami, can iwetaman chic ruwech ri Dios. O m\u00e1s utz nikabij chi ri Dios retaman chic iwech riyix. \u00bfAchique c\u02c8a ruma tek riyix niwajo\u02c8 yixtzolin chic jun bey chuxe\u02c8 ri costumbres riche (rixin) re ruwach\u02c8ulef ri xa majun quejkalen y ma niquic\u02c8om ta pe colotajic chiwe?"
                },
                "10": {
                    "verse_nr": "10",
                    "verse": "Riyix xa c\u02c8o k\u02c8ij ri ye\u02c8ichajij, y chuka\u02c8 ye\u02c8ichajij ic\u02c8, juna\u02c8 y nic\u02c8aj chic nimak\u02c8ij ri xa quiche (quixin) ri israelitas."
                },
                "11": {
                    "verse_nr": "11",
                    "verse": "Y riq\u02c8ui ri queri\u02c8 yixtajin chubanic, riyin nxibij wi\u02c8 chi riq\u02c8ui juba\u02c8 ri samaj ri xinben iwuq\u02c8ui, xa majun xc\u02c8atzin wi."
                },
                "12": {
                    "verse_nr": "12",
                    "verse": "Rumac\u02c8ari\u02c8 wach\u02c8alal, nc\u02c8utuj c\u02c8a jun utzil chiwe chi tibana\u02c8 achi\u02c8el xinben riyin, ruma riyin xinben chuka\u02c8 achi\u02c8el niben riyix. Tek xic\u02c8oje\u02c8 iwuq\u02c8ui, riyix majun pokon xiben chuwe."
                },
                "13": {
                    "verse_nr": "13",
                    "verse": "Y riyix jabel c\u02c8a iwetaman, chi pa nabey mul xa ruma jun nuyabil tek xic\u02c8oje\u02c8 iwuq\u02c8ui y xintzijoj ri lok\u02c8olaj ch\u02c8abel ri niya\u02c8o colotajic chiwe."
                },
                "14": {
                    "verse_nr": "14",
                    "verse": "Y sibilaj q\u02c8uiy ri tijoj pokonal ri xink\u02c8axaj ruma ri yabil. Pero ma riq\u02c8ui ta chi yin yawa\u02c8, riyix ma itzel ta xinitz\u02c8et, ni ma xiniwetzelaj ta. Xa can jabel nuc\u02c8ulic xiben. Achi\u02c8el xa ta jun \u00e1ngel riche (rixin) ri Dios, o achi\u02c8el xa ta can yin c\u02c8a riyin ri Cristo Jes\u00fas ri xiben chuwe tek xinic\u02c8ul."
                },
                "15": {
                    "verse_nr": "15",
                    "verse": "Y chiri\u02c8 sibilaj xquicot ri iw\u00e1nima wuma riyin. Can xk\u02c8alajin c\u02c8a chi sibilaj xiniwajo\u02c8. Y riyin wetaman chi wi xa ta can c\u02c8o xc\u02c8atzin wi riche (rixin) chi xiwelesaj ta ri runak\u02c8 tak iwech, riche (rixin) chi xiya\u02c8 ta chuwe riyin, riyix can ta xiben. \u00bfY acuchi (achique) c\u02c8a xbe wi ri quicoten ri\u02c8 ri xc\u02c8oje\u02c8 iwuq\u02c8ui pa nabey mul?"
                },
                "16": {
                    "verse_nr": "16",
                    "verse": "\u00bfLa nich\u02c8ob cami riyix chi riyin itzel nna\u02c8 chiwe xa ruma chi xinbij ri kitzij chiwe? Ma que ta ri\u02c8."
                },
                "17": {
                    "verse_nr": "17",
                    "verse": "Y yec\u02c8o c\u02c8a ca\u02c8i\u02c8 oxi\u02c8 achi\u02c8a\u02c8 chicojol ri can niquitij quik\u02c8ij riche (rixin) chi niquiben utzil chiwe, pero xa ma riche (rixin) ta chi c\u02c8o utz nuc\u02c8om pe chiwe. Ruma riye\u02c8 xa nicajo\u02c8 chi yixquelesaj el kiq\u02c8ui riyoj, riche (rixin) chi xaxu (xaxe) wi riye\u02c8 ri nicajo\u02c8 chi ye\u02c8itzekelbej."
                },
                "18": {
                    "verse_nr": "18",
                    "verse": "Yac\u02c8a riyin can ronojel tiempo ntij nuk\u02c8ij chi nben utzil chiwe y can riq\u02c8ui ronojel w\u00e1nima nben ri utzil ri\u02c8 ruma nwajo\u02c8 chi utz ta yixc\u02c8oje\u02c8, y ma xu (xe) ta wi tek yinc\u02c8o apo riyin iwuq\u02c8ui."
                },
                "19": {
                    "verse_nr": "19",
                    "verse": "Riyix ri can yix achi\u02c8el tak walc\u02c8ual nbanon chiwe, sibilaj c\u02c8a k\u02c8axon ri niya\u02c8 chic jun bey pa w\u00e1nima, ruma ma jane ticuke\u02c8 ic\u02c8u\u02c8x riq\u02c8ui ri Cristo. Y ri nimalaj k\u02c8axon ri niya\u02c8 pa w\u00e1nima, xa can achi\u02c8el ri k\u02c8axon ri nuk\u02c8axaj jun ixok tek nralaj jun ac\u02c8al. Y re k\u02c8axon re nna\u02c8 wacami iwuma riyix, xtiq\u02c8uis el, c\u02c8a ya tek xticuke\u02c8 ic\u02c8u\u02c8x riyix riq\u02c8ui ri Cristo."
                },
                "20": {
                    "verse_nr": "20",
                    "verse": "Y riyin sibilaj c\u02c8a nwajo\u02c8 chi yinc\u02c8o ta apo iwuq\u02c8ui re wacami; riche (rixin) chi queri\u02c8 yich\u02c8o ta iwuq\u02c8ui, y man ta xaxu (xaxe wi) ntz\u02c8ibaj el re\u02c8 chiwe. Can ma nich\u02c8obotej ta c\u02c8a chinuwech achique ri utz chi nben iwuq\u02c8ui."
                },
                "21": {
                    "verse_nr": "21",
                    "verse": "Ri c\u02c8ambel na\u02c8oj chiquij ri ca\u02c8i\u02c8 ixoki\u02c8, jun Agar rubi\u02c8 y Sara rubi\u02c8 ri jun chic - Riyix ri can niwajo\u02c8 yixc\u02c8oje\u02c8 chuxe\u02c8 ri ley riche (rixin) ri Mois\u00e9s, tibij na c\u02c8a chuwe: \u00bfLa ma k\u02c8axnek ta c\u02c8a chiwech ri nubij ri ley ri\u02c8?"
                },
                "22": {
                    "verse_nr": "22",
                    "verse": "Ruma ri Mois\u00e9s rutz\u02c8iban ca chi ri Abraham xec\u02c8oje\u02c8 ye ca\u02c8i\u02c8 ruc\u02c8ajol. Jun ruc\u02c8ajol xalex riq\u02c8ui ri raj ic\u02c8 ri rulok\u02c8on, ri can ximil wi pa samaj riq\u02c8ui. Y ri jun chic ruc\u02c8ajol, xalex riq\u02c8ui ri kas rixjayil wi."
                },
                "23": {
                    "verse_nr": "23",
                    "verse": "Ri ruc\u02c8ajol ri Abraham ri xalex riq\u02c8ui ri raj ic\u02c8, xalex achi\u02c8el ye\u02c8alex xabachique ac\u02c8ala\u02c8. Yac\u02c8a ri jun chic ruc\u02c8ajol ri Abraham ri xalex riq\u02c8ui ri kas kitzij chi rixjayil, xalex ruma can ya ri Dios ri tzujuyun (sujuyun) pe chare."
                },
                "24": {
                    "verse_nr": "24",
                    "verse": "Re tzij re\u02c8 jun c\u02c8ambel na\u02c8oj. Ruma re ca\u02c8i\u02c8 ixoki\u02c8 re\u02c8, ruq\u02c8uexewach ri ca\u02c8i\u02c8 tratos ri xuben ri Dios quiq\u02c8ui ri winek. Ruma ri Agar ri raj ic\u02c8 ri Abraham, ruq\u02c8uexewach ri jun trato ri xban acuchi (achique) c\u02c8o wi ri nimalaj juyu\u02c8 Sina\u00ed, ruma quinojel c\u02c8a ri ye\u02c8oc chupan ri trato ri\u02c8, xa yexime\u02c8 chuxe\u02c8 rutzij ri ley riche (rixin) ri Mois\u00e9s."
                },
                "25": {
                    "verse_nr": "25",
                    "verse": "Ri ixok Agar, can ruq\u02c8uexewach wi c\u02c8a ri trato ri xban acuchi (achique) c\u02c8o wi ri juyu\u02c8 Sina\u00ed, ri c\u02c8o pan Arabia. Ri Agar can ximil wi pa samaj. Y re\u02c8 junan riq\u02c8ui ri ye wech aj Israel ri yec\u02c8o pa Jerusalem wacami, can ye ximil chuxe\u02c8 rutzij ri ley riche (rixin) ri Mois\u00e9s. Xa can ye achi\u02c8el ri ixok aj ic\u02c8 ri Agar rubi\u02c8."
                },
                "26": {
                    "verse_nr": "26",
                    "verse": "Yac\u02c8a riyoj ri yoj ral ri jun chic tinamit Jerusalem riche (rixin) chicaj, ma que ta ri\u02c8 kabanon ruma yoj totajnek chic chuxe\u02c8 rutzij ri ley."
                },
                "27": {
                    "verse_nr": "27",
                    "verse": "Y ri ruch\u02c8abel ri Dios ri tz\u02c8ibatal ca nubij: Riyit ri ma yit alanel ta, ma cabison ta ruma majun awal. Xa can sibilaj c\u02c8a caquicot, astape\u02c8 majun bey alaxnek ta jun awal. Y astape\u02c8 riyit xamalix ca ruma ri awachijil, riyin xtinben c\u02c8a chawe chi m\u00e1s ye q\u02c8uiy awal riyit ri xquec\u02c8oje\u02c8, que chuwech ri ixok ri can c\u02c8o wi ri rachijil."
                },
                "28": {
                    "verse_nr": "28",
                    "verse": "Queri\u02c8 ri tz\u02c8ibatal ca. Rumac\u02c8ari\u02c8 wach\u02c8alal, ri Dios can riq\u02c8ui c\u02c8a ri rutzil xutzuj (xusuj) chake chi yoj\u2011oc ralc\u02c8ual. Achi\u02c8el ri Isaac. Ruma ri Isaac yari\u02c8 ri tzujun (sujun) pe chare ri Abraham ruma ri rutzil ri Dios."
                },
                "29": {
                    "verse_nr": "29",
                    "verse": "Ri ral ri Agar ma tzujun (sujun) ta pe ruma ri Dios. Xa xalex achi\u02c8el ye\u02c8alex xabachique ac\u02c8ala\u02c8. Y ri ral ri aj ic\u02c8 ri\u02c8 itzel xuna\u02c8 chare ri Isaac. Y can queri\u02c8 chuka\u02c8 nic\u02c8ulwachitej wacami. Riyoj ri can yoj ralc\u02c8ual chic ri Dios ruma c\u02c8o ri Lok\u02c8olaj Esp\u00edritu kiq\u02c8ui, yojetzelex cuma ri winek ri majun ri Lok\u02c8olaj Esp\u00edritu quiq\u02c8ui."
                },
                "30": {
                    "verse_nr": "30",
                    "verse": "Y ri ruch\u02c8abel ri Dios ri tz\u02c8ibatal ca, nubij chi telesex el ri aj ic\u02c8 lok\u02c8on, rachibilan ri ral. Ruma ri ral ri aj ic\u02c8 ri\u02c8, majun ri rubeyomal ri tata\u02c8aj ri xtiya\u02c8ox (xtya\u02c8) chare. Xa can xu (xe) wi ri ral ri ixjaylonel ri ruc\u02c8amon (takal chrij) chi niya\u02c8ox (nya\u02c8) ri rubeyomal ri tata\u02c8aj chare. Queri\u02c8 nubij ri tz\u02c8ibatal ca."
                },
                "31": {
                    "verse_nr": "31",
                    "verse": "Rumac\u02c8ari\u02c8 wach\u02c8alal, riyoj ri kaniman chic ri Jesucristo, yoj achi\u02c8el ri ral ri rixjayil ri Abraham, y ma yoj ral ta ri aj ic\u02c8."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Cof kojc\u02c8oje\u02c8 chupan ri colotajic - Ri Cristo xojrucol yan chuwech ri ley riche (rixin) ri Mois\u00e9s. Rumac\u02c8ari\u02c8, cof quixc\u02c8oje\u02c8 chupan ri colotajic ri\u02c8. Y man c\u02c8a quixoc ta chic jun bey chuxe\u02c8 ri ley."
                },
                "2": {
                    "verse_nr": "2",
                    "verse": "Y tiwac\u02c8axaj na pe\u02c8, riyin ri Pablo nbij c\u02c8a chiwe: Wi riyix xtiya\u02c8 k\u02c8ij chi niban ri circuncisi\u00f3n chiwe ruma can nich\u02c8ob chi riq\u02c8ui ri queri\u02c8 yixcolotej, ri\u02c8 xa niben chare ri Cristo chi achi\u02c8el xa majun utzil xuc\u02c8om pe chiwe."
                },
                "3": {
                    "verse_nr": "3",
                    "verse": "Y nbij chic c\u02c8a jun bey chique ri achi\u02c8a\u02c8 ri can nicajo\u02c8 chi niban ri circuncisi\u00f3n chique: Wi can nicajo\u02c8 chi niban ri circuncisi\u00f3n chique, can nic\u02c8atzin chi niquiben c\u02c8a ronojel ri nubij chupan ri ley riche (rixin) ri Mois\u00e9s riche (rixin) chi queri\u02c8 yecolotej."
                },
                "4": {
                    "verse_nr": "4",
                    "verse": "Y riyix ri can riq\u02c8ui chi niben ri nubij ri ley niwajo\u02c8 chi yixtz\u02c8etetej ruma ri Dios chi majun imac, wi queri\u02c8, xa can yix elenak pe riq\u02c8ui ri Cristo, y chuka\u02c8 iya\u02c8on chic ca ri rutzil ri Dios."
                },
                "5": {
                    "verse_nr": "5",
                    "verse": "Yac\u02c8a riyoj can riq\u02c8ui c\u02c8a ri Cristo cukul wi kac\u02c8u\u02c8x ruma ri Lok\u02c8olaj Esp\u00edritu, y rumari\u02c8 cukul apo kac\u02c8u\u02c8x koyoben chi yojtz\u02c8etetej ruma ri Dios chi majun kamac."
                },
                "6": {
                    "verse_nr": "6",
                    "verse": "Ruma riyoj ri xa jun chic kabanon riq\u02c8ui ri Cristo Jes\u00fas, majun nuben wi niban ri circuncisi\u00f3n chake, o ma niban ta. Ri c\u02c8o rejkalen ya ri cukbel c\u02c8u\u02c8x riq\u02c8ui ri Cristo Jes\u00fas, ruma ri kacukbel c\u02c8u\u02c8x riq\u02c8ui ri Cristo nuben chake chi c\u02c8o ajowabel kiq\u02c8ui."
                },
                "7": {
                    "verse_nr": "7",
                    "verse": "Ri pa nabey mul, can choj wi yix benak. Yac\u02c8a re wacami, \u00bfachique c\u02c8a xbano chiwe chi ma niwajo\u02c8 ta chic ninimaj ri kitzij?"
                },
                "8": {
                    "verse_nr": "8",
                    "verse": "Xa ichapon yixk\u02c8olotej pa ruk\u02c8a\u02c8 ri ntajin ruc\u02c8utic chiwech wacami, y can k\u02c8alaj chi ma riq\u02c8ui ta ri xsiq\u02c8uin (xoyon) iwuche (iwixin) petenak wi ri tijonic ri\u02c8."
                },
                "9": {
                    "verse_nr": "9",
                    "verse": "Ri ch\u02c8om (levadura), xa riq\u02c8ui ti juba\u02c8 nika chupan ri q\u02c8uej (harina) ri mu\u02c8ul ca, nuch\u02c8omirisaj ronojel. Can queri\u02c8 chuka\u02c8 niquiben ri tzij ri xa ma ye utz ta, xa riq\u02c8ui jun, nuchop yeruyoj quinojel."
                },
                "10": {
                    "verse_nr": "10",
                    "verse": "Y riyin can cukul nuc\u02c8u\u02c8x riq\u02c8ui ri Ajaf Jesucristo, chi riyix can xu (xe) wi ri kitzij ri xtinimaj. Y ri winek c\u02c8a ri niyojo ri ruch\u02c8abel ri Dios chiwech, can c\u02c8o c\u02c8a chi xtika ruc\u02c8ayewal pa ruwi\u02c8. Y xabachique ta c\u02c8a chi winek ri\u02c8."
                },
                "11": {
                    "verse_nr": "11",
                    "verse": "Y riyin wach\u02c8alal, wi xa ta c\u02c8a ntzijoj na chi ri circuncisi\u00f3n nic\u02c8atzin na chi niban, ri wech aj Israel man ta yinquetzelaj, y man ta itzel chuka\u02c8 niquic\u02c8axaj tek ntzijoj chi ri Cristo xcom chuwech ri cruz."
                },
                "12": {
                    "verse_nr": "12",
                    "verse": "Can nrayij c\u02c8a chi ye elesan ta el ri winek ri yeyojo ruch\u02c8abel ri Dios chiwech."
                },
                "13": {
                    "verse_nr": "13",
                    "verse": "Ruma riyix wach\u02c8alal can ya ri Dios ri xixsiq\u02c8uin (xixoyon), riche (rixin) chi xixrucol pe chuxe\u02c8 ri ley. Pero ma xixcolotej ta pe riche (rixin) chi niben ri xa ya ri nirayij ka riyix. Ma que ta ri\u02c8. Riyix xixcolotej pe riche (rixin) chi can titola\u02c8 iwi\u02c8 riq\u02c8ui ajowabel."
                },
                "14": {
                    "verse_nr": "14",
                    "verse": "Ruma chupan ri ley riche (rixin) ri Mois\u00e9s, nubij: Can achi\u02c8el c\u02c8a ri nawajo\u02c8 ka awi\u02c8 riyit, can queri\u02c8 chuka\u02c8 que\u02c8awajo\u02c8 ri awuc\u02c8 awach\u02c8alal. Queri\u02c8 nubij ri tz\u02c8ibatal ca. Y wi naben c\u02c8a re nubij re jun tzij re\u02c8, can xaben yan c\u02c8a ronojel ri nubij chupan ri ley ri\u02c8."
                },
                "15": {
                    "verse_nr": "15",
                    "verse": "Ma tic\u02c8ux ta iwi\u02c8 y ma titij ta iwi\u02c8 chi\u02c8ijujunal, xa tibana\u02c8 cuenta iwi\u02c8 riche (rixin) chi ma yixq\u02c8uis ta ka."
                },
                "16": {
                    "verse_nr": "16",
                    "verse": "Tiya\u02c8 k\u02c8ij chare ri Lok\u02c8olaj Esp\u00edritu chi ya Riya\u02c8 ri nuc\u02c8uan iwuche (iwixin) y ma tiben ta ri nirayij riyix - Y nbij c\u02c8a chuka\u02c8 chiwe: Tiya\u02c8 k\u02c8ij chi ya ri Lok\u02c8olaj Esp\u00edritu ri nuc\u02c8uan iwuche (iwixin), y ma tiben ta ri xa iraybel ka riyix."
                },
                "17": {
                    "verse_nr": "17",
                    "verse": "Ruma ri raybel riche (rixin) ri ch\u02c8aculaj ma nika ta chuwech ri Lok\u02c8olaj Esp\u00edritu, y ri raybel riche (rixin) ri Lok\u02c8olaj Esp\u00edritu ma nika ta chuwech ri ch\u02c8aculaj. Chi ye ca\u02c8i\u02c8 man c\u02c8a xtiquic\u02c8uaj ta qui\u02c8. Y rumari\u02c8 ma yixcowin ta niben ri niwajo\u02c8 chi niben."
                },
                "18": {
                    "verse_nr": "18",
                    "verse": "Pero wi can ya ri Lok\u02c8olaj Esp\u00edritu ri nuc\u02c8uan iwuche (iwixin) chupan ri ic\u02c8aslen, nik\u02c8alajin chi ma chuxe\u02c8 ta chic rutzij ri ley riche (rixin) ri Mois\u00e9s yixc\u02c8o wi."
                },
                "19": {
                    "verse_nr": "19",
                    "verse": "Y can yek\u02c8alajin wi c\u02c8a ri banobel ri xa ruraybel ri ch\u02c8aculaj, ruma xa ruyon achi\u02c8el re\u02c8: Ri ixok ri c\u02c8o rachijil y nuc\u02c8om ruwech jun chic achi y ri achi ri c\u02c8o rixjayil y nucanoj jun chic ixok. Ri winek ri niquicanoj qui\u02c8 riche (rixin) chi yemacun y xa ma quic\u02c8ulaj ta qui\u02c8. Ri winek ri can sibilaj c\u02c8a etzelal niquiben y niquiben mac ri sibilaj q\u02c8uixbel."
                },
                "20": {
                    "verse_nr": "20",
                    "verse": "Chuka\u02c8 ri niquiyala\u02c8 quik\u02c8ij dios ri xa ye banon cuma winek. Ri yebano itz. Ri yec\u02c8ulu\u02c8an qui\u02c8. Ri yebano oyowal. Ri itzel niquina\u02c8 chique ri nic\u02c8aj chic ri utz yec\u02c8o. Ri nipe coyowal chanin. Ri nicajo\u02c8 chi xaxu (xaxe wi) ta riye\u02c8 ri c\u02c8o utz niquic\u02c8om ca chare ronojel cosas. Ri niquijachala\u02c8 qui\u02c8 ruma ma junan ta niquich\u02c8ob. Ri nika chiquiwech ri ch\u02c8abel ri xa ma ye kitzij ta."
                },
                "21": {
                    "verse_nr": "21",
                    "verse": "Ri itzel niquina\u02c8 chique ri nic\u02c8aj chic ri utz yec\u02c8o. Ri yecamisan. Ri yek\u02c8aber. Ri yebano ma utzilaj tak nimak\u02c8ij ta. Y ri yequibanala\u02c8 chuka\u02c8 nic\u02c8aj chic quiwech etzelal achi\u02c8el ri queri\u02c8. Y can nbin chic c\u02c8a chiwe jun bey, y ncamuluj rubixic chiwe, chi ri winek ri yebano etzelal achi\u02c8el ri queri\u02c8, ma xque\u02c8oc ta c\u02c8a pa rajawaren ri Dios."
                },
                "22": {
                    "verse_nr": "22",
                    "verse": "Yac\u02c8a wi can niya\u02c8 k\u02c8ij chi ya ri Lok\u02c8olaj Esp\u00edritu ri nuc\u02c8uan iwuche (iwixin), ri ic\u02c8aslen can niwachin jabel. Y xtic\u02c8oje\u02c8 pa tak iw\u00e1nima ri ajowabel, ri quicoten, ri uxlanibel c\u02c8u\u02c8x, ri coch\u02c8onic, ri utzilaj na\u02c8oj, ri raybel chi nibanala\u02c8 utzil, ri cukbel c\u02c8u\u02c8x,"
                },
                "23": {
                    "verse_nr": "23",
                    "verse": "ri c\u02c8aslen ch\u02c8uch\u02c8uj, y ri nik\u02c8il iwi\u02c8 chubanic ri mac. Y wi jun c\u02c8aslen queri\u02c8 ri nic\u02c8uaj, ri ley majun xtuben ta chiwe."
                },
                "24": {
                    "verse_nr": "24",
                    "verse": "Y konojel c\u02c8a ri yoj riche (rixin) chic ri Cristo, achi\u02c8el ta xa can xojbajix riq\u02c8ui Riya\u02c8 chuwech ri cruz, riche (rixin) chi riyoj xekaya\u02c8 ca ri itzel tak raybel."
                },
                "25": {
                    "verse_nr": "25",
                    "verse": "Ruma chi can ya c\u02c8a ri Lok\u02c8olaj Esp\u00edritu ri yayon ri c\u02c8ac\u02c8ac\u02c8 kac\u02c8aslen, rumari\u02c8 can tikaya\u02c8 c\u02c8a k\u02c8ij chi ya Riya\u02c8 ri nuc\u02c8uan kiche (kixin)."
                },
                "26": {
                    "verse_nr": "26",
                    "verse": "Man c\u02c8a tikanimirisaj ta ki\u02c8; ma tikayacala\u02c8 ta koyowal chikachibil ki\u02c8. Ni man c\u02c8a chuka\u02c8 itzel ta tikana\u02c8 chique nic\u02c8aj chic ri utz yec\u02c8o."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Wach\u02c8alal, nbij c\u02c8a chiwe riyix ri can ic\u02c8uan jun c\u02c8aslen achi\u02c8el ri nrajo\u02c8 ri Lok\u02c8olaj Esp\u00edritu: Wi c\u02c8o c\u02c8a jun kach\u02c8alal ri nika pa mac, riq\u02c8ui c\u02c8a ch\u02c8uch\u02c8ujil tibeyaca\u02c8 pe, riche (rixin) chi queri\u02c8 nitzolij chic pe ruc\u02c8u\u02c8x riq\u02c8ui ri Dios. Y can tibana\u02c8 c\u02c8a cuenta iwi\u02c8 riche (rixin) chi ma yixtzak ta chuka\u02c8 riyix."
                },
                "2": {
                    "verse_nr": "2",
                    "verse": "Y wi c\u02c8o ri nikac\u02c8ulwachij, y can nikana\u02c8 c\u02c8a chi achi\u02c8el jun ejka\u02c8n ri nika chikij, can tikatola\u02c8 c\u02c8a ki\u02c8 chuc\u02c8uaxic ri ejka\u02c8n ri\u02c8. Y riq\u02c8ui ri\u02c8, can nikaben wi c\u02c8a ri nubij ri ley riche (rixin) ri Cristo."
                },
                "3": {
                    "verse_nr": "3",
                    "verse": "Ruma wi c\u02c8o c\u02c8a jun ri nuna\u02c8 ka ri\u02c8 chi can c\u02c8o ruk\u02c8ij, y xa majun achique ta ruk\u02c8ij c\u02c8o, xa ruyon c\u02c8a riya\u02c8 nuk\u02c8ol ka ri\u02c8."
                },
                "4": {
                    "verse_nr": "4",
                    "verse": "Chikajujunal tikatzu\u02c8 ka ki\u02c8 riq\u02c8ui ri yekabanala\u02c8. Ruma wi can utz ri yekabanala\u02c8, can ruc\u02c8amon c\u02c8a chi niquicot ri k\u00e1nima riq\u02c8ui ri yekabanala\u02c8. Y ma nic\u02c8atzin ta chi nikatzu\u02c8 ri yerubanala\u02c8 jun chic kach\u02c8alal."
                },
                "5": {
                    "verse_nr": "5",
                    "verse": "Ruma can chikajujunal c\u02c8o c\u02c8a chi nbekak\u02c8alajsaj na chuwech ri Dios ri xekabanala\u02c8."
                },
                "6": {
                    "verse_nr": "6",
                    "verse": "Y riyix ri yixtijox chare ri ruch\u02c8abel ri Dios, que\u02c8ito\u02c8 c\u02c8a ri yec\u02c8utu ri ruch\u02c8abel ri Dios chiwech. Que\u02c8ito\u02c8 c\u02c8a riq\u02c8ui ronojel ri utzil ri yixcowin chi niben chique riche (rixin) chi queri\u02c8 junan c\u02c8o utzil nic\u02c8ul."
                },
                "7": {
                    "verse_nr": "7",
                    "verse": "Man c\u02c8a tik\u02c8ol ka iwi\u02c8 iyon riyix. Ruma ri Dios majun xtik\u02c8olo ta riche (rixin). Ruma xabachique nutic ka ri winek, can yari\u02c8 chuka\u02c8 xtuben cosechar."
                },
                "8": {
                    "verse_nr": "8",
                    "verse": "Rumari\u02c8, wi xa ya ri itzel tak karaybel ri xquekabanala\u02c8, xa jun c\u02c8aslen riche (rixin) camic ri xtikac\u02c8ul. Yac\u02c8a wi nikac\u02c8uaj ri c\u02c8aslen ri nrajo\u02c8 ri Lok\u02c8olaj Esp\u00edritu, xtikac\u02c8ul c\u02c8a ri c\u02c8aslen riche (rixin) xtibe k\u02c8ij xtibe sek."
                },
                "9": {
                    "verse_nr": "9",
                    "verse": "Rumac\u02c8ari\u02c8 ma kojcos ta chi nikaben utzil. Ruma wi ma xkojtane\u02c8 ta c\u02c8a chi nikaben utzil, xtapon c\u02c8a ri k\u02c8ij tek xtikac\u02c8ul rajel ruq\u02c8uexel."
                },
                "10": {
                    "verse_nr": "10",
                    "verse": "Y rumac\u02c8ari\u02c8, tek nikatz\u02c8et xabachique winek ri nic\u02c8atzin ruto\u02c8ic, wi yojcowin, can tikato\u02c8 c\u02c8a. Pero ri m\u00e1s nic\u02c8atzin chi yekato\u02c8, ye ri can kach\u02c8alal chic, ri junan chic kaniman ri Jesucristo quiq\u02c8ui."
                },
                "11": {
                    "verse_nr": "11",
                    "verse": "Ri Pablo xaxu (xaxe) ri Cristo ri xcom chuwech cruz ri nuya\u02c8 ruk\u02c8ij - Re wuj re\u02c8, can yin c\u02c8a riyin ri yitz\u02c8iban el. Y titz\u02c8eta\u02c8, can riq\u02c8ui c\u02c8a nima\u02c8k tak letras nben wi el."
                },
                "12": {
                    "verse_nr": "12",
                    "verse": "Y quinojel c\u02c8a ri yebin chi tiban ri circuncisi\u00f3n chiwe, niquibij queri\u02c8 xaxu (xaxe wi) ruma nicajo\u02c8 chi yetz\u02c8et y yenimex chi can niquiben wi ri nubij chupan ri ley riche (rixin) ri Mois\u00e9s. Y ma nicajo\u02c8 ta c\u02c8a niquitzijoj chi ri colotajic xbanatej xaxu (xaxe wi) ruma chi xcom ri Jesucristo chuwech cruz, ruma riye\u02c8 ma nicajo\u02c8 ta niquik\u02c8axaj tijoj pokonal pa quik\u02c8a\u02c8 ri winek."
                },
                "13": {
                    "verse_nr": "13",
                    "verse": "Ruma ri yebin chiwe chi tiban ri circuncisi\u00f3n chiwe, riye\u02c8 can banon wi ri circuncisi\u00f3n chique. Pero ma riq\u02c8ui wi ri\u02c8 riye\u02c8 xa ma niquiben ta ronojel ri nubij chupan ri ley riche (rixin) ri Mois\u00e9s. Riye\u02c8 niquibij chi tiban ri circuncisi\u00f3n chiwe, pero xaxu (xaxe wi) nicajo\u02c8 chi ninimaj quitzij riche (rixin) chi queri\u02c8 nic\u02c8oje\u02c8 quik\u02c8ij."
                },
                "14": {
                    "verse_nr": "14",
                    "verse": "Yac\u02c8a riyin ma ncanoj ta nuk\u02c8ij achi\u02c8el ri niquiben riye\u02c8. Riyin xa can xu (xe) wi ri Kajaf Jesucristo ri xcom chuwech cruz ri nya\u02c8 ruk\u02c8ij, y ya c\u02c8a chuka\u02c8 Riya\u02c8 ri banayon chuwe chi achi\u02c8el xa xicom yan chiquiwech ri na\u02c8oj ri xa riche (rixin) re ruwach\u02c8ulef. Y ronojel ri na\u02c8oj riche (rixin) re ruwach\u02c8ulef, ri\u02c8 xecom yan chinuwech riyin."
                },
                "15": {
                    "verse_nr": "15",
                    "verse": "Ruma riyoj ri xa jun chic kabanon riq\u02c8ui ri Cristo, majun c\u02c8a nuben wi banon ri circuncisi\u00f3n chake o ma banon ta. Ri nic\u02c8atzin, ya ri tikac\u02c8uaj ri c\u02c8ac\u02c8ac\u02c8 kac\u02c8aslen."
                },
                "16": {
                    "verse_nr": "16",
                    "verse": "Quinojel c\u02c8a ri niquic\u02c8uaj jun c\u02c8aslen achi\u02c8el nubij re ch\u02c8abel re\u02c8, xtic\u02c8oje\u02c8 ta c\u02c8a uxlanibel c\u02c8u\u02c8x quiq\u02c8ui. Y can xtijoyowex ta c\u02c8a chuka\u02c8 quiwech ruma ri Dios. Y que chuka\u02c8 ri\u02c8 ri kitzij israelitas ri can ye rutinamit wi ri Dios."
                },
                "17": {
                    "verse_nr": "17",
                    "verse": "Y re xtibe apo, majun chic c\u02c8a tibin ch\u02c8abel chuwij. Ruma riyin can yec\u02c8o wi retal ri socotajic ri ye ruc\u02c8uan ri nuch\u02c8acul ruma ri tijoj pokonal ri xink\u02c8axaj; y ronojel re\u02c8 niquic\u02c8ut chi can yin jun chique ri ye rusamajel ri Ajaf Jes\u00fas."
                },
                "18": {
                    "verse_nr": "18",
                    "verse": "Ri ruq\u02c8uisbel tak ch\u02c8abel chare re wuj re\u02c8 - Wach\u02c8alal, ri rutzil ri Kajaf Jesucristo xtic\u02c8oje\u02c8 ta c\u02c8a pa tak iw\u00e1nima chi\u02c8iwonojel. Am\u00e9n."
                }
            }
        }
    }
}