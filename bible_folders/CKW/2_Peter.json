{
    "version": "CKW",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri ruca\u02c8n wuj ri xutz\u02c8ibaj ca ri ap\u00f3stol San Pedro - Ri San Pedro nutek el rutzil quiwech ri kach\u02c8alal - Riyin ri Sim\u00f3n Pedro, yin jun rusamajel ri Jesucristo, y yin jun chuka\u02c8 ru\u02c8ap\u00f3stol Riya\u02c8. Tic\u02c8ulu\u02c8 c\u02c8a re wuj re ntz\u02c8ibaj el chiwe riyix ri can yatajnek chiwe chi xc\u02c8oje\u02c8 jun lok\u02c8olaj icukbel c\u02c8u\u02c8x riq\u02c8ui ri Jesucristo achi\u02c8el kabanon riyoj. Quec\u02c8ari\u02c8 rubanon ri Dios ri Kacolonel Jesucristo chake ruma Riya\u02c8 can choj wi nuben."
                },
                "2": {
                    "verse_nr": "2",
                    "verse": "Can pa ruq\u02c8uiyal ta c\u02c8a ri utzil y ri uxlanibel c\u02c8u\u02c8x ri xtic\u02c8ul, ruma jabel iwetaman ruwech ri Dios y ri Kajaf Jes\u00fas."
                },
                "3": {
                    "verse_nr": "3",
                    "verse": "Ri rubanic quic\u02c8aslen ri quiniman chic ri Cristo - Ri Dios riq\u02c8ui c\u02c8a ri ruchuk\u02c8a\u02c8 ruya\u02c8on pe chake ronojel ri nic\u02c8atzin riche (rixin) chi nikac\u02c8uaj jun utzilaj c\u02c8aslen chuwech Riya\u02c8. Ruya\u02c8on c\u02c8a pe ri nic\u02c8atzin chake ruma ketaman chic ruwech Riya\u02c8 ri can xojrusiq\u02c8uij (xojroyoj) riq\u02c8ui ri ruk\u02c8ij ruc\u02c8ojlen y riq\u02c8ui ri ruchuk\u02c8a\u02c8."
                },
                "4": {
                    "verse_nr": "4",
                    "verse": "Y ruma ronojel ri\u02c8 tek can c\u02c8o chuka\u02c8 ri xutzuj (xusuj) chake ri sibilaj jabel y nim rejkalen. Y ruma c\u02c8a ri xutzuj (xusuj) chake tek yojcolotej pe chuwech ri etzelal ri c\u02c8o wawe\u02c8 chuwech re ruwach\u02c8ulef, etzelal ri nibanatej ruma ri itzel tak raynic. Y xutzuj (xusuj) chuka\u02c8 chake chi nujel ri kac\u02c8aslen y can yoj\u2011oc c\u02c8a achi\u02c8el Riya\u02c8."
                },
                "5": {
                    "verse_nr": "5",
                    "verse": "Rumac\u02c8ari\u02c8 nbij c\u02c8a chiwe chi can titija\u02c8 ik\u02c8ij chubanic ri xtinbij chiwe wacami riche (rixin) chi niben chare ri ic\u02c8aslen riq\u02c8ui ri Dios chi niq\u02c8uiy y niwachin. Riyix can c\u02c8o icukbel c\u02c8u\u02c8x riq\u02c8ui ri Dios pero wacami titija\u02c8 ik\u02c8ij chi nik\u02c8alajin chuka\u02c8 ri ruchuk\u02c8a\u02c8 ri Dios pa tak ic\u02c8aslen. Tiwetamaj chuka\u02c8 ri kas nika chuwech ri Dios."
                },
                "6": {
                    "verse_nr": "6",
                    "verse": "Tik\u02c8ila\u02c8 iwi\u02c8 chuwech ri mac. Tic\u02c8oje\u02c8 coch\u02c8onic pa tak iw\u00e1nima. Tic\u02c8uaj ri ic\u02c8aslen achi\u02c8el ri nrajo\u02c8 ri Dios."
                },
                "7": {
                    "verse_nr": "7",
                    "verse": "Que\u02c8iwajo\u02c8 ri kach\u02c8alal ki\u02c8 quiq\u02c8ui ruma kaniman ri Dios. Y can riq\u02c8ui ronojel iw\u00e1nima que\u02c8iwajo\u02c8 quinojel ri winek."
                },
                "8": {
                    "verse_nr": "8",
                    "verse": "Y wi ronojel c\u02c8a re\u02c8 c\u02c8o iwuq\u02c8ui, y ruchapon q\u02c8uiyen, riyix niwetamaj m\u00e1s ruwech ri Kajaf Jesucristo. Y ri ic\u02c8aslen niwachin y c\u02c8o rejkalen."
                },
                "9": {
                    "verse_nr": "9",
                    "verse": "Pero wi c\u02c8o jun ri xa man c\u02c8o ta ronojel re\u02c8 riq\u02c8ui, ri winek ri\u02c8 xa achi\u02c8el jun moy o xa achi\u02c8el jun ri ma nej ta nitzu\u02c8un wi. Ruma ri winek ri\u02c8 xa ma ninatej ta chic chare chi ye ch\u02c8ajch\u02c8ojsan chic el ronojel ri rumac ri ye rubanon pe ojer ca."
                },
                "10": {
                    "verse_nr": "10",
                    "verse": "Y rumac\u02c8ari\u02c8 wach\u02c8alal, can titija\u02c8 ik\u02c8ij riche (rixin) chi can nik\u02c8alajin chi kitzij yix siq\u02c8uin (oyon) y yix cha\u02c8on ruma ri Dios. Ruma wi niben achi\u02c8el re ntz\u02c8ibaj chiwe, majun bey xquixtzak ta."
                },
                "11": {
                    "verse_nr": "11",
                    "verse": "Wi queri\u02c8 niben, can jabel ic\u02c8ulic xtiban chila\u02c8 chicaj, ri acuchi (achique) can ya ri Kajaf y Kacolonel Jesucristo ri aj k\u02c8atbel tzij. Y ri k\u02c8atbel tzij ri\u02c8 can riche (rixin) xtibe k\u02c8ij xtibe sek."
                },
                "12": {
                    "verse_nr": "12",
                    "verse": "Rumari\u02c8 riyin can majun bey xquitane\u02c8 ta chi nnataj quere\u02c8 chiwe, astape\u02c8 ta na riyix can iwetaman wi y chuka\u02c8 can cukul wi ic\u02c8u\u02c8x riq\u02c8ui re kitzij ch\u02c8abel re ntz\u02c8ibaj chiwe."
                },
                "13": {
                    "verse_nr": "13",
                    "verse": "Chinuwech riyin, ruloman chi c\u02c8a yin q\u02c8ues na, can utz wi chi nnataj ca q\u02c8uiy pixabanic chiwe."
                },
                "14": {
                    "verse_nr": "14",
                    "verse": "Ruma riyin can wetaman chic c\u02c8a chi xaxu (xaxe wi) chic ca\u02c8i\u02c8 oxi\u02c8 k\u02c8ij ri nuc\u02c8aslen c\u02c8o, ruma queri\u02c8 xk\u02c8alajsex chinuwech ruma ri Kajaf Jesucristo."
                },
                "15": {
                    "verse_nr": "15",
                    "verse": "Riyin can c\u02c8o c\u02c8a ri nwajo\u02c8 nben ca, riche (rixin) chi queri\u02c8 astape\u02c8 riyin xa ma yinc\u02c8o ta chic iwuq\u02c8ui ruma xa yibe yan, riyix can xtinatej chiwe ronojel re nbij el chiwe."
                },
                "16": {
                    "verse_nr": "16",
                    "verse": "Ri xetz\u02c8eto ruk\u02c8ij ri Cristo - Y ma tz\u02c8ucun tak na\u02c8oj ta ri xkatzijoj chiwe chrij ri ruchuk\u02c8a\u02c8 ri Kajaf Jesucristo. Y chuka\u02c8 ma tz\u02c8ucun tak tzij ta ri xkabij chiwe chi ri Jesucristo xtipe chic jun bey. Ruma riyin y ri ye wachibil can xkatz\u02c8et wi chi ri Jesucristo sibilaj nim ruk\u02c8ij."
                },
                "17": {
                    "verse_nr": "17",
                    "verse": "Ruma tek xya\u02c8ox (xya\u02c8) ruk\u02c8ij ruc\u02c8ojlen ruma ri Dios Tata\u02c8ixel, c\u02c8o c\u02c8a jun ch\u02c8abel ri xbix pe acuchi (achique) c\u02c8o wi ri lok\u02c8olaj ruk\u02c8ij ruc\u02c8ojlen ri nimalaj Dios y xubij: Yare\u02c8 ri Nuc\u02c8ajol ri sibilaj nwajo\u02c8 y nucukuban nuc\u02c8u\u02c8x riq\u02c8ui, xcha\u02c8."
                },
                "18": {
                    "verse_nr": "18",
                    "verse": "Y riyoj can xkac\u02c8axaj ri ch\u02c8abel ri xbix pe chila\u02c8 chicaj tek xojc\u02c8oje\u02c8 riq\u02c8ui ri Jesucristo ri chiri\u02c8 pa ruwi\u02c8 ri lok\u02c8olaj juyu\u02c8."
                },
                "19": {
                    "verse_nr": "19",
                    "verse": "C\u02c8o chuka\u02c8 kiq\u02c8ui ri ch\u02c8abel ri tz\u02c8ibatal ca cuma ri profetas ri xek\u02c8alajsan ri ruch\u02c8abel ri Dios ojer ca, ri can nucukuba\u02c8 kac\u02c8u\u02c8x. Y yari\u02c8 ri can tiya\u02c8 ixquin chare ruma can nuben achi\u02c8el jun k\u02c8ak\u02c8 ri nisakirisan pa jun k\u02c8eku\u02c8m c\u02c8a ya tek xtisaker chkawech, achi\u02c8el tek ntel pe ri nimach\u02c8umil riche (rixin) rusekeric, queri\u02c8 xtuben ri sakil pa tak k\u00e1nima."
                },
                "20": {
                    "verse_nr": "20",
                    "verse": "Y riyix nabey c\u02c8o chi niwetamaj chi majun winek ri nicowin ta nik\u02c8alajsan ri achique nubij ri ruch\u02c8abel ri Dios, wi xa man c\u02c8o ta ri Lok\u02c8olaj Esp\u00edritu riq\u02c8ui ri nito\u02c8o riche (rixin)."
                },
                "21": {
                    "verse_nr": "21",
                    "verse": "Ruma can ya c\u02c8a ri Lok\u02c8olaj Esp\u00edritu ri xucusan quiche (quixin) ri lok\u02c8olaj tak achi\u02c8a\u02c8 ri ye riche (rixin) ri Dios, chuk\u02c8alajsaxic ri ruch\u02c8abel ri Dios ojer ca. Y ma quiyon ta riye\u02c8 xquitz\u02c8uc anej ri xquibij."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ri winek ri xa ma ya ta ri kitzij niquic\u02c8ut - Ri ojer ca, chiquicojol ri nuwinak israelitas xec\u02c8oje\u02c8 achi\u02c8a\u02c8 ri xquibij chi can ye takon pe ruma ri Dios riche (rixin) chi niquik\u02c8alajsaj ri ruch\u02c8abel. Pero xa ma que ta ri\u02c8. Y queri\u02c8 chuka\u02c8 chicojol riyix wacami. Yec\u02c8o c\u02c8a winek ri xquebec\u02c8ulun pe, y xtiquibij chi ya ri ruch\u02c8abel ri Dios ri niquic\u02c8ut, y xa ma kitzij ta. Ruma xa na\u02c8oj quiche (quixin) winek ri niquic\u02c8ut chiwech y majun ninaben ta tek yequiyala\u02c8 apo chicojol. Y ri winek ri\u02c8 xa can ma xtiquinimaj ta chic chi ri Ajaf xcom riche (rixin) chi xutoj ri quimac. Xa quiyon c\u02c8a riye\u02c8 niquisiq\u02c8uij (nicoyoj) ruc\u02c8ayewal pa quiwi\u02c8. Ma niquinabej ta c\u02c8a tek noka. Tek c\u02c8a xtiquina\u02c8 xa pa k\u02c8ak\u02c8 chic yec\u02c8o wi."
                },
                "2": {
                    "verse_nr": "2",
                    "verse": "Y ye q\u02c8uiy c\u02c8a ri xquetzekelben ri itzel c\u02c8aslen ri quic\u02c8uan ri achi\u02c8a\u02c8 ri\u02c8. Y cuma c\u02c8a riye\u02c8 tek xtiyok\u02c8otej ri kitzij bey."
                },
                "3": {
                    "verse_nr": "3",
                    "verse": "Y ri winek ri\u02c8 ruma chi can benak c\u00e1nima chrij ri puek, xtiquibij c\u02c8a chi can riche (rixin) wi ri Dios ri ch\u02c8abel ri niquic\u02c8ut. Y xa ma que ta ri\u02c8. Y riq\u02c8ui chi queri\u02c8 niquiben can xtiquelesaj el puek chiwe. Y ri winek c\u02c8a ri yebano queri\u02c8, can yec\u02c8o chic c\u02c8a chi xqueq\u02c8uis, ruma can ojer ojer ri\u02c8 rubin pe ri Dios chi xtuya\u02c8 ruc\u02c8ayewal pa quiwi\u02c8. Ri ruc\u02c8ayewal ri\u02c8 can nipe wi."
                },
                "4": {
                    "verse_nr": "4",
                    "verse": "Ruma ri Dios, ni xa ta ri \u00e1ngeles xucuy quimac tek xemacun. Xa xeruq\u02c8uek chupan ri lugar riche (rixin) tijoj pokonal. Xeruq\u02c8uek c\u02c8a chupan ri lugar riche (rixin) k\u02c8eku\u02c8m. Chiri\u02c8 ye yacon wi, coyoben ri k\u02c8ij tek xtik\u02c8at tzij pa quiwi\u02c8."
                },
                "5": {
                    "verse_nr": "5",
                    "verse": "Y chuka\u02c8 ma xucuy ta chic quimac ri winek ri xemacun ri ojer ca. Xa xutek pe jun nimalaj k\u02c8ekal job pa quiwi\u02c8 quinojel ri ma utz ta quic\u02c8aslen xquic\u02c8uaj chuwech Riya\u02c8. Pero xucol ri No\u00e9 y ri wuku\u02c8 chic winek. Y ya ri No\u00e9 ri xya\u02c8o rubixic chique ri winek achique ruc\u02c8uaxic jun c\u02c8aslen choj chuwech ri Dios."
                },
                "6": {
                    "verse_nr": "6",
                    "verse": "Y ri Dios can xuk\u02c8et chuka\u02c8 tzij pa quiwi\u02c8 ri ye aj pa tinamit Sodoma y Gomorra. Xa xubij chi c\u02c8o chi yeq\u02c8uis. Y can queri\u02c8 wi xbanatej. Riya\u02c8 xeruq\u02c8uis ri ca\u02c8i\u02c8 tinamit ri\u02c8 riq\u02c8ui k\u02c8ak\u02c8; chaj xuben chique. Ri xbanatej quiq\u02c8ui ri winek ri\u02c8 can jun c\u02c8ambel na\u02c8oj chiquiwech ri winek ri xquec\u02c8oje\u02c8 chiquij ca riye\u02c8; wi ma utz ta c\u02c8aslen xtiquic\u02c8uaj chuwech ri Dios, xtika chuka\u02c8 jun nimalaj ruc\u02c8ayewal pa quiwi\u02c8 riye\u02c8."
                },
                "7": {
                    "verse_nr": "7",
                    "verse": "Ri Dios can xeruq\u02c8uis wi ri aj Sodoma y ri aj Gomorra. Pero xucol pe ri jun achi ri choj ruc\u02c8aslen ri xubini\u02c8aj Lot chuwech ri ruc\u02c8ayewal ri\u02c8. Ri Lot xk\u02c8axo c\u02c8a ri r\u00e1nima tek xc\u02c8oje\u02c8 chiquicojol ri winek ri\u02c8 ruma xerutz\u02c8et chi xquic\u02c8uaj jun itzel c\u02c8aslen."
                },
                "8": {
                    "verse_nr": "8",
                    "verse": "Y ri chojlaj achi ri\u02c8 xc\u02c8oje\u02c8 c\u02c8a chiquicojol ri winek ri\u02c8. Y ruma chi k\u02c8ij k\u02c8ij xrac\u02c8axaj y xutz\u02c8et ri etzelal ri xequibanala\u02c8 ri winek, sibilaj c\u02c8a xk\u02c8axo ri r\u00e1nima, ruma ri r\u00e1nima Riya\u02c8 can choj wi."
                },
                "9": {
                    "verse_nr": "9",
                    "verse": "Y riq\u02c8ui c\u02c8a ronojel re\u02c8 nik\u02c8alajin chi ri Ajaf can retaman yerucol ri ye uc\u02c8uayon jun c\u02c8aslen achi\u02c8el ri nrajo\u02c8 Riya\u02c8, tek yetojtobex pa jun tijoj pokonal. Yac\u02c8a ri winek ri ma quic\u02c8uan ta jun c\u02c8aslen choj, ri Ajaf xa yeruyec c\u02c8a apo riche (rixin) ri k\u02c8ij tek xtik\u02c8at tzij pa quiwi\u02c8."
                },
                "10": {
                    "verse_nr": "10",
                    "verse": "Y m\u00e1s chi na ruc\u02c8ayewal nika pa quiwi\u02c8 ri winek ri yebano ri itzel tak raybel riche (rixin) ri ch\u02c8aculaj, y ri yequetzelaj xabachique chi k\u02c8atbel tzij. Can ye yaquel apo riche (rixin) chi nik\u02c8at tzij pa quiwi\u02c8 ruma ri Dios. Ma yeq\u02c8uix ta niquiben ri etzelal y ma niquixibij ta chuka\u02c8 qui\u02c8 niquiben xabachique ri nicajo\u02c8 niquiben. Y ma niquixibij ta qui\u02c8 chi niquibij tzij chiquij ri nima\u02c8k quik\u02c8ij."
                },
                "11": {
                    "verse_nr": "11",
                    "verse": "Y astape\u02c8 ri \u00e1ngeles can m\u00e1s wi q\u02c8uiy quichuk\u02c8a\u02c8 y m\u00e1s q\u02c8uiy ri yecowin niquiben, majun bey niquibij ta chare ri Dios chi tuya\u02c8 ruc\u02c8ayewal pa quiwi\u02c8 ri yebano etzelal, y majun bey niquibij ta apo itzel tzij chuwech ri Ajaf Dios chiquij ri yebano etzelal."
                },
                "12": {
                    "verse_nr": "12",
                    "verse": "Pero ri winek ri ma niquixibij ta qui\u02c8 yech\u02c8o chiquij ri nima\u02c8k quik\u02c8ij, can ye achi\u02c8el c\u02c8a chicop ruma ma yech\u02c8obon ta jabel. Y astape\u02c8 jun cosa ri xa ma k\u02c8axnek ta chiquiwech, itzel yech\u02c8o chrij. Y riq\u02c8ui ri\u02c8 niquisiq\u02c8uij (nicoyoj) ruc\u02c8ayewal pa quiwi\u02c8 y c\u02c8a chupan ri ruc\u02c8ayewal ri\u02c8 xquebeka wi. Achi\u02c8el niquic\u02c8ulwachij ri chicop tek yechapatej pe y yecamisex. Ruma can queri\u02c8 ri quic\u02c8aslen."
                },
                "13": {
                    "verse_nr": "13",
                    "verse": "Ri winek ri\u02c8 xtiquic\u02c8ul c\u02c8a rutojbalil ri itzel yequibanala\u02c8 ruma can jabel niquina\u02c8 chi k\u02c8ij k\u02c8ij niquiben ri itzel tak raybel ri nurayij ri c\u00e1nima. Ri winek c\u02c8a ri\u02c8 can ye achi\u02c8el ri tz\u02c8il ri c\u02c8o chrij jun tziek, y can q\u02c8uixbel ri yequibanala\u02c8. Ruma riye\u02c8 tek niquimol qui\u02c8 iwuq\u02c8ui ri pa tak wa\u02c8in, xa riche (rixin) chi yixquik\u02c8ol. Y jabel niquina\u02c8 tek niquiben queri\u02c8."
                },
                "14": {
                    "verse_nr": "14",
                    "verse": "Y xabachique ixok ri niquitz\u02c8et, can niquirayij chi yec\u02c8oje\u02c8 ta riq\u02c8ui. Ma nic\u02c8o ta quic\u02c8u\u02c8x chubanic ri mac. Niquiben c\u02c8a chuka\u02c8 chique ri c\u02c8a ma jane cukul ta jabel quic\u02c8u\u02c8x riq\u02c8ui ri Dios chi yemacun. Can c\u02c8o quina\u02c8oj chiquibanic chi niquiben ronojel ruwech k\u02c8oloj, riche (rixin) chi niquimol q\u02c8uiy puek. Riye\u02c8 can ye riche (rixin) chic chi xtika ri ruc\u02c8ayewal pa quiwi\u02c8."
                },
                "15": {
                    "verse_nr": "15",
                    "verse": "Y quiya\u02c8on chic c\u02c8a ca ri bey riche (rixin) ri chojlaj c\u02c8aslen. Can ye sachnek wi ca. Y can quic\u02c8uan c\u02c8a jun c\u02c8aslen achi\u02c8el xuc\u02c8uaj ri jun achi ri xc\u02c8oje\u02c8 ojer ca, ri xubini\u02c8aj Balaam, ruc\u02c8ajol ri Beor. Ri Balaam hasta xubanala\u02c8 ri ma utz ta ruma sibilaj xurayij chi xuch\u02c8ec ta ri puek."
                },
                "16": {
                    "verse_nr": "16",
                    "verse": "Y ruma c\u02c8a ri etzelal ri xuben ri Balaam, xbix chare chi ma utz ta ri xuben. Y can ya ri ruquiej ri xch\u02c8o chare. Y astape\u02c8 jun quiej ma nicowin ta nich\u02c8o, pero xch\u02c8o pe chare achi\u02c8el nich\u02c8o jun winek, riche (rixin) chi queri\u02c8 xuk\u02c8et ta ri profeta ri\u02c8 chi ma tuben ta ri itzel ri xuch\u02c8ob chi nuben."
                },
                "17": {
                    "verse_nr": "17",
                    "verse": "Y ri winek ri ye sachnek, can ye achi\u02c8el jun ralaxbel (rutz\u02c8ucbel) ya\u02c8 ri xa chaki\u02c8j chic. Chuka\u02c8 can ye achi\u02c8el sutz\u02c8 ri ye ruc\u02c8amom pe cak\u02c8ik\u02c8. Ri winek c\u02c8a ri\u02c8, can ye oyoben wi ruma ri lugar ri sibilaj k\u02c8eku\u02c8m k\u02c8eku\u02c8m rupan riche (rixin) tijoj pokonal. Y xquebe chiri\u02c8 riche (rixin) xtibe k\u02c8ij xtibe sek."
                },
                "18": {
                    "verse_nr": "18",
                    "verse": "Y niquibanala\u02c8 chi c\u02c8o quina\u02c8oj pero xa ch\u02c8abel ri majun quejkalen ri yequibila\u02c8. Y riche (rixin) chi yequik\u02c8ol ri xa c\u02c8a juba\u02c8 quecolotej pe chiquicojol ri ye uc\u02c8uayon jun itzel c\u02c8aslen, niquibila\u02c8 c\u02c8a chique chi c\u02c8o modo yequibanala\u02c8 xabachique ri niquirayij riye\u02c8."
                },
                "19": {
                    "verse_nr": "19",
                    "verse": "Riye\u02c8 niquibij chi yecowin yequicol ri winek chiquiwech ri yetakanoj pa quiwi\u02c8, pero riye\u02c8 xa ma ye colotajnek ta, ruma xa ye kajnek pa ruk\u02c8a\u02c8 ri etzelal. Y ketaman wi c\u02c8a jabel chi ri ye ch\u02c8acatajnek, xa can ye kajnek wi c\u02c8a pa ruk\u02c8a\u02c8 ri xch\u02c8aco quiche (quixin)."
                },
                "20": {
                    "verse_nr": "20",
                    "verse": "Y can kitzij c\u02c8a ri nbij chiwe chi ri winek ri\u02c8, wi quetaman chic ruwech ri Kajaf y Kacolonel Jesucristo, y ye colotajnek chic c\u02c8a pe chupan ri etzelal riche (rixin) ri ruwach\u02c8ulef y wi niquisuk\u02c8 chic qui\u02c8 jun bey chupan ri c\u02c8aslen ri ye elenak wi pe, y wi yetzak chic c\u02c8a jun bey pa ruk\u02c8a\u02c8, ri quic\u02c8aslen ri winek ri\u02c8 m\u00e1s lawalo\u02c8 xtuben que chuwech ri xuben tek c\u02c8a ma jane tiquinimaj ri Jesucristo."
                },
                "21": {
                    "verse_nr": "21",
                    "verse": "Ruma xa m\u00e1s ta utz chi man ta xquetamaj achique rubanic riche (rixin) chi niquic\u02c8uaj jun c\u02c8aslen choj chuwech ri Dios que chuwech chi xa quetaman chic y xa xquiya\u02c8 ca ri lok\u02c8olaj tak pixa\u02c8 ri xeruya\u02c8 ri Dios chique."
                },
                "22": {
                    "verse_nr": "22",
                    "verse": "Y wawe\u02c8 can kitzij na wi chi nibanatej achi\u02c8el ri nubij jun tzij: Ri tz\u02c8i\u02c8 nberutija\u02c8 chic pe ri ruxa\u02c8oj. Y wawe\u02c8 can nibanatej chuka\u02c8 achi\u02c8el ri nubij jun chic tzij: Ri ak astape\u02c8 jabel atinisan chic el, xa nberuquicha\u02c8 chic pe ri\u02c8 pa ch\u02c8abek."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Can xtapon na wi ri k\u02c8ij tek xtoka ri Ajaf - Yac\u02c8are\u02c8 ri ruca\u02c8n wuj ri ntz\u02c8ibaj el chiwe riyix wach\u02c8alal ri sibilaj yixinwajo\u02c8, riyix ri can c\u02c8o ch\u02c8ajch\u02c8ojlaj ch\u02c8obonic iwuq\u02c8ui. Chupan c\u02c8a re ca\u02c8i\u02c8 wuj re\u02c8, can nnataj c\u02c8a chiwe chi quixch\u02c8obon jabel."
                },
                "2": {
                    "verse_nr": "2",
                    "verse": "Can que\u02c8ich\u02c8obo\u02c8 c\u02c8a jabel ri ch\u02c8abel ri quibin ca ri lok\u02c8olaj tak profetas ri xek\u02c8alajsan ri ruch\u02c8abel ri Dios ojer ca. Y chuka\u02c8 man c\u02c8a timestaj ta ri rupixa\u02c8 ri Kajaf y Kacolonel, ri katzijon riyoj chiwe ri yoj ap\u00f3stoles."
                },
                "3": {
                    "verse_nr": "3",
                    "verse": "Y ri nabey ri nwajo\u02c8 nnataj chiwe re wacami ya ri nich\u02c8o chiquij ri winek ri xquepe chupan ri ruq\u02c8uisbel tak k\u02c8ij ri xa can xu (xe) wi ri etzelal niquirayij niquiben. Ri winek ri\u02c8 xa xtiquitze\u02c8ej ri nubij ri ruch\u02c8abel ri Dios."
                },
                "4": {
                    "verse_nr": "4",
                    "verse": "Y xtiquibila\u02c8 c\u02c8a: Wi rubin ca ri Cristo chi nipe chic jun bey, \u00bfacuchi (achique) c\u02c8a c\u02c8o wi ri retal chi can nipe wi? Ruma janipe\u02c8 tiempo ri ye caminek ri kate\u02c8 katata\u02c8 majun jalatajnek ta chuwech re ruwach\u02c8ulef. Can achi\u02c8el tek xban re ruwach\u02c8ulef, can c\u02c8a que na ri\u02c8 rubanon re wacami, xquecha\u02c8."
                },
                "5": {
                    "verse_nr": "5",
                    "verse": "Ri winek ri\u02c8 can niquiben chi achi\u02c8el ma quetaman ta ri xuben ri Dios ojer ca tek ri Dios xubij chi tic\u02c8oje\u02c8 ri caj, y xubij chuka\u02c8 chi tel pe ri ruwach\u02c8ulef pa ya\u02c8. Y re\u02c8 can nuc\u02c8ut wi c\u02c8a chkawech chi re ruwach\u02c8ulef pa ya\u02c8 c\u02c8o wi."
                },
                "6": {
                    "verse_nr": "6",
                    "verse": "Pero xapon jun k\u02c8ij ri ya\u02c8 ri\u02c8 xq\u02c8uiy ruma ri nimalaj job, y ri winek ri yec\u02c8o chuwech re ruwach\u02c8ulef ri ma xquinimaj ta ri Dios, xeq\u02c8uis ruma ya\u02c8."
                },
                "7": {
                    "verse_nr": "7",
                    "verse": "Y re ruwach\u02c8ulef y ri caj re yekatz\u02c8et wacami, ri Dios can rubin chic chi ye yaquel apo riche (rixin) chi yec\u02c8at pa k\u02c8ak\u02c8 tek xtapon ri k\u02c8ij tek ri Dios xtuk\u02c8et tzij y xtuya\u02c8 ruc\u02c8ayewal pa quiwi\u02c8 ri winek ri xa itzel quic\u02c8aslen."
                },
                "8": {
                    "verse_nr": "8",
                    "verse": "Pero riyix wach\u02c8alal ri sibilaj yixinwajo\u02c8, nbij c\u02c8a chiwe chi ma timestaj ta chi chuwech ri Ajaf Dios, jun k\u02c8ij achi\u02c8el jun mil juna\u02c8. Y mil juna\u02c8 xa achi\u02c8el oc jun k\u02c8ij."
                },
                "9": {
                    "verse_nr": "9",
                    "verse": "Ri Ajaf xa can nipe na wi. Y ma rumestan ta, man achi\u02c8el ta niquich\u02c8ob ri nic\u02c8aj chic, chi sibilaj q\u02c8uiy tiempo tik\u02c8ax y majun rutzijol chi nipe. Ma que ta ri\u02c8. Xa ruma chi can sibilaj yoj rucoch\u02c8on, y ma nrajo\u02c8 ta chi c\u02c8o ta jun ri nicom chupan ri rumac. Rumari\u02c8 can c\u02c8a ruya\u02c8on na k\u02c8ij chique ri winek riche (rixin) chi nitzolin pe quic\u02c8u\u02c8x riq\u02c8ui."
                },
                "10": {
                    "verse_nr": "10",
                    "verse": "Y can xtipe na wi ri k\u02c8ij ri rubin ca ri Ajaf. Y can achi\u02c8el tek jun alek\u02c8om nuben alek\u02c8 chak\u02c8a\u02c8, y majun etamayon ta, can queri\u02c8 chuka\u02c8 tek xtipe ri k\u02c8ij riche (rixin) ri Ajaf. Y ri caj can xtibiril. Ri ye ucusan chi ye banon ronojel cosas, xquejino c\u02c8a pa k\u02c8ak\u02c8 y xqueq\u02c8uis. Re ruwach\u02c8ulef re\u02c8 y ronojel ri c\u02c8o pa ruwi\u02c8, xquec\u02c8at c\u02c8a chuka\u02c8."
                },
                "11": {
                    "verse_nr": "11",
                    "verse": "Y ruma chi can xtiporox c\u02c8a ronojel ri\u02c8, rumari\u02c8 riyix sibilaj rajawaxic chi can nic\u02c8uaj jun lok\u02c8olaj c\u02c8aslen, jun c\u02c8aslen ri nika chuwech ri Dios."
                },
                "12": {
                    "verse_nr": "12",
                    "verse": "Can tiraybej apo y tixac\u02c8a\u02c8 apo iwi\u02c8 chiroyobexic ri nimalaj k\u02c8ij riche (rixin) ri Dios. Ri k\u02c8ij c\u02c8a ri\u02c8 can xtic\u02c8at ri caj y xtiq\u02c8uis. Y ri ye ucusan riche (rixin) chi ye banon ronojel, xqueyi\u02c8er pa ruk\u02c8a\u02c8 ri ruk\u02c8ak\u02c8al ri k\u02c8ak\u02c8."
                },
                "13": {
                    "verse_nr": "13",
                    "verse": "Yac\u02c8a riyoj ri kaniman ri Jesucristo, can koyoben c\u02c8ac\u02c8ac\u02c8 caj y jun c\u02c8ac\u02c8ac\u02c8 ruwach\u02c8ulef ri rutzujun (rusujun) ca ri Dios, ri acuchi (achique) ri can ruyon pa ruchojmilal ri nibanatej."
                },
                "14": {
                    "verse_nr": "14",
                    "verse": "Rumac\u02c8ari\u02c8 wach\u02c8alal ri iwoyoben ronojel re\u02c8, titija\u02c8 c\u02c8a ik\u02c8ij chi man ta jun tz\u02c8il c\u02c8o pa tak iw\u00e1nima, y man ta jun chuka\u02c8 imac tek yixorila\u02c8 ka ri Ajaf. Y c\u02c8o ta c\u02c8a chuka\u02c8 uxlanibel c\u02c8u\u02c8x iwuq\u02c8ui."
                },
                "15": {
                    "verse_nr": "15",
                    "verse": "Can tik\u02c8ax c\u02c8a chiwech chi ri Ajaf ma jane tipe, ruma chi can sibilaj yoj rucoch\u02c8on, y rumari\u02c8 tek c\u02c8a ruya\u02c8on na k\u02c8ij chique ri winek chi yecolotej. Y ri kach\u02c8alal Pablo ri sibilaj nikajo\u02c8, can quere\u02c8 chuka\u02c8 ri rutz\u02c8iban el chiwe, can achi\u02c8el ri na\u02c8oj ri ruk\u02c8alajsan ri Dios chare riya\u02c8."
                },
                "16": {
                    "verse_nr": "16",
                    "verse": "Y chupan ronojel ri wuj ri ye rutz\u02c8iban ca c\u02c8o tzij ri nich\u02c8o chrij ronojel re\u02c8. Y yec\u02c8o c\u02c8a chique ri tzij ri\u02c8 ri c\u02c8ayef (cuesta) chi yek\u02c8ax chkawech. Y ri winek ri ma can ta c\u02c8o quetamabel y ri ma can ta cukul quic\u02c8u\u02c8x riq\u02c8ui ri Dios, xa niquijel rubixic. Y can queri\u02c8 chuka\u02c8 niquiben riq\u02c8ui ri nic\u02c8aj chic ruch\u02c8abel ri Dios ri ye tz\u02c8ibatal ca. Y xa camic c\u02c8a niquisiq\u02c8uij (nicoyoj) ka chiquij."
                },
                "17": {
                    "verse_nr": "17",
                    "verse": "Rumac\u02c8ari\u02c8 riyix wach\u02c8alal ri sibilaj yixinwajo\u02c8, can tichajij c\u02c8a ri ic\u02c8aslen ruma iwetaman chic ronojel re\u02c8. Can tichajij c\u02c8a ri ic\u02c8aslen riche (rixin) chi ma yixk\u02c8olotej ta pa quik\u02c8a\u02c8 ri winek ri ye uc\u02c8uayon jun itzel c\u02c8aslen. Riche (rixin) chi queri\u02c8 riyix ri cof yixc\u02c8o riq\u02c8ui ri Dios, man ta yixtzak cuma riye\u02c8."
                },
                "18": {
                    "verse_nr": "18",
                    "verse": "Pa ruq\u02c8uexel chi yixtzak, xa can tiwetamaj m\u00e1s chrij ri Kajaf y Kacolonel Jesucristo, y quixq\u02c8uiy c\u02c8a riq\u02c8ui ri utzil ri ruya\u02c8on chake. Y Riya\u02c8 xtiya\u02c8ox (xtya\u02c8) ta c\u02c8a ruk\u02c8ij ruc\u02c8ojlen re wacami y riche (rixin) xtibe k\u02c8ij xtibe sek. Am\u00e9n."
                }
            }
        }
    }
}