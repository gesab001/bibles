{
    "version": "CKW",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri rox wuj ri xutz\u02c8ibaj ca ri ap\u00f3stol San Juan - Ri San Juan nutek el rutzil ruwech ri kach\u02c8alal Gayo - Riyin ri Juan, yin anciano chiquicojol ri kach\u02c8alal, ntz\u02c8ibaj c\u02c8a el re wuj re\u02c8 chawe riyit wach\u02c8alal Gayo, ruma can kitzij chi yatinwajo\u02c8."
                },
                "2": {
                    "verse_nr": "2",
                    "verse": "Wach\u02c8alal ri sibilaj yatinwajo\u02c8, riyin nwajo\u02c8 chi can ta utz ntel chawech ronojel ri nasamajij, y man ta jun ayabil. Can ta achi\u02c8el ri ac\u02c8aslen chuwech ri Dios chi can utz wi benak."
                },
                "3": {
                    "verse_nr": "3",
                    "verse": "Riyin sibilaj xiquicot, ruma yec\u02c8o nic\u02c8aj kach\u02c8alal ri xoquitzijoj chuwe chi can kitzij chi atzekelben ri kitzij."
                },
                "4": {
                    "verse_nr": "4",
                    "verse": "Y can majun chic jun quicoten ri m\u00e1s rejkalen que chuwech re\u02c8, tek nwac\u02c8axaj chi ri ye achi\u02c8el tak walc\u02c8ual jabel quitzekelben ri kitzij."
                },
                "5": {
                    "verse_nr": "5",
                    "verse": "Ri kach\u02c8alal Gayo can yeruto\u02c8 ri nic\u02c8aj chic kach\u02c8alal - Wach\u02c8alal Gayo, riq\u02c8ui c\u02c8a ri utzil ri yatajin chubanic, can nac\u02c8ut c\u02c8a chi can acukuban wi ac\u02c8u\u02c8x riq\u02c8ui ri Dios. Riyit can naya\u02c8 c\u02c8a ri nic\u02c8atzin chique ri kach\u02c8alal ri yec\u02c8o pan atinamit y queri\u02c8 chuka\u02c8 naben quiq\u02c8ui ri kach\u02c8alal ri yepe nej."
                },
                "6": {
                    "verse_nr": "6",
                    "verse": "Y riye\u02c8 can xquitzijoj c\u02c8a chique ri kach\u02c8alal tek quimolon qui\u02c8. Xquitzijoj ri ajowabel ri c\u02c8o pan aw\u00e1nima. Rumari\u02c8 riyin nc\u02c8utuj c\u02c8a jun utzil chawe chi ronojel mul tek yek\u02c8ax awuq\u02c8ui, taya\u02c8 el ri nic\u02c8atzin chique. Can utz wi chi queri\u02c8 naben ruma riye\u02c8 can niquiben wi ri rusamaj ri Dios."
                },
                "7": {
                    "verse_nr": "7",
                    "verse": "Riye\u02c8 quichapon bey ruma nicajo\u02c8 niquitzijoj ri rubi\u02c8 ri Jesucristo chique ri winek ri ma jane quiniman ta, y majun achique quic\u02c8utun ta chique ri winek ri\u02c8."
                },
                "8": {
                    "verse_nr": "8",
                    "verse": "Rumac\u02c8ari\u02c8 nic\u02c8atzin chi yoj c\u02c8a riyoj ri yojya\u02c8o ri nic\u02c8atzin chique riche (rixin) chi queri\u02c8 riyoj chuka\u02c8 nikaben juba\u02c8 ri rusamaj ri Dios, ruma yekato\u02c8 el tek ye benak chutzijoxic ri kitzij."
                },
                "9": {
                    "verse_nr": "9",
                    "verse": "Ri ma utz ta ri ntajin chubanic ri Di\u00f3trefes - Xintek yan el jun wuj chique ri kach\u02c8alal ri nibix iglesia chique ri yec\u02c8o chiri\u02c8 pan atinamit. Yac\u02c8a ri achi ri Di\u00f3trefes rubi\u02c8 ma xunimaj ta ri xinbij, ruma can runimirisan ri\u02c8 y nika chuwech chi ruyon riya\u02c8 ri c\u02c8o ruk\u02c8ij chiquicojol ri kach\u02c8alal."
                },
                "10": {
                    "verse_nr": "10",
                    "verse": "Rumac\u02c8ari\u02c8 wi xquinapon iwuq\u02c8ui, xtinbij c\u02c8a chiquiwech ri kach\u02c8alal ri nuben riya\u02c8, chi c\u02c8o ri yerubila\u02c8 chikij y xa ma ye kitzij ta. Y ma xu (xe) ta wi ri\u02c8 ri yeruben. Chuka\u02c8 ma yeruc\u02c8ul ta ri kach\u02c8alal ri yek\u02c8ax pe riq\u02c8ui. Y ma nuya\u02c8 ta chuka\u02c8 k\u02c8ij chique ri nic\u02c8aj chic kach\u02c8alal chi yequic\u02c8ul ri ye\u02c8apon quiq\u02c8ui. Y wi ma niquinimaj ta rutzij, yerelesaj el chiquicojol ri kach\u02c8alal."
                },
                "11": {
                    "verse_nr": "11",
                    "verse": "Ri utzilaj ruc\u02c8aslen ri kach\u02c8alal Demetrio - Wach\u02c8alal, ri sibilaj yatinwajo\u02c8, nbij c\u02c8a chawe: Ma tatzekelbej ta ri xa ma utz ta. Xa tatzekelbej ri utz. Ruma ri nibano ri utz, can riche (rixin) c\u02c8a ri Dios. Yac\u02c8a ri nibano ri xa ma utz ta, ma retaman ta ruwech ri Dios."
                },
                "12": {
                    "verse_nr": "12",
                    "verse": "Quinojel c\u02c8a yebin chi can utz ri ruc\u02c8aslen ri kach\u02c8alal Demetrio, y can kitzij nik\u02c8alajin chi queri\u02c8. Y can ya chuka\u02c8 ri\u02c8 nikabij riyoj. Y riyix iwetaman chi riyoj ma nikatz\u02c8uc ta tzij tek nikabij ri\u02c8."
                },
                "13": {
                    "verse_nr": "13",
                    "verse": "Ri ruq\u02c8uisbel tak ch\u02c8abel chare re wuj re\u02c8 - C\u02c8o q\u02c8uiy ri nwajo\u02c8 nbij chawe. Xa yac\u02c8a ri ma nwajo\u02c8 ta ntz\u02c8ibaj el ronojel chupan re wuj re\u02c8."
                },
                "14": {
                    "verse_nr": "14",
                    "verse": "Ruma can nraybej chi yinapon yan awuq\u02c8ui y c\u02c8ac\u02c8ari\u02c8 xkojtzijon chi utz awuq\u02c8ui."
                }
            }
        }
    }
}