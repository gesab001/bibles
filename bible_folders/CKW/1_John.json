{
    "version": "CKW",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri nabey wuj ri xutz\u02c8ibaj ca ri ap\u00f3stol San Juan - Ya ri Jesucristo ri niya\u02c8o ri c\u02c8aslen - Ntz\u02c8ibaj c\u02c8a chiwe chrij ri Cristo ri can c\u02c8o chic pe tek c\u02c8a ma jane c\u02c8o ta re ruwach\u02c8ulef. Y can ya wi Riya\u02c8 ri Ch\u02c8abel ri niya\u02c8o c\u02c8aslen, y riyoj can xkac\u02c8axaj ri xubij. Can xkatz\u02c8et c\u02c8a ruma xkatzu\u02c8 riq\u02c8ui ri runak\u02c8 tak kawech. Y can xkachop riq\u02c8ui ri kak\u02c8a\u02c8."
                },
                "2": {
                    "verse_nr": "2",
                    "verse": "Ri niya\u02c8o c\u02c8aslen xoc\u02c8ulun c\u02c8a, y xkatz\u02c8et ruwech. Y nikatzijoj chiwe ri xkatz\u02c8et. Nikatzijoj chiwe ri c\u02c8aslen riche (rixin) xtibe k\u02c8ij xtibe sek, ri can c\u02c8o riq\u02c8ui ri Katata\u02c8 Dios, y xoc\u02c8ulun chkacojol."
                },
                "3": {
                    "verse_nr": "3",
                    "verse": "Riyoj ya c\u02c8a ri xkatz\u02c8et y ri xkac\u02c8axaj yari\u02c8 ri nikatzijoj chiwe, riche (rixin) chi riyix y riyoj junan kawech nikaben, y can kitzij wi chi junan kawech nikaben riq\u02c8ui ri Tata\u02c8ixel y riq\u02c8ui ri Jesucristo ri Ruc\u02c8ajol."
                },
                "4": {
                    "verse_nr": "4",
                    "verse": "Y nikatz\u02c8ibaj c\u02c8a ronojel re\u02c8 chiwe ruma can nikajo\u02c8 chi tz\u02c8aket ta c\u02c8a ri quicoten xtic\u02c8oje\u02c8 iwuq\u02c8ui."
                },
                "5": {
                    "verse_nr": "5",
                    "verse": "Ri Dios can sakil wi - Y wacami c\u02c8a nikatzijoj chiwe ri xubij ca ri Jesucristo chake riyoj, chi ri Dios can sakil wi, y majun k\u02c8eku\u02c8m ri c\u02c8o ta riq\u02c8ui."
                },
                "6": {
                    "verse_nr": "6",
                    "verse": "Y wi nikabij chi junan chic kawech riq\u02c8ui ri Dios, y xa kac\u02c8uan jun c\u02c8aslen riche (rixin) ri k\u02c8eku\u02c8m, ma kitzij ta c\u02c8a ri nikabij chi junan kawech riq\u02c8ui ri Dios, y xa ma nikaben ta ri kitzij."
                },
                "7": {
                    "verse_nr": "7",
                    "verse": "Ri Dios can c\u02c8o pa nimalaj sakil, y wi riyoj yojbiyin pa sakil, can junan c\u02c8a kawech chikonojel ri kaniman chic. Y chuka\u02c8 ri ruquiq\u02c8uel ri Jesucristo ri Ruc\u02c8ajol ri Dios yojruch\u02c8ajch\u02c8ojsaj chare ronojel ri kamac."
                },
                "8": {
                    "verse_nr": "8",
                    "verse": "Y wi nikabij chi can majun kamac, kayon riyoj nikak\u02c8ol ka ki\u02c8. Y ri kitzij xa man c\u02c8o ta kiq\u02c8ui."
                },
                "9": {
                    "verse_nr": "9",
                    "verse": "Y wi nikak\u02c8alajsaj c\u02c8a ri kamac chuwech ri Dios, ri Dios can choj wi nuben kiq\u02c8ui y can nuben wi achi\u02c8el nubij ri ruch\u02c8abel chi can nucuy ri kamac y nuch\u02c8ajch\u02c8ojsaj ri k\u00e1nima chare ronojel ri etzelal ri yekabanala\u02c8."
                },
                "10": {
                    "verse_nr": "10",
                    "verse": "Y wi nikabij chi majun kamac, can nikaben chare ri Dios chi xa jun aj tz\u02c8ucuy tzij. Y ri ruch\u02c8abel man c\u02c8o ta pa k\u00e1nima."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ri Jesucristo nuc\u02c8utuj utzil pa kacuenta riyoj chuwech ri Dios - Wach\u02c8alal, riyix ri can yix achi\u02c8el tak walc\u02c8ual, ntz\u02c8ibaj c\u02c8a el ronojel re\u02c8 chiwe riche (rixin) chi queri\u02c8 ma quixmacun ta chic. Pero wi c\u02c8o jun chiwe ri xtimacun, c\u02c8o Jun ri nic\u02c8utun utzil chare ri Tata\u02c8ixel riche (rixin) chi nicuyutej kamac. Y ri Jun ri\u02c8 ya ri Jesucristo, ri can choj wi."
                },
                "2": {
                    "verse_nr": "2",
                    "verse": "Ya Riya\u02c8 ri xcamisex kuma, riche (rixin) chi nicuyutej ri kamac. Y ma xu (xe) ta wi ruma ri kamac riyoj, xa can ruma chuka\u02c8 quimac quinojel ri winek ri yec\u02c8o chuwech re ruwach\u02c8ulef."
                },
                "3": {
                    "verse_nr": "3",
                    "verse": "Y wi riyoj nikaben ri nubij ri rupixa\u02c8 ri Dios, can nik\u02c8alajin c\u02c8a chi ketaman chic ruwech Riya\u02c8."
                },
                "4": {
                    "verse_nr": "4",
                    "verse": "Wi c\u02c8o jun ri nibin: Riyin wetaman ruwech ri Dios, nicha\u02c8, pero wi xa ma nuben ta ri nubij ri rupixa\u02c8 ri Dios, ri nibin queri\u02c8 can jun aj tz\u02c8ucuy tzij, y ri kitzij xa man c\u02c8o ta pa r\u00e1nima ri winek ri\u02c8."
                },
                "5": {
                    "verse_nr": "5",
                    "verse": "Yac\u02c8a ri winek ri nuben ri nubij ri rupixa\u02c8 ri Dios, kitzij chi can tz\u02c8aket ri ajowabel riche (rixin) ri Dios c\u02c8o riq\u02c8ui. Y wi queri\u02c8 nikaben, ketaman chi xa jun chic kabanon riq\u02c8ui Riya\u02c8."
                },
                "6": {
                    "verse_nr": "6",
                    "verse": "Y wi c\u02c8o jun nibin chi xa jun chic rubanon riq\u02c8ui ri Jesucristo, c\u02c8o chi nuc\u02c8uaj jun c\u02c8aslen achi\u02c8el ri c\u02c8aslen ri xuc\u02c8uaj ri Jesucristo."
                },
                "7": {
                    "verse_nr": "7",
                    "verse": "Ri rubanic ri c\u02c8ac\u02c8ac\u02c8 pixa\u02c8 - Wach\u02c8alal, riyin ma ntz\u02c8ibaj ta c\u02c8a jun c\u02c8ac\u02c8ac\u02c8 pixa\u02c8 chiwe. Ruma re pixa\u02c8 re\u02c8 xa can c\u02c8o chic ri ojer ca, y re ch\u02c8abel re\u02c8 can xiwac\u02c8axaj yan pe riyix ri pa rutiquiribel tek xinimaj ri Dios."
                },
                "8": {
                    "verse_nr": "8",
                    "verse": "Pero ma riq\u02c8ui wi ri\u02c8, riyin nbij chi re pixa\u02c8 re\u02c8 c\u02c8ac\u02c8ac\u02c8 chiwe riyix. Ruma ma jane ojer ta tik\u02c8alajsex ca ruma ri Jesucristo. Y xa c\u02c8a juba\u02c8 tinimaj riyix. Y ma jane ojer ta chuka\u02c8 tuchop chi niq\u02c8uis el ri k\u02c8eku\u02c8m y queri\u02c8 chuka\u02c8 ma jane ojer ta tuchop nisakirisan ri kitzij sakil."
                },
                "9": {
                    "verse_nr": "9",
                    "verse": "Pero wi c\u02c8o jun ri nibin chi c\u02c8o pa sakil, y xa nretzelaj ri rach\u02c8alal, nik\u02c8alajin chi xa c\u02c8a c\u02c8o na pa k\u02c8eku\u02c8m."
                },
                "10": {
                    "verse_nr": "10",
                    "verse": "Y ri jun ri can nrajo\u02c8 ri rach\u02c8alal, can c\u02c8o c\u02c8a pa sakil, y majun c\u02c8a ri xtibano chare chi nitzak ta pa mac."
                },
                "11": {
                    "verse_nr": "11",
                    "verse": "Yac\u02c8a ri netzelan ri rach\u02c8alal, can pa k\u02c8eku\u02c8m c\u02c8a c\u02c8o wi, y can chupan c\u02c8a ri\u02c8 nibiyin wi. Y ma retaman ta acuchi (achique) benak wi, ruma ya ri k\u02c8eku\u02c8m ri banayon chare chi moyirnek."
                },
                "12": {
                    "verse_nr": "12",
                    "verse": "Riyix ri achi\u02c8el tak walc\u02c8ual, ntz\u02c8ibaj ronojel re\u02c8 chiwe, ruma riq\u02c8ui ri xuben ri Jesucristo, wacami cuyutajnek chic ri imac."
                },
                "13": {
                    "verse_nr": "13",
                    "verse": "Riyix ri can yix tata\u02c8aj chic, ntz\u02c8ibaj ronojel re\u02c8 chiwe ruma iwetaman chic ruwech ri Cristo ri can c\u02c8o chic pe tek ma jane c\u02c8o ta re ruwach\u02c8ulef. Y riyix c\u02c8ajola\u02c8 ntz\u02c8ibaj re\u02c8 chiwe ruma yix ch\u02c8aconek chic chrij ri itzel winek. Y riyix ri achi\u02c8el tak walc\u02c8ual, ntz\u02c8ibaj chuka\u02c8 chiwe ruma iwetaman chic ruwech ri Tata\u02c8ixel."
                },
                "14": {
                    "verse_nr": "14",
                    "verse": "Riyix ri can yix tata\u02c8aj chic, ntz\u02c8ibaj c\u02c8a chiwe ruma can iwetaman wi chic ruwech ri Cristo ri can c\u02c8o chic pe tek c\u02c8a ma jane c\u02c8o ta re ruwach\u02c8ulef. Riyix c\u02c8ajola\u02c8 ntz\u02c8ibaj c\u02c8a chiwe ruma c\u02c8o iwuchuk\u02c8a\u02c8, y ri ruch\u02c8abel ri Dios c\u02c8o pa tak iw\u00e1nima, y can yix ch\u02c8aconek wi chrij ri itzel winek."
                },
                "15": {
                    "verse_nr": "15",
                    "verse": "Y chiwe iwonojel nbij wi: Man c\u02c8a tibe ta iw\u00e1nima chrij re ruwach\u02c8ulef, ni chrij ronojel ri ye riche (rixin) re ruwach\u02c8ulef. Ruma wi xtibe iw\u00e1nima chrij re ruwach\u02c8ulef, nik\u02c8alajin chi xa ma niwajo\u02c8 ta ri Tata\u02c8ixel."
                },
                "16": {
                    "verse_nr": "16",
                    "verse": "Ruma ronojel ri c\u02c8o chuwech re ruwach\u02c8ulef, xa ya ri itzel tak raybel riche (rixin) ri ch\u02c8aculaj, ri itzel tak raybel riche (rixin) ri runak\u02c8 tak kawech, y ri nikanimirisaj ki\u02c8. Y ronojel ri\u02c8 xa ma riche (rixin) ta ri Katata\u02c8 Dios, xa ye riche (rixin) re ruwach\u02c8ulef."
                },
                "17": {
                    "verse_nr": "17",
                    "verse": "Y re ruwach\u02c8ulef xa xtik\u02c8ax, y chuka\u02c8 ronojel ri itzel tak raynic riche (rixin) re ruwach\u02c8ulef xa xtiq\u02c8uis. Yac\u02c8a ri winek ri can nuben ri ruraybel ri Dios, can xtic\u02c8oje\u02c8 ruc\u02c8aslen riche (rixin) xtibe k\u02c8ij xtibe sek."
                },
                "18": {
                    "verse_nr": "18",
                    "verse": "Ri ye\u02c8etzelan riche (rixin) ri Cristo - Riyix ri can yix achi\u02c8el tak walc\u02c8ual, yojc\u02c8o chic c\u02c8a chupan ri ruq\u02c8uisbel tak k\u02c8ij. Y riyix iwac\u02c8axan chic chi xtipe jun k\u02c8olonel ri netzelan riche (rixin) ri Cristo y nuben chi can ya riya\u02c8 ri Cristo. Y wacami ye q\u02c8uiy chic ri ye queri\u02c8. Y rumari\u02c8 ketaman chic chi yojc\u02c8o chupan ri ruq\u02c8uisbel tak k\u02c8ij."
                },
                "19": {
                    "verse_nr": "19",
                    "verse": "Xec\u02c8oje\u02c8 kiq\u02c8ui, pero ma ye kachibil ta. Ruma wi ta ye kachibil, can ta xec\u02c8oje\u02c8 kiq\u02c8ui jurayil. Y xe\u02c8el c\u02c8a el kiq\u02c8ui, riche (rixin) chi xek\u02c8alajin chi xa ma quinojel ta chi ye kachibil."
                },
                "20": {
                    "verse_nr": "20",
                    "verse": "Pero riyix can ya\u02c8on chic ri Lok\u02c8olaj Esp\u00edritu chiwe ruma ri Lok\u02c8olaj Cristo, y rumari\u02c8 c\u02c8o chic etamabel iwuq\u02c8ui chi\u02c8iwonojel."
                },
                "21": {
                    "verse_nr": "21",
                    "verse": "Ronojel re\u02c8 ntz\u02c8ibaj chiwe, pero ma ruma ta chi ma iwetaman ta ri kitzij, ma que ta ri\u02c8, xa ruma chi iwetaman ri kitzij y chuka\u02c8 iwetaman chi majun tz\u02c8ucun tak tzij petenak ta riq\u02c8ui ri kitzij."
                },
                "22": {
                    "verse_nr": "22",
                    "verse": "\u00bfY achique cami c\u02c8a ri aj tz\u02c8ucuy tzij? \u00bfLa ma ya ta cami ri nibin chi ri Jes\u00fas ma Cristo ta, chi ma takon ta pe ruma ri Dios? Ri nibin queri\u02c8, can nretzelaj wi ri Cristo y nuben chi can ya riya\u02c8 ri Cristo. Can nubij wi c\u02c8a chi ri Tata\u02c8ixel ma kitzij ta. Y queri\u02c8 chuka\u02c8 nubij chrij ri C\u02c8ajolaxel."
                },
                "23": {
                    "verse_nr": "23",
                    "verse": "Xabachique winek ri nibin chi ri C\u02c8ajolaxel ma kitzij ta, ya winek ri\u02c8 ri man c\u02c8o ta ri Tata\u02c8ixel riq\u02c8ui. Yac\u02c8a ri winek ri nik\u02c8alajsan chi ri C\u02c8ajolaxel can kitzij wi y chuka\u02c8 can nuc\u02c8ul pa r\u00e1nima, ya winek ri\u02c8 ri can c\u02c8o chuka\u02c8 ri Tata\u02c8ixel riq\u02c8ui."
                },
                "24": {
                    "verse_nr": "24",
                    "verse": "Rumac\u02c8ari\u02c8 riyix, can tic\u02c8oje\u02c8 pa tak iw\u00e1nima ri ch\u02c8abel ri iwac\u02c8axan pe tek xinimaj ri Dios. Y wi ri ch\u02c8abel ri\u02c8 can xtic\u02c8oje\u02c8 pa tak iw\u00e1nima, can xquixc\u02c8oje\u02c8 c\u02c8a riq\u02c8ui ri C\u02c8ajolaxel y ri Tata\u02c8ixel."
                },
                "25": {
                    "verse_nr": "25",
                    "verse": "Y ya c\u02c8a ri\u02c8 ri rutzujun (rusujun) ca ri Jesucristo chake. Ri rutzujun (rusujun) c\u02c8a ca Riya\u02c8, ya ri c\u02c8aslen riche (rixin) xtibe k\u02c8ij xtibe sek."
                },
                "26": {
                    "verse_nr": "26",
                    "verse": "Riyin xintz\u02c8ibaj c\u02c8a el ronojel re\u02c8 chiwe, xa cuma ri winek ri nicajo\u02c8 yixquik\u02c8ol."
                },
                "27": {
                    "verse_nr": "27",
                    "verse": "Yac\u02c8a ri Lok\u02c8olaj Esp\u00edritu ri ic\u02c8ulun riyix ri ya\u02c8on chic chiwe ruma ri Jesucristo can c\u02c8o wi pa tak iw\u00e1nima. Y ma nic\u02c8atzin ta c\u02c8a chi c\u02c8o ta jun chic nitijon iwuche (iwixin), ruma ri Lok\u02c8olaj Esp\u00edritu yixrutijoj chare ronojel. Y ri nuc\u02c8ut Riya\u02c8 chiwech, can kitzij wi. Majun ri nuc\u02c8ut ri man ta kitzij. Y can achi\u02c8el ruc\u02c8utun Riya\u02c8 chiwech, can queri\u02c8 tibana\u02c8; can quixc\u02c8oje\u02c8 riq\u02c8ui ri Cristo."
                },
                "28": {
                    "verse_nr": "28",
                    "verse": "Y wacami riyix ri can yix achi\u02c8el tak walc\u02c8ual, can quixc\u02c8oje\u02c8 c\u02c8a riq\u02c8ui ri Jesucristo. Riche (rixin) chi tek xtipe chic jun bey, can cukul ta apo kac\u02c8u\u02c8x riq\u02c8ui. Y man ta xkojq\u02c8uixbitej el chuwech tek xtapon ri k\u02c8ij ri\u02c8."
                },
                "29": {
                    "verse_nr": "29",
                    "verse": "Y riyix iwetaman chi ri Jesucristo can choj wi. Rumari\u02c8 iwetaman chuka\u02c8 chi xabachique winek ri ruc\u02c8uan jun c\u02c8aslen choj, ri winek ri\u02c8 can ruc\u02c8uan chic ri c\u02c8ac\u02c8ac\u02c8 alaxic ruma can ralc\u02c8ual chic ri Dios."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ri rubanic ri quic\u02c8aslen ri ye ralc\u02c8ual chic ri Dios - Can tich\u02c8obo\u02c8 c\u02c8a chi utz ri nimalaj ajowabel ri c\u02c8o riq\u02c8ui ri Dios Tata\u02c8ixel, ruma sibilaj yojrajo\u02c8, y rumari\u02c8 tek kabini\u02c8an chi yoj ralc\u02c8ual ri Dios. Rumac\u02c8ari\u02c8 ri winek ri xa riq\u02c8ui re ruwach\u02c8ulef quicukuban wi quic\u02c8u\u02c8x, ma quetaman ta kawech chi yoj ralc\u02c8ual chic ri Dios, ruma riye\u02c8 ma quetaman ta ruwech ri Dios."
                },
                "2": {
                    "verse_nr": "2",
                    "verse": "Wach\u02c8alal ri sibilaj yixinwajo\u02c8, wacami yoj ralc\u02c8ual chic ri Dios. Xa yac\u02c8a chi ma jane nik\u02c8alajin ta ri kas mero kabanic ri xtibekabana\u02c8 re chkawech apo, pero ketaman chi tek xtipe chic jun bey ri Jesucristo, can xkoj\u2011oc achi\u02c8el Riya\u02c8, tek xtikatz\u02c8et achique rubanic Riya\u02c8."
                },
                "3": {
                    "verse_nr": "3",
                    "verse": "Y quinojel ri can coyoben ri k\u02c8ij ri\u02c8, quichapon niquiben ch\u02c8ajch\u02c8oj chare ri quic\u02c8aslen. Ruma ri Jesucristo can ch\u02c8ajch\u02c8oj wi."
                },
                "4": {
                    "verse_nr": "4",
                    "verse": "Quinojel ri yemacun, ma niquinimaj ta ri nubij ri ruley ri Dios. Ruma can mac wi ri\u02c8 tek nixalk\u02c8otix ri ruley ri Dios."
                },
                "5": {
                    "verse_nr": "5",
                    "verse": "Y riyix iwetaman chi ri Jesucristo xpe riche (rixin) chi xorelesaj ri kamac, y Riya\u02c8 ma aj mac ta."
                },
                "6": {
                    "verse_nr": "6",
                    "verse": "Y quinojel ri xa jun chic quibanon riq\u02c8ui ri Cristo, ma yemacun ta chic. Pero wi c\u02c8a yemacun na, can nik\u02c8alajin chi ma quitz\u02c8eton ta ni ma quetaman ta ruwech ri Jesucristo."
                },
                "7": {
                    "verse_nr": "7",
                    "verse": "Riyix ri can yix achi\u02c8el tak walc\u02c8ual, man c\u02c8a quixk\u02c8olotej ta. Ri winek ri ruc\u02c8uan jun c\u02c8aslen choj, can choj wi, achi\u02c8el ri Jesucristo chi can choj wi."
                },
                "8": {
                    "verse_nr": "8",
                    "verse": "Pero achique c\u02c8a ri c\u02c8a nika na chuwech nuben ri mac, xa can c\u02c8a riche (rixin) na ri itzel winek. Ruma ri itzel winek can pa rutiquiribel ruchapon pe nimacun. Y xa rumac\u02c8ari\u02c8 tek xpe ri Ruc\u02c8ajol ri Dios, riche (rixin) chi xuyoj ri rusamaj ri itzel winek."
                },
                "9": {
                    "verse_nr": "9",
                    "verse": "Quinojel ri ye alaxnek chic riq\u02c8ui ri Dios, quiya\u02c8on chic ca rubanic ri mac, ruma ri Dios xuya\u02c8 jun c\u02c8aslen chare ri can achi\u02c8el ri ruc\u02c8aslen Riya\u02c8 y xujel ri runa\u02c8oj. Y ruma chi ri c\u02c8aslen ri c\u02c8o riq\u02c8ui ri winek ri\u02c8 can riq\u02c8ui ri Dios petenak wi, nuben c\u02c8a chare chi ma nimacun ta chic."
                },
                "10": {
                    "verse_nr": "10",
                    "verse": "Y can nik\u02c8alajin wi c\u02c8a ri ye ralc\u02c8ual ri Dios. Y nik\u02c8alajin chuka\u02c8 ri ye ralc\u02c8ual ri itzel winek. Xabachique winek ri ma ruc\u02c8uan ta jun c\u02c8aslen choj y ma yerajo\u02c8 ta ri kach\u02c8alal, yari\u02c8 ri ma riche (rixin) ta ri Dios."
                },
                "11": {
                    "verse_nr": "11",
                    "verse": "Ruma re ch\u02c8abel re\u02c8 can iwac\u02c8axan wi pe pa rutiquiribel tek xinimaj ri Jesucristo, ch\u02c8abel ri nubij chi can tikajo\u02c8 ki\u02c8."
                },
                "12": {
                    "verse_nr": "12",
                    "verse": "Y man c\u02c8a tikaben ta achi\u02c8el xuben ri Ca\u00edn ojer ca. Riya\u02c8 can riche (rixin) wi ri itzel winek, y xucamisaj ri ruchak\u02c8. \u00bfY achique c\u02c8a ruma xucamisaj? Ruma ri yeruben ri ruchak\u02c8 ye choj. Y ri yeruben riya\u02c8 xa ye itzel."
                },
                "13": {
                    "verse_nr": "13",
                    "verse": "Wach\u02c8alal, wi yixetzelex cuma ri winek ri xa riq\u02c8ui re ruwach\u02c8ulef quicukuban wi quic\u02c8u\u02c8x, man c\u02c8a tisach ta ic\u02c8u\u02c8x."
                },
                "14": {
                    "verse_nr": "14",
                    "verse": "Riyoj can yoj elenak chic pe chupan ri camic, riche (rixin) chi xojk\u02c8ax chupan ri c\u02c8aslen, ketaman chi queri\u02c8 ruma can nikajo\u02c8 chic ki\u02c8 chikach\u02c8alal ki\u02c8. Yac\u02c8a ri ma nrajo\u02c8 ta ri rach\u02c8alal, can c\u02c8a caminek na chupan ri rumac."
                },
                "15": {
                    "verse_nr": "15",
                    "verse": "Ruma xabachique ri netzelan ri rach\u02c8alal, ri winek ri\u02c8 can achi\u02c8el jun camisanel. Y riyix iwetaman chi majun c\u02c8a jun camisanel ri c\u02c8o ta ri c\u02c8aslen riche (rixin) xtibe k\u02c8ij xtibe sek riq\u02c8ui."
                },
                "16": {
                    "verse_nr": "16",
                    "verse": "Ri Jesucristo ma xupokonaj ta xuya\u02c8 ri ruc\u02c8aslen kuma riyoj. Y riq\u02c8ui ri\u02c8 xuc\u02c8ut chkawech achique ri\u02c8 ri ajowabel y riyoj chuka\u02c8 nic\u02c8atzin chi ma nikapokonaj ta nikaya\u02c8 ki\u02c8 pa camic cuma ri kach\u02c8alal, wi can nic\u02c8atzin."
                },
                "17": {
                    "verse_nr": "17",
                    "verse": "Yac\u02c8a wi c\u02c8o jun ri can c\u02c8o ronojel riq\u02c8ui ri nic\u02c8atzin chare, y nutz\u02c8et jun kach\u02c8alal ri majun ruway, o majun rutziak, y can ma nubij ta ri r\u00e1nima chi nuto\u02c8, can nik\u02c8alajin chi majun ajowabel riche (rixin) ri Dios riq\u02c8ui."
                },
                "18": {
                    "verse_nr": "18",
                    "verse": "Riyix ri can yix achi\u02c8el tak walc\u02c8ual, quekajo\u02c8 quinojel pero ma xaxu (xaxe) ta wi riq\u02c8ui ri kach\u02c8abel. Xa can quekato\u02c8 chuka\u02c8 riq\u02c8ui ronojel k\u00e1nima y ma riq\u02c8ui ta ca\u02c8i\u02c8 kapalej."
                },
                "19": {
                    "verse_nr": "19",
                    "verse": "Y wi yekajo\u02c8 quinojel, niketamaj c\u02c8a chi yoj riche (rixin) ri kitzij, y re\u02c8 nucukuba\u02c8 ka kac\u02c8u\u02c8x chuwech ri Dios."
                },
                "20": {
                    "verse_nr": "20",
                    "verse": "Y wi nikana\u02c8 ka pa k\u00e1nima chi c\u02c8o mac kabanon, ri Dios can retaman wi, ruma ri Dios m\u00e1s nim que chuwech ri k\u00e1nima. Ruma Riya\u02c8 can retaman ronojel."
                },
                "21": {
                    "verse_nr": "21",
                    "verse": "Wach\u02c8alal ri sibilaj yixinwajo\u02c8, wi nikana\u02c8 ka pa k\u00e1nima chi majun kamac chuwech ri Dios, can majun c\u02c8a xibinri\u02c8il kiq\u02c8ui riche (rixin) chi yojapon apo chuwech."
                },
                "22": {
                    "verse_nr": "22",
                    "verse": "Tek nikaben c\u02c8a orar, Riya\u02c8 nuya\u02c8 chake ronojel ri nikac\u02c8utuj chare ruma yekanimaj ri rupixa\u02c8, y chuka\u02c8 nikaben ri yeka chuwech."
                },
                "23": {
                    "verse_nr": "23",
                    "verse": "Y ri rupixa\u02c8 Riya\u02c8 ya ri tikanimaj ri rubi\u02c8 ri Jesucristo ri Ruc\u02c8ajol, y tikajo\u02c8 ki\u02c8 achi\u02c8el ri rubin ca chake chi tikabana\u02c8."
                },
                "24": {
                    "verse_nr": "24",
                    "verse": "Ri nibano ri nubij ri rupixa\u02c8 ri Dios, xa can jun chic quibanon riq\u02c8ui ri Dios. Y chuka\u02c8 ri Dios can c\u02c8o chic pa r\u00e1nima riya\u02c8. Y riyoj ketaman chi can c\u02c8o chic Riya\u02c8 pa k\u00e1nima, ruma c\u02c8o ri Lok\u02c8olaj Esp\u00edritu ri ruya\u02c8on chake."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Can yek\u02c8alajin ri ye riche (rixin) ri Dios y chuka\u02c8 yek\u02c8alajin ri ma ye riche (rixin) ta ri Dios - Wach\u02c8alal ri sibilaj yixinwajo\u02c8, ma que\u02c8inimaj ta quinojel ri yebin chi ya ri Esp\u00edritu k\u02c8alajsayon chique ri ch\u02c8abel ri niquibij. Can tiwac\u02c8axaj na jabel y tich\u02c8obo\u02c8 na wi kitzij chi ya ri Esp\u00edritu riche (rixin) ri Dios ri k\u02c8alajsayon chique ri ch\u02c8abel ri niquibij. Ruma ye q\u02c8uiy winek yec\u02c8o chuwech re ruwach\u02c8ulef ri niquibij chi ya ri ruch\u02c8abel ri Dios ri niquik\u02c8alajsaj y xa ma kitzij ta."
                },
                "2": {
                    "verse_nr": "2",
                    "verse": "Y re\u02c8 niwetamaj c\u02c8a, wi can riq\u02c8ui ri Lok\u02c8olaj Esp\u00edritu riche (rixin) ri Dios ri ye petenak wi, o xa ma que ta ri\u02c8. Wi niquibij chi ri Jesucristo xoc winek achi\u02c8el riyoj, nik\u02c8alajin c\u02c8a chi ya ri Lok\u02c8olaj Esp\u00edritu riche (rixin) ri Dios yayon ri ch\u02c8abel chique."
                },
                "3": {
                    "verse_nr": "3",
                    "verse": "Yac\u02c8a wi niquibij chi ri Jesucristo tek xpe wawe\u02c8 chuwech re ruwach\u02c8ulef ma xoc ta winek achi\u02c8el riyoj, nik\u02c8alajin chi ma ya ta ri Lok\u02c8olaj Esp\u00edritu riche (rixin) ri Dios ri yayon ri ch\u02c8abel chique. Xa ya ri esp\u00edritu riche (rixin) ri itzel ri yayon ri ch\u02c8abel chique. Ri esp\u00edritu ri netzelan riche (rixin) ri Cristo y nuben chi can ya riya\u02c8 ri Cristo. Ya c\u02c8a esp\u00edritu re\u02c8 ri iwac\u02c8axan ri c\u02c8o chi nipe na, y wacami xoka yan c\u02c8a chuwech re ruwach\u02c8ulef."
                },
                "4": {
                    "verse_nr": "4",
                    "verse": "Riyix c\u02c8a ri can yix achi\u02c8el tak walc\u02c8ual, yix riche (rixin) chic ri Dios, y xixch\u02c8acon yan chiquij ri winek. Ruma ri Lok\u02c8olaj Esp\u00edritu ri c\u02c8o pa tak iw\u00e1nima riyix can m\u00e1s wi nim ruchuk\u02c8a\u02c8 que chuwech ri c\u02c8o pa tak c\u00e1nima ri winek ri xa riq\u02c8ui re ruwach\u02c8ulef quicukuban wi quic\u02c8u\u02c8x."
                },
                "5": {
                    "verse_nr": "5",
                    "verse": "Ri yek\u02c8olon can ye riche (rixin) wi re ruwach\u02c8ulef. Y rumari\u02c8 ri tzij ri niquibij, xa tzij riche (rixin) re ruwach\u02c8ulef. Y quinojel ri winek ri xa riq\u02c8ui re ruwach\u02c8ulef quicukuban wi quic\u02c8u\u02c8x can niquic\u02c8axaj ri niquibij."
                },
                "6": {
                    "verse_nr": "6",
                    "verse": "Yac\u02c8a riyoj can yoj riche (rixin) chic ri Dios. Ri retaman chic ruwech ri Dios utz nrac\u02c8axaj ri nikabij chare. Yac\u02c8a ri ma riche (rixin) ta ri Dios ma utz ta nrac\u02c8axaj ri nikabij chare. Y riq\u02c8ui ri\u02c8 nik\u02c8alajin achique winek ri c\u02c8o ri Esp\u00edritu riche (rixin) ri kitzij riq\u02c8ui. Y chuka\u02c8 nik\u02c8alajin ri winek ri xa esp\u00edritu riche (rixin) ri k\u02c8oloj ri c\u02c8o riq\u02c8ui."
                },
                "7": {
                    "verse_nr": "7",
                    "verse": "Ri Dios sibilaj yojrajo\u02c8 - Riyix kach\u02c8alal ri sibilaj yixinwajo\u02c8, nbij c\u02c8a chiwe: Tikajo\u02c8 c\u02c8a ki\u02c8. Ruma ri ajowabel can riq\u02c8ui ri Dios petenak wi. Xabachique winek ri c\u02c8o ajowabel riq\u02c8ui, nik\u02c8alajin chi ruc\u02c8uan ri c\u02c8ac\u02c8ac\u02c8 alaxic. Y chuka\u02c8 retaman chic ruwech ri Dios."
                },
                "8": {
                    "verse_nr": "8",
                    "verse": "Yac\u02c8a ri majun ajowabel riq\u02c8ui, nik\u02c8alajin chi ma retaman ta ruwech ri Dios. Ruma ri Dios can ajowabel wi."
                },
                "9": {
                    "verse_nr": "9",
                    "verse": "Y ri Dios xuc\u02c8ut chkawech chi can yojrajo\u02c8 wi, ruma xutek pe ri Ruc\u02c8ajol chuwech re ruwach\u02c8ulef. Y ri Dios can xu (xe wi) ri jun Ruc\u02c8ajol c\u02c8o, pero xutek pe riche (rixin) chi xuya\u02c8 ri c\u02c8ac\u02c8ac\u02c8 c\u02c8aslen chake."
                },
                "10": {
                    "verse_nr": "10",
                    "verse": "Y can xk\u02c8alajin c\u02c8a chi ri Dios sibilaj yojrajo\u02c8. Y can ya c\u02c8a ri Dios ri xojajowan nabey y ma yoj ta riyoj xojajowan riche (rixin) ri Dios nabey, y ruma chi sibilaj yojrajo\u02c8, rumari\u02c8 xutek pe ri Ruc\u02c8ajol riche (rixin) chi ya Riya\u02c8 ri xcom kuma, riche (rixin) chi nicuyutej ri kamac."
                },
                "11": {
                    "verse_nr": "11",
                    "verse": "Riyix wach\u02c8alal ri sibilaj yixinwajo\u02c8, wi ri Dios can queri\u02c8 kajowaxic ri xuben, riyoj can c\u02c8o c\u02c8a chuka\u02c8 chi nikajo\u02c8 ki\u02c8 chikachibil ki\u02c8."
                },
                "12": {
                    "verse_nr": "12",
                    "verse": "Majun winek tz\u02c8eteyon ta ruwech ri Dios. Pero wi nikajo\u02c8 ki\u02c8, nik\u02c8alajin chi ri Dios can c\u02c8o pa tak k\u00e1nima. Y ri ajowabel riche (rixin) ri Dios can tz\u02c8aket ri c\u02c8o kiq\u02c8ui."
                },
                "13": {
                    "verse_nr": "13",
                    "verse": "Y chuka\u02c8 ketaman chi xa jun chic kabanon riq\u02c8ui ri Dios y Riya\u02c8 can c\u02c8o pa tak k\u00e1nima, ruma can ruya\u02c8on ri Rulok\u02c8olaj Esp\u00edritu chake."
                },
                "14": {
                    "verse_nr": "14",
                    "verse": "Y riyoj can xkatz\u02c8et ri Ruc\u02c8ajol ri Dios, y rumari\u02c8 nikatzijoj chique quinojel ri winek chi can kitzij wi chi ri Katata\u02c8 Dios xutek pe ri Ruc\u02c8ajol ri Colonel quiche (quixin) quinojel ri winek ri yec\u02c8o chuwech re ruwach\u02c8ulef."
                },
                "15": {
                    "verse_nr": "15",
                    "verse": "Y xabachique c\u02c8a winek ri nik\u02c8alajsan chi ri Jes\u00fas Ruc\u02c8ajol ri Dios, ri winek ri\u02c8 can c\u02c8o wi ri Dios pa r\u00e1nima, y riya\u02c8 chuka\u02c8 xa jun rubanon riq\u02c8ui ri Dios."
                },
                "16": {
                    "verse_nr": "16",
                    "verse": "Y riyoj can ketaman y kacukuban kac\u02c8u\u02c8x riq\u02c8ui ri Dios, chi can c\u02c8o wi ri rajowabel pa kawi\u02c8. Ruma ri Dios can ajowabel wi. Y xabachique winek ri c\u02c8o ajowabel pa r\u00e1nima, xa can jun chic rubanon riq\u02c8ui ri Dios y ri Dios can c\u02c8o wi chuka\u02c8 pa r\u00e1nima."
                },
                "17": {
                    "verse_nr": "17",
                    "verse": "Y riq\u02c8ui ri\u02c8 nik\u02c8alajin chi tz\u02c8aket ri ajowabel riche (rixin) ri Dios ri c\u02c8o kiq\u02c8ui riche (rixin) chi queri\u02c8 ma xtikaxibij ta ki\u02c8 tek xtapon ri k\u02c8ij tek ri Dios xtuk\u02c8et tzij. Ma xtikaxibij ta ki\u02c8 ri c\u02c8a yojc\u02c8o na chuwech re ruwach\u02c8ulef ruma kac\u02c8uan c\u02c8a jun c\u02c8aslen achi\u02c8el rubanic ri ruc\u02c8aslen ri Jesucristo."
                },
                "18": {
                    "verse_nr": "18",
                    "verse": "Y wi can nikajo\u02c8 c\u02c8a ri Dios, majun achique ta ruma nikaxibij ki\u02c8 chuwech. Ruma jun ajowabel ri can tz\u02c8aket nrelesaj el xibinri\u02c8il pa tak k\u00e1nima. Yac\u02c8a ri nuxibij ri\u02c8 chuwech ri Dios, ma tz\u02c8aket ta ri ajowabel ri c\u02c8o pa r\u00e1nima, y re\u02c8 nuc\u02c8om pe ruc\u02c8ayewal chare."
                },
                "19": {
                    "verse_nr": "19",
                    "verse": "Riyoj can nikajo\u02c8 ri Dios, ruma chi Riya\u02c8 can xojrajo\u02c8 nabey."
                },
                "20": {
                    "verse_nr": "20",
                    "verse": "Y wi c\u02c8o jun nibin chi nrajo\u02c8 ri Dios y xa nretzelaj jun rach\u02c8alal, ma kitzij ta ri nubij. Ruma wi ma nrajo\u02c8 ta ri rach\u02c8alal ri can nutz\u02c8et, \u00bfla nicowin cami nrajo\u02c8 ri Dios ri xa ma nutz\u02c8et ta?"
                },
                "21": {
                    "verse_nr": "21",
                    "verse": "Rumac\u02c8ari\u02c8 ri Dios ruya\u02c8on ca ri pixa\u02c8 chi quekajo\u02c8 ri kach\u02c8alal. Y wi nikajo\u02c8 ri Dios, can quekajo\u02c8 c\u02c8a chuka\u02c8 ri kach\u02c8alal. Queri\u02c8 nubij ri pixa\u02c8 ri\u02c8."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Wi can kacukuban kac\u02c8u\u02c8x riq\u02c8ui ri Jesucristo, yojch\u02c8acon chrij ri etzelal riche (rixin) re ruwach\u02c8ulef - Xabachique winek ri niniman chi ri Jes\u00fas yari\u02c8 ri Cristo ri takon pe ruma ri Dios, yari\u02c8 ri ruc\u02c8uan chic ri c\u02c8ac\u02c8ac\u02c8 alaxic. Y tek c\u02c8o jun ri sibilaj nrajo\u02c8 jun tata\u02c8aj, can yerajo\u02c8 c\u02c8a chuka\u02c8 ri ye ralc\u02c8ual ri tata\u02c8aj ri\u02c8."
                },
                "2": {
                    "verse_nr": "2",
                    "verse": "Y riq\u02c8ui ri\u02c8 ketaman, wi can nikajo\u02c8 ri Dios, y yekaben ri nubij ri rupixa\u02c8, can yekajo\u02c8 wi c\u02c8a ri ye ralc\u02c8ual chic Riya\u02c8."
                },
                "3": {
                    "verse_nr": "3",
                    "verse": "Y wi can nikajo\u02c8 ri Dios, can yekaben ri nubij. Y ri nubij chake, majun ruc\u02c8ayewal nikana\u02c8 chare chi nikaben."
                },
                "4": {
                    "verse_nr": "4",
                    "verse": "Xabachique winek ri can ruc\u02c8uan ri c\u02c8ac\u02c8ac\u02c8 alaxic riq\u02c8ui ri Dios nich\u02c8acon chrij ronojel ri etzelal riche (rixin) re ruwach\u02c8ulef. Y yojch\u02c8acon ruma kacukuban chic kac\u02c8u\u02c8x riq\u02c8ui ri Jesucristo."
                },
                "5": {
                    "verse_nr": "5",
                    "verse": "\u00bfAchique c\u02c8a winek ri nich\u02c8acon chrij ri etzelal riche (rixin) re ruwach\u02c8ulef? Ya c\u02c8a ri can runiman chi ri Jes\u00fas can Ruc\u02c8ajol wi ri Dios."
                },
                "6": {
                    "verse_nr": "6",
                    "verse": "Ri nuk\u02c8alajsaj ri Lok\u02c8olaj Esp\u00edritu chrij ri Jesucristo - Ri Jesucristo xpe wawe\u02c8 chuwech re ruwach\u02c8ulef; riq\u02c8ui ya\u02c8 xban wi bautizar; xcom chuwech ri cruz y xbiyin ri ruquiq\u02c8uel. Ma xu (xe) ta wi xban bautizar, xa can xbiyin c\u02c8a chuka\u02c8 ri ruquiq\u02c8uel. Y re\u02c8 can ya ri Lok\u02c8olaj Esp\u00edritu ri nik\u02c8alajsan chkawech, ruma ri Lok\u02c8olaj Esp\u00edritu can xu (xe) wi ri kitzij nubij."
                },
                "7": {
                    "verse_nr": "7",
                    "verse": "Ruma ri chila\u02c8 chicaj yec\u02c8o c\u02c8a oxi\u02c8 ri yek\u02c8alajsan riche (rixin) ri Jesucristo, y ri ye oxi\u02c8 ri\u02c8 ya ri Tata\u02c8ixel, ri Jesucristo mismo ri nibix Ch\u02c8abel chare y ri Lok\u02c8olaj Esp\u00edritu. Y re ye oxi\u02c8 re\u02c8 xa ye jun."
                },
                "8": {
                    "verse_nr": "8",
                    "verse": "Y chuka\u02c8 wawe\u02c8 chuwech re ruwach\u02c8ulef yec\u02c8o oxi\u02c8 ri yek\u02c8alajsan riche (rixin) ri Jesucristo: Ri Lok\u02c8olaj Esp\u00edritu, ri ya\u02c8 riche (rixin) chi xban bautizar, y ri ruquiq\u02c8uel Riya\u02c8 mismo ri xtix chuwech ri cruz. Re ye oxi\u02c8 re\u02c8 junan ri niquik\u02c8alajsaj chkawech, chi ri Jesucristo can kitzij wi chi Ruc\u02c8ajol ri Dios."
                },
                "9": {
                    "verse_nr": "9",
                    "verse": "Riyoj can nikanimaj y nikacukuba\u02c8 kac\u02c8u\u02c8x riq\u02c8ui ri niquibij ri winek chake. \u00bfC\u02c8a ta c\u02c8a ri nubij ri Dios chi man ta nikanimaj y man ta nikacukuba\u02c8 kac\u02c8u\u02c8x riq\u02c8ui? Ruma Riya\u02c8 can ya c\u02c8a ri ch\u02c8abel ri nich\u02c8o chrij ri Ruc\u02c8ajol re ntajin nubij chake."
                },
                "10": {
                    "verse_nr": "10",
                    "verse": "Ri niniman riche (rixin) ri Ruc\u02c8ajol ri Dios, ri r\u00e1nima nubij chare chi kitzij ri nubij ri Dios chrij ri Ruc\u02c8ajol. Yac\u02c8a ri winek ri ma nunimaj ta ri Dios, xa nuben chi ma kitzij ta ri nubij ri Dios, ruma ma nunimaj ta ri nubij chrij ri Ruc\u02c8ajol."
                },
                "11": {
                    "verse_nr": "11",
                    "verse": "Yac\u02c8are\u02c8 ri nuk\u02c8alajsaj ri Dios, chi ruya\u02c8on chic ri kac\u02c8aslen riche (rixin) xtibe k\u02c8ij xtibe sek, y re c\u02c8aslen re\u02c8 riq\u02c8ui c\u02c8a ri Ruc\u02c8ajol nikil wi."
                },
                "12": {
                    "verse_nr": "12",
                    "verse": "Y ri ruc\u02c8ulun chic ri Ruc\u02c8ajol ri Dios pa r\u00e1nima, c\u02c8o chic ri ruc\u02c8aslen riche (rixin) xtibe k\u02c8ij xtibe sek. Yac\u02c8a ri winek ri ma ruc\u02c8ulun ta ri Ruc\u02c8ajol ri Dios pa r\u00e1nima, majun ruc\u02c8aslen riche (rixin) xtibe k\u02c8ij xtibe sek."
                },
                "13": {
                    "verse_nr": "13",
                    "verse": "Rajawaxic chi nawetamaj wi kas kitzij chi c\u02c8o ri c\u02c8aslen riche (rixin) xtibe k\u02c8ij xtibe sek awuq\u02c8ui - Riyin ntz\u02c8ibaj c\u02c8a ronojel re\u02c8 chiwe riyix ri yixniman pa rubi\u02c8 ri Ruc\u02c8ajol ri Dios, riche (rixin) chi niwetamaj chi c\u02c8o chic ic\u02c8aslen riche (rixin) xtibe k\u02c8ij xtibe sek y riche (rixin) chi nicuke\u02c8 ic\u02c8u\u02c8x riq\u02c8ui ri Ruc\u02c8ajol ri Dios."
                },
                "14": {
                    "verse_nr": "14",
                    "verse": "Y riyoj can cukul kac\u02c8u\u02c8x riq\u02c8ui ri Dios chi wi c\u02c8o nikac\u02c8utuj chare, y wi can achi\u02c8el ri ruraybel Riya\u02c8 ri nikac\u02c8utuj, Riya\u02c8 can yojrac\u02c8axaj wi."
                },
                "15": {
                    "verse_nr": "15",
                    "verse": "Y wi ketaman chi ri Dios nrac\u02c8axaj ri nikac\u02c8utuj chare, ketaman chuka\u02c8 chi nuya\u02c8 wi pe ri nikac\u02c8utuj chare."
                },
                "16": {
                    "verse_nr": "16",
                    "verse": "Wi c\u02c8o jun kach\u02c8alal xatz\u02c8et chi nimacun, y ri mac ri nuben ri kach\u02c8alal ma riche (rixin) ta chi nibe pa camic, tac\u02c8utuj chare ri Dios chi nuya\u02c8 ta jun utzilaj c\u02c8aslen chare. Y re\u02c8 xaxu (xaxe wi) pa ruwi\u02c8 ri kach\u02c8alal ri nuben jun mac ri ma riche (rixin) ta chi nibe pa camic. C\u02c8o mac can riche (rixin) yaruc\u02c8uaj pa camic, y re\u02c8 ma nbij ta chi tic\u02c8utuj utzil pa ruwi\u02c8."
                },
                "17": {
                    "verse_nr": "17",
                    "verse": "Ronojel ri yekaben ri ma ye choj ta, ye mac. Pero c\u02c8o mac ri ma nuc\u02c8uan ta pa camic."
                },
                "18": {
                    "verse_nr": "18",
                    "verse": "Y riyoj ketaman chi xabachique winek ri ruc\u02c8uan ri c\u02c8ac\u02c8ac\u02c8 alaxic riq\u02c8ui ri Dios, ruya\u02c8on chic ca rubanic ri mac. Ruma ri Ralc\u02c8ual ri Dios can nuchajij wi ri winek ri\u02c8. Y ri itzel winek majun nicowin nuben chare."
                },
                "19": {
                    "verse_nr": "19",
                    "verse": "Ketaman chuka\u02c8 chi yoj riche (rixin) chic ri Dios. Yec\u02c8a ri winek ri xa riq\u02c8ui re ruwach\u02c8ulef quicukuban wi quic\u02c8u\u02c8x, c\u02c8a yec\u02c8o na pa ruk\u02c8a\u02c8 ri itzel winek."
                },
                "20": {
                    "verse_nr": "20",
                    "verse": "Y ketaman chuka\u02c8 chi xoc\u02c8ulun yan ka ri Ruc\u02c8ajol ri Dios chuwech re ruwach\u02c8ulef. Riya\u02c8 xuya\u02c8 na\u02c8oj chake riche (rixin) chi xketamaj ruwech ri kitzij Dios. Y wacami riyoj xa jun chic kabanon riq\u02c8ui ri Dios, ruma can jun chic kabanon riq\u02c8ui ri Jesucristo ri Ruc\u02c8ajol. Riya\u02c8 can kitzij Dios wi, y riq\u02c8ui Riya\u02c8 petenak wi ri c\u02c8aslen riche (rixin) xtibe k\u02c8ij xtibe sek."
                },
                "21": {
                    "verse_nr": "21",
                    "verse": "Riyix ri can yix achi\u02c8el tak walc\u02c8ual, tibana\u02c8 cuenta iwi\u02c8 chiquiwech ri dios ri xa ye banon cuma ri winek. Am\u00e9n."
                }
            }
        }
    }
}