{
    "version": "CKW",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri ruca\u02c8n wuj ri xutz\u02c8ibaj ri ap\u00f3stol San Pablo chare ri Timoteo - Ri San Pablo nutek el rutzil ruwech ri Timoteo - Riyin ri Pablo, yin ru\u02c8ap\u00f3stol ri Jesucristo ruma queri\u02c8 ri xrajo\u02c8 ri Dios riche (rixin) chi ntzijoj ri nutzuj (nusuj) chique ri winek. Y ri\u02c8 ya ri c\u02c8aslen ri nuya\u02c8 chique ri winek ri xa jun chic quibanon riq\u02c8ui ri Cristo Jes\u00fas."
                },
                "2": {
                    "verse_nr": "2",
                    "verse": "Y ntz\u02c8ibaj c\u02c8a el re wuj re\u02c8 chawe riyit Timoteo, ri can yit achi\u02c8el nuc\u02c8ajol y sibilaj yatinwajo\u02c8. Y ri utzil, ri joyowanic y ri uxlanibel c\u02c8u\u02c8x ri nuya\u02c8 ri Katata\u02c8 Dios y ri Kajaf Jesucristo xtic\u02c8oje\u02c8 ta c\u02c8a pan aw\u00e1nima."
                },
                "3": {
                    "verse_nr": "3",
                    "verse": "Can nic\u02c8atzin chi nak\u02c8alajsaj ri Cristo - Riyin ri Pablo, nmatioxij c\u02c8a chare ri Dios awuma riyit Timoteo, chare ri Dios ri nben ri rusamaj riq\u02c8ui jun ch\u02c8ajch\u02c8ojlaj w\u00e1nima achi\u02c8el xquiben ri kati\u02c8t kamama\u02c8 ri ojer ca. Y can yanatej c\u02c8a chuwe y rumari\u02c8 ma yitane\u02c8 ta chi nben orar pan awi\u02c8 chi pak\u02c8ij chi chak\u02c8a\u02c8."
                },
                "4": {
                    "verse_nr": "4",
                    "verse": "Y nbij chuka\u02c8 chawe riyit Timoteo chi m\u00e1s yatoka chinuc\u02c8u\u02c8x chi xinawok\u02c8ej tek xinel pe awuq\u02c8ui. Y can nwajo\u02c8 yinapon chic jun bey awuq\u02c8ui riche (rixin) chi queri\u02c8 xtinoj ri w\u00e1nima riq\u02c8ui quicoten."
                },
                "5": {
                    "verse_nr": "5",
                    "verse": "Y chuka\u02c8 yatoka chinuc\u02c8u\u02c8x chi can kitzij acukuban ac\u02c8u\u02c8x riq\u02c8ui ri Dios, achi\u02c8el ri xquiben ri awati\u02c8t Loida y ri ate\u02c8 Eunice. Riye\u02c8 ri nabey ri xquicukuba\u02c8 quic\u02c8u\u02c8x riq\u02c8ui ri Dios. Y riyin wetaman chi riyit chuka\u02c8 can kitzij chi acukuban ac\u02c8u\u02c8x riq\u02c8ui ri Dios."
                },
                "6": {
                    "verse_nr": "6",
                    "verse": "Y rumari\u02c8 nbij chawe chi ri uchuk\u02c8a\u02c8 ri xyatej chawe ruma ri Dios tek xinya\u02c8 ri nuk\u02c8a\u02c8 pan awi\u02c8, ma taya\u02c8 ta k\u02c8ij chi nichuptej ka; xa can tacusaj c\u02c8a ri uchuk\u02c8a\u02c8 ri\u02c8 chubanic ri rusamaj ri Dios."
                },
                "7": {
                    "verse_nr": "7",
                    "verse": "Ruma ri Esp\u00edritu ri ruya\u02c8on ri Dios chake riyoj ri kaniman chic Riya\u02c8, ma riche (rixin) ta chi nikaxibij ki\u02c8. Ri Esp\u00edritu ri\u02c8 can nuya\u02c8 wi kachuk\u02c8a\u02c8, y nuben chake chi yekajo\u02c8 quinojel y nuben chuka\u02c8 chake chi yojcowin nikak\u02c8il ka ki\u02c8 riche (rixin) chi ma nikaben ta ri mac."
                },
                "8": {
                    "verse_nr": "8",
                    "verse": "Rumac\u02c8ari\u02c8 ma caq\u02c8uix ta chi nak\u02c8alajsaj ri ruch\u02c8abel ri Kajaf. Ni ma caq\u02c8uix ta chuka\u02c8 nabij chi awetaman nuwech riyin, astape\u02c8 riyin yin ya\u02c8on pa c\u00e1rcel ruma ri rubi\u02c8 Riya\u02c8. Y ma tapokonaj ta nak\u02c8axaj tijoj pokonal ruma natzijoj ri lok\u02c8olaj ch\u02c8abel ri niya\u02c8o colotajic. Xa can tacoch\u02c8o\u02c8 c\u02c8a ronojel riq\u02c8ui ri uchuk\u02c8a\u02c8 ri niya\u02c8ox (nya\u02c8) chawe ruma ri Dios."
                },
                "9": {
                    "verse_nr": "9",
                    "verse": "Ri Dios xojrucol chupan ri kamac, y xojrusiq\u02c8uij (xojroyoj) riche (rixin) chi nikac\u02c8uaj jun lok\u02c8olaj c\u02c8aslen. Y ronojel re\u02c8 xuben, ma ruma ta chi c\u02c8o utz ri kabanon riyoj, xa can ruma ri rutzil Riya\u02c8 y ruma chuka\u02c8 can queri\u02c8 ruch\u02c8obon pe chikij. Ojer ca tek c\u02c8a ma jane c\u02c8o ta re ruwach\u02c8ulef, ri Dios xuch\u02c8ob yan chi nuya\u02c8 ri rutzil chake riyoj ri xa jun chic kabanon riq\u02c8ui ri Cristo."
                },
                "10": {
                    "verse_nr": "10",
                    "verse": "Y wacami ri utzil ri\u02c8 k\u02c8alajsan chic chkawech. Ruma xpe ri kacolonel Jesucristo riche (rixin) chi xorelesaj ruchuk\u02c8a\u02c8 ri camic y xutzijoj ri lok\u02c8olaj ch\u02c8abel ri niya\u02c8o colotajic riche (rixin) chi xuk\u02c8alajsaj chkawech achique rubanic ri c\u02c8aslen riche (rixin) xtibe k\u02c8ij xtibe sek."
                },
                "11": {
                    "verse_nr": "11",
                    "verse": "Ri Dios xirucha\u02c8 riche (rixin) chi ntzijoj ri lok\u02c8olaj ch\u02c8abel ri\u02c8, y xuben chuka\u02c8 chuwe chi xinoc ap\u00f3stol y jun tijonel quiche (quixin) ri winek ri ma ye israelitas ta."
                },
                "12": {
                    "verse_nr": "12",
                    "verse": "Y rumari\u02c8 ntij re pokonal re\u02c8. Pero ma yiq\u02c8uix ta. Ruma can wetaman wi achique ri nuniman y can cukul wi nuc\u02c8u\u02c8x riq\u02c8ui Riya\u02c8 chi nuchajij ri w\u00e1nima ri njachon pa ruk\u02c8a\u02c8. Y wetaman chuka\u02c8 chi can xtuchajij wi apo, y can c\u02c8a que na ri\u02c8 rubanon chare tek xtapon ri k\u02c8ij tek xtipe chic jun bey Riya\u02c8."
                },
                "13": {
                    "verse_nr": "13",
                    "verse": "Y riyit Timoteo, nbij c\u02c8a chawe chi ma taya\u02c8 ta ca ri utzilaj tak ch\u02c8abel achi\u02c8el ri awac\u02c8axan wuq\u02c8ui. Can tik\u02c8alajin c\u02c8a chi can acukuban wi ac\u02c8u\u02c8x y ye\u02c8awajo\u02c8 quinojel ruma xa jun chic abanon riq\u02c8ui ri Jesucristo."
                },
                "14": {
                    "verse_nr": "14",
                    "verse": "Can tachajij c\u02c8a ronojel ri yatajnek chawe ruma ri Dios. Y ya ri Lok\u02c8olaj Esp\u00edritu ri c\u02c8o pa tak k\u00e1nima ri xtito\u02c8o awuche (awixin)."
                },
                "15": {
                    "verse_nr": "15",
                    "verse": "Riyit awetaman chi quinojel ri kach\u02c8alal ri yec\u02c8o pa tak tinamit riche (rixin) ri Asia yin quiya\u02c8on chic ca. Can achi\u02c8el xquiben ri kach\u02c8alal Figelo y ri Herm\u00f3genes, can queri\u02c8 chuka\u02c8 xquiben riye\u02c8."
                },
                "16": {
                    "verse_nr": "16",
                    "verse": "Pero ri kach\u02c8alal Ones\u00edforo ma que ta ri\u02c8 xuben. Ri Ajaf xtujoyowaj ta c\u02c8a quiwech ri yec\u02c8o pa rachoch, ruma riya\u02c8 ma xq\u02c8uix ta xinorutz\u02c8eta\u02c8 wawe\u02c8 pa c\u00e1rcel. Xa q\u02c8uiy mul xorucukuba\u02c8 nuc\u02c8u\u02c8x."
                },
                "17": {
                    "verse_nr": "17",
                    "verse": "Pero tek ri kach\u02c8alal Ones\u00edforo xoka wawe\u02c8 pa tinamit Roma, sibilaj c\u02c8a xirucanoj y c\u02c8arunaj xiril."
                },
                "18": {
                    "verse_nr": "18",
                    "verse": "Y riyit jabel awetaman chuka\u02c8 chi riya\u02c8 sibilaj xojruto\u02c8 tek xojc\u02c8oje\u02c8 pa tinamit Efeso. Ri Ajaf xtujoyowaj ta c\u02c8a ruwech chupan ri ruq\u02c8uisbel k\u02c8ij."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jun utzilaj rusamajel ri Cristo - Nbij c\u02c8a chawe riyit Timoteo ri can yit achi\u02c8el nuc\u02c8ajol: Can tic\u02c8oje\u02c8 c\u02c8a awuchuk\u02c8a\u02c8 riq\u02c8ui ri utzil ri nac\u02c8ul riq\u02c8ui ri Cristo Jes\u00fas."
                },
                "2": {
                    "verse_nr": "2",
                    "verse": "Y ri xinbij chawe chiquiwech ye q\u02c8uiy kach\u02c8alal, can ya c\u02c8a chuka\u02c8 ri\u02c8 tac\u02c8utu\u02c8 chiquiwech ri nic\u02c8aj chic kach\u02c8alal achi\u02c8a\u02c8 ri can cukul wi ac\u02c8u\u02c8x quiq\u02c8ui chi yecowin yequitijoj jabel ri nic\u02c8aj chic."
                },
                "3": {
                    "verse_nr": "3",
                    "verse": "Y ma tapokonaj ta natij pokon ruma naben ri samaj ri nrajo\u02c8 ri Jesucristo. Xa tacoch\u02c8o\u02c8 ronojel, achi\u02c8el nuben jun utzilaj soldado."
                },
                "4": {
                    "verse_nr": "4",
                    "verse": "Jun soldado tek c\u02c8o pa cuartel, riya\u02c8 ma ntel ta el riche (rixin) chi nberubana\u02c8 jun chic rusamaj, ruma nic\u02c8atzin chi nic\u02c8oje\u02c8 chiri\u02c8 riche (rixin) chi nuben ri bin chare, y can c\u02c8o chi nunimaj rutzij ri uc\u02c8uayon quiche (quixin)."
                },
                "5": {
                    "verse_nr": "5",
                    "verse": "Y que chuka\u02c8 ri\u02c8 jun ri oconek pa jun etz\u02c8anen. Wi xa ma nutij ta ruk\u02c8ij chi pa ruchojmilal nuben ri etz\u02c8anen, ma nich\u02c8acon ta."
                },
                "6": {
                    "verse_nr": "6",
                    "verse": "Achi\u02c8el chuka\u02c8 nuben jun samajel pa juyu\u02c8. Riya\u02c8 riche (rixin) chi nril jun utzilaj cosecha c\u02c8o chi nisamej nabey."
                },
                "7": {
                    "verse_nr": "7",
                    "verse": "Tach\u02c8obo\u02c8 c\u02c8a jabel ronojel re\u02c8, y ri Ajaf xtuben ta c\u02c8a chawe chi xtik\u02c8ax chawech jabel."
                },
                "8": {
                    "verse_nr": "8",
                    "verse": "Toka chac\u02c8u\u02c8x chi ri Jesucristo xc\u02c8astej pe chiquicojol ri caminaki\u02c8, Riya\u02c8 jun chique ri ye riy rumam ca ri rey David. Y yari\u02c8 ri nbij tek ntzijoj ri lok\u02c8olaj ch\u02c8abel ri niya\u02c8o colotajic."
                },
                "9": {
                    "verse_nr": "9",
                    "verse": "Y ruma ntzijoj ri lok\u02c8olaj ch\u02c8abel ri\u02c8, ntij pokon, y hasta xixim re pa tak c\u00e1rcel. Y xban chuwe achi\u02c8el jun itzel achi. Yac\u02c8a ri ruch\u02c8abel ri Dios ma ximil ta."
                },
                "10": {
                    "verse_nr": "10",
                    "verse": "Y ruma can yenwajo\u02c8 ri ye cha\u02c8on chic ruma ri Dios chi yecolotej, rumari\u02c8 tek riyin ncoch\u02c8 ronojel tijoj pokonal. Riche (rixin) chi queri\u02c8 can niquil wi ri colotajic ri nuya\u02c8 ri Cristo Jes\u00fas. Y riye\u02c8 xquebe chila\u02c8 chicaj y can xtic\u02c8oje\u02c8 quik\u02c8ij quic\u02c8ojlen riche (rixin) xtibe k\u02c8ij xtibe sek."
                },
                "11": {
                    "verse_nr": "11",
                    "verse": "Kas kitzij wi c\u02c8a ri nibix: Wi riyoj ri kaniman chic ri Jesucristo can xojcom yan riq\u02c8ui Riya\u02c8 tek xcom chuwech cruz, can xkojbec\u02c8ase\u02c8 chuka\u02c8 riq\u02c8ui Riya\u02c8, ruma Riya\u02c8 can q\u02c8ues wi."
                },
                "12": {
                    "verse_nr": "12",
                    "verse": "Wi xtikacoch\u02c8 ri tijoj pokonal ruma kaniman Riya\u02c8, napon na jun k\u02c8ij tek junan xkojk\u02c8ato tzij riq\u02c8ui. Y wi xa xtikapokonaj nikabij chi yoj riche (rixin) chic Riya\u02c8, chuka\u02c8 Riya\u02c8 xtubij chi ma yoj riche (rixin) ta."
                },
                "13": {
                    "verse_nr": "13",
                    "verse": "Astape\u02c8 riyoj ma yoj choj ta riq\u02c8ui Riya\u02c8, Riya\u02c8 can choj wi kiq\u02c8ui riyoj. Ruma Riya\u02c8 can ma nujel ta ri ruch\u02c8abel."
                },
                "14": {
                    "verse_nr": "14",
                    "verse": "Tatija\u02c8 c\u02c8a ak\u02c8ij riche (rixin) chi yatoc jun utzilaj samajel chuwech ri Dios - Tanataj ronojel re\u02c8 chique ri kach\u02c8alal, y tabij chuka\u02c8 chique pa rubi\u02c8 ri Ajaf Dios chi ma tiquiben ta oyowal chrij ch\u02c8abel ri xa ma yec\u02c8atzin ta, ruma xa majun utz nuc\u02c8om pe chique. Xa nuyoj quic\u02c8u\u02c8x ri ye\u02c8ac\u02c8axan."
                },
                "15": {
                    "verse_nr": "15",
                    "verse": "Can tatija\u02c8 c\u02c8a ak\u02c8ij riche (rixin) chi yatoc jun utzilaj samajel chuwech ri Dios, y majun achique ruma chi yaq\u02c8uix, ruma can pa ruchojmil natzijoj ri kas kitzij ruch\u02c8abel ri Dios."
                },
                "16": {
                    "verse_nr": "16",
                    "verse": "Y man c\u02c8a que\u02c8ac\u02c8ul ta ch\u02c8abel ri ma riq\u02c8ui ta ri Dios ye petenak wi, ri xa ye riche (rixin) re ruwach\u02c8ulef y majun utz niquic\u02c8om pe. Ruma ri winek ri jabel yequic\u02c8ul ch\u02c8abel ri achi\u02c8el ri\u02c8, xa yebe m\u00e1s chupan ri itzel c\u02c8aslen."
                },
                "17": {
                    "verse_nr": "17",
                    "verse": "Ri tijonic ri\u02c8 can nuben achi\u02c8el nuben ri itzel yabil chi nik\u02c8ey ri ch\u02c8aculaj ruma. Y jojun chique ri yeya\u02c8o ri tijonic ri\u02c8 ye ri Himeneo y ri Fileto."
                },
                "18": {
                    "verse_nr": "18",
                    "verse": "Riye\u02c8 can ye elenak chic el chupan ri kitzij, ruma niquibij chi xec\u02c8astej yan el ri caminaki\u02c8, y xa ma que ta ri\u02c8. Y rumari\u02c8 xquiben chique nic\u02c8aj chic chi xa xuben ca\u02c8i\u02c8 quic\u02c8u\u02c8x chupan ri ruch\u02c8abel ri Dios."
                },
                "19": {
                    "verse_nr": "19",
                    "verse": "Yac\u02c8a ri Dios rubanon c\u02c8a chake riyoj ri kacukuban kac\u02c8u\u02c8x riq\u02c8ui ri Jesucristo achi\u02c8el jun cimiento ri cof c\u02c8o, y tz\u02c8ibatajnek jun tzij chuwech ri nubij: Ri Ajaf retaman quiwech ri ye riche (rixin) chic Riya\u02c8. Y chuka\u02c8 nubij chi que\u02c8el pe chupan ri etzelal quinojel ri yeya\u02c8o ruk\u02c8ij ri rubi\u02c8 ri Ajaf."
                },
                "20": {
                    "verse_nr": "20",
                    "verse": "Chupan c\u02c8a jun nimalaj jay q\u02c8uiy ruwech lek y bojo\u02c8y yec\u02c8o. Yec\u02c8o ri ye banon riq\u02c8ui k\u02c8anapuek, yec\u02c8o ri ye banon riq\u02c8ui sakapuek, yec\u02c8o ri ye banon riq\u02c8ui che\u02c8, y yec\u02c8o ri ye banon riq\u02c8ui ulef. Yec\u02c8o ri ye\u02c8ucusex chare ri cosas nima\u02c8k quejkalen, y yec\u02c8o chuka\u02c8 ri ye\u02c8ucusex chare ri ma can ta c\u02c8o quejkalen."
                },
                "21": {
                    "verse_nr": "21",
                    "verse": "Y wi riyoj yoj\u2011el pe chupan ronojel ri etzelal, can yoj achi\u02c8el ri cosas ri ye\u02c8ucusex chare ri nima\u02c8k quejkalen, yoj ch\u02c8ajch\u02c8ojsan chic ruma ri Ajaf, y yojc\u02c8atzin chare riche (rixin) chi nikaben ronojel ruwech utzilaj tak samaj."
                },
                "22": {
                    "verse_nr": "22",
                    "verse": "Rumari\u02c8 riyit catanmej chuwech ri itzel tak raynic ri nipe pa quic\u02c8aslen ri c\u02c8a ye c\u02c8ajola\u02c8 na. Riyit xa can tatija\u02c8 ak\u02c8ij chi nac\u02c8uaj ri c\u02c8aslen choj. Can tacukuba\u02c8 ac\u02c8u\u02c8x riq\u02c8ui ri Dios. Que\u02c8awajo\u02c8 quinojel. Y can tic\u02c8oje\u02c8 uxlanibel c\u02c8u\u02c8x chicojol quiq\u02c8ui ri nic\u02c8aj chic ri can riq\u02c8ui jun ch\u02c8ajch\u02c8ojlaj c\u00e1nima niquiya\u02c8 ruk\u02c8ij ri Ajaf."
                },
                "23": {
                    "verse_nr": "23",
                    "verse": "Man c\u02c8a que\u02c8ac\u02c8ul ta ch\u02c8abel ri majun quejkalen y xa majun utz niquic\u02c8om pe chawe, ruma ya tzij ri achi\u02c8el ri\u02c8 ri yec\u02c8amo pe oyowal."
                },
                "24": {
                    "verse_nr": "24",
                    "verse": "Ruma jun rusamajel ri Ajaf Dios, ma utz ta chi nuben oyowal. Can nic\u02c8atzin chi utz runa\u02c8oj quiq\u02c8ui quinojel. Y nic\u02c8atzin chuka\u02c8 chi nicowin yerutijoj jabel ri kach\u02c8alal, y nicoch\u02c8on."
                },
                "25": {
                    "verse_nr": "25",
                    "verse": "Y nic\u02c8atzin chi riq\u02c8ui ch\u02c8uch\u02c8ujil tubij chique ri winek ri xa itzel yech\u02c8o chrij ri ruch\u02c8abel ri Dios chi tiquijala\u02c8 ri quina\u02c8oj. Riq\u02c8ui c\u02c8a juba\u02c8 ri Dios xa xtuben na chique ri winek ri\u02c8 chi xtitzolin pe quic\u02c8u\u02c8x y xtiquetamaj ri kitzij."
                },
                "26": {
                    "verse_nr": "26",
                    "verse": "Riche (rixin) chi xquecolotej pe pa ruk\u02c8a\u02c8 ri itzel winek. Ruma xa can yec\u02c8o wi chic pa ruk\u02c8a\u02c8, y riya\u02c8 can nuben chique chi niquiben xabachique ri nrajo\u02c8."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ri xquebanalox cuma ri winek chupan ri ruq\u02c8uisbel tak k\u02c8ij chare re ruwach\u02c8ulef - Nic\u02c8atzin c\u02c8a chi ma tamestaj ta, chi chupan ri ruq\u02c8uisbel tak k\u02c8ij chare re ruwach\u02c8ulef xtipe q\u02c8uiy ruc\u02c8ayewal."
                },
                "2": {
                    "verse_nr": "2",
                    "verse": "Ruma chupan ri ruq\u02c8uisbel tak k\u02c8ij ri\u02c8 ye q\u02c8uiy chique ri winek ri xaxu (xaxe) wi riye\u02c8 xticajo\u02c8 ka qui\u02c8 y ma xque\u02c8oka ta chiquic\u02c8u\u02c8x ri nic\u02c8aj chic. Can xtibe c\u00e1nima chrij ri puek. Sibilaj xtiquinimirisaj qui\u02c8. Xtiquiben chi c\u02c8o quik\u02c8ij. Can xqueyok\u02c8on. Ma xtiquinimaj ta quitzij ri quite\u02c8 quitata\u02c8. Ma xtiquimatioxij ta ri utzil ri niban chique. Q\u02c8uiy etzelal ri xtic\u02c8oje\u02c8 ri pa tak quic\u02c8aslen."
                },
                "3": {
                    "verse_nr": "3",
                    "verse": "Riye\u02c8 ma xtiquijoyowaj ta quiwech ri nic\u02c8aj chic winek, ni ma xquecuyun ta. Xa xtiquik\u02c8abaj tzij chiquij ri nic\u02c8aj chic. Ma niquik\u02c8il ta qui\u02c8 chubanic ri mac, nik\u02c8ax ruwi\u02c8 ri etzelal xtiquiben chique xabachique winek. Can xtiquetzelaj wi ri utz."
                },
                "4": {
                    "verse_nr": "4",
                    "verse": "Riye\u02c8 xquequitzujuj (xquequisujuj) ri cachibil. Ma xtiquich\u02c8ob ta juba\u02c8 achique ri niquiben. Sibilaj nima\u02c8k niquina\u02c8 ka qui\u02c8. M\u00e1s xticajo\u02c8 ri quicoten riche (rixin) re ruwach\u02c8ulef, que chuwech chi xticajo\u02c8 ta ri Dios."
                },
                "5": {
                    "verse_nr": "5",
                    "verse": "Riye\u02c8 xtiquiben achi\u02c8el chi quiniman chic ri Dios; pero xa ma que ta ri\u02c8, ruma ma quiya\u02c8on ta k\u02c8ij chare ri Dios chi rujalon ta ri quic\u02c8aslen. Man c\u02c8a tayuj ta awi\u02c8 quiq\u02c8ui ri winek ri yebano queri\u02c8."
                },
                "6": {
                    "verse_nr": "6",
                    "verse": "Ruma chiquicojol c\u02c8a riye\u02c8 yepe wi ri ye\u02c8apon pa tak jay y niquitzijoj ch\u02c8abel ri xa ma ye kitzij ta. Y ya ri ixoki\u02c8 ye nacanek ri yeka pa quik\u02c8a\u02c8, ixoki\u02c8 ri can quijachon qui\u02c8 chupan ri mac y ye uc\u02c8uan ruma ri itzel tak quiraybel."
                },
                "7": {
                    "verse_nr": "7",
                    "verse": "Ri ixoki\u02c8 ri\u02c8 can ma yetane\u02c8 ta chiretamaxic c\u02c8ac\u02c8ac\u02c8 tak na\u02c8oj, pero ri kas kitzij xa majun bey xtiquetamaj ta."
                },
                "8": {
                    "verse_nr": "8",
                    "verse": "Y can achi\u02c8el xquiben ri Janes y ri Jambres ri ojer ca, chi xquetzelaj ri xubij ri Mois\u00e9s, can que wi chuka\u02c8 ri\u02c8 niquiben ri achi\u02c8a\u02c8 ri\u02c8, niquetzelaj ri kas kitzij. Yojtajnek ri quina\u02c8oj ruma ri etzelal. Can k\u02c8alaj chi ma cukul ta quic\u02c8u\u02c8x riq\u02c8ui ri Dios."
                },
                "9": {
                    "verse_nr": "9",
                    "verse": "Pero chuka\u02c8 ma can ta xquenimex, ruma chanin xtibek\u02c8alajin pe chiquiwech quinojel, chi riye\u02c8 xa ye nacanek riq\u02c8ui ri quich\u02c8obonic, can achi\u02c8el xbanatej quiq\u02c8ui ri Janes y ri Jambres ri ojer ca, chi xk\u02c8alajin pe chi riye\u02c8 xa ye nacanek."
                },
                "10": {
                    "verse_nr": "10",
                    "verse": "Yac\u02c8a riyit Timoteo, animan ri utzilaj ch\u02c8abel ri nc\u02c8ut riyin. Awetaman chuka\u02c8 chi xinc\u02c8uaj jun utzilaj c\u02c8aslen y can nwajo\u02c8 nben ronojel ri chilaben chuwe ruma ri Dios. Awetaman chi can nucukuban wi nuc\u02c8u\u02c8x riq\u02c8ui ri Dios, yicoch\u02c8on, y yenwajo\u02c8 quinojel."
                },
                "11": {
                    "verse_nr": "11",
                    "verse": "Nk\u02c8axan pe tijoj pokonal pa quik\u02c8a\u02c8 ri winek, y c\u02c8a yitajin na chuk\u02c8axaxic c\u02c8a wacami. Y chuka\u02c8 riyit awetaman ronojel ri xban chuwe chupan ri oxi\u02c8 tinamit, ri Antioqu\u00eda, ri Iconio y ri Listra. Ronojel c\u02c8a ri\u02c8 ncoch\u02c8on pe. Y chupan ronojel ri\u02c8 ri Ajaf can yin rucolon wi pe."
                },
                "12": {
                    "verse_nr": "12",
                    "verse": "Y kas kitzij na wi, quinojel c\u02c8a ri ye\u02c8ajowan niquic\u02c8uaj jun utzilaj c\u02c8aslen ri nika chuwech ri Cristo Jes\u00fas, can xtiquik\u02c8axaj q\u02c8uiy tijoj pokonal pa quik\u02c8a\u02c8 ri winek."
                },
                "13": {
                    "verse_nr": "13",
                    "verse": "Yac\u02c8a ri winek ri quic\u02c8uan jun itzel c\u02c8aslen, xa ma ya ta ri kas kitzij ri niquitzijoj, y xa m\u00e1s c\u02c8a ye\u02c8oc itzel tak winek. Riye\u02c8 yequik\u02c8ol ri winek y xa queri\u02c8 chuka\u02c8 niban chique riye\u02c8."
                },
                "14": {
                    "verse_nr": "14",
                    "verse": "Yac\u02c8a riyit Timoteo, ma taya\u02c8 ta ca ronojel ri utz ri awetaman y acukuban ac\u02c8u\u02c8x riq\u02c8ui. Ruma riyit jabel awetaman ri achoj riq\u02c8ui xawetamaj wi re\u02c8."
                },
                "15": {
                    "verse_nr": "15",
                    "verse": "Y awetaman chuka\u02c8 chi can c\u02c8a yit co\u02c8ol na tek xawetamaj pe ri tz\u02c8ibatal ca chupan ri lok\u02c8olaj ruch\u02c8abel ri Dios. Y ri ch\u02c8abel ri\u02c8 xuc\u02c8ut chawech chi c\u02c8o chi xanimaj ri Cristo Jes\u00fas riche (rixin) chi xacolotej chupan ri amac."
                },
                "16": {
                    "verse_nr": "16",
                    "verse": "Ronojel c\u02c8a ri tz\u02c8ibatal ca chupan ri ruch\u02c8abel ri Dios, can ya wi c\u02c8a ri Dios ri xucusan quiche (quixin) ri winek chutz\u02c8ibaxic. Y rumari\u02c8 nic\u02c8atzin riche (rixin) chi yetijox ri quiniman chic y ri ma jane quiniman ta ri Dios. Nic\u02c8atzin nucusex riche (rixin) chi yek\u02c8il ri winek chi ma tiquiben ta ri xa ma utz ta. Nic\u02c8atzin riche (rixin) chi nibix chique ri winek achique rubanic niquichojmirisaj ri quic\u02c8aslen, y utz chuka\u02c8 nucusex riche (rixin) chi nic\u02c8ut achique ruc\u02c8uaxic jun c\u02c8aslen choj chuwech ri Dios."
                },
                "17": {
                    "verse_nr": "17",
                    "verse": "Rumari\u02c8 ri tz\u02c8ibatal ca nic\u02c8atzin chi netamex cuma quinojel ri ye rusamajel ri Dios riche (rixin) chi queri\u02c8 nic\u02c8oje\u02c8 jun na\u02c8oj tz\u02c8aket quiq\u02c8ui riche (rixin) chi yecowin niquiben ronojel ruwech utzil."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ri Pablo nubij chare ri Timoteo chi tutzijoj ri ruch\u02c8abel ri Dios - Y chuwech ri Dios y ri Ajaf Jesucristo ri xtipe chic jun bey, ri xtik\u02c8alajin chi can c\u02c8o wi rajawaren, y xtoruk\u02c8ata\u02c8 ka tzij pa quiwi\u02c8 ri ye q\u02c8ues, y pa quiwi\u02c8 chuka\u02c8 ri ye caminek chic el, nbij c\u02c8a chawe riyit Timoteo:"
                },
                "2": {
                    "verse_nr": "2",
                    "verse": "Can ma catane\u02c8 ta riche (rixin) chi natzijoj ri ruch\u02c8abel ri Dios, chique ri ye\u02c8ajowan niquic\u02c8axaj y chique ri ma nicajo\u02c8 ta chuka\u02c8. Tabij chique ri winek chi tiquik\u02c8ila\u02c8 qui\u02c8 chi ma tiquiben ta chic achique ri xa ma utz ta. Tabij chique ri quic\u02c8uan jun itzel c\u02c8aslen, chi tiquijala\u02c8 quic\u02c8aslen. Y que\u02c8apixabaj quinojel riq\u02c8ui jun coch\u02c8onic y riq\u02c8ui ri utzilaj tijonic."
                },
                "3": {
                    "verse_nr": "3",
                    "verse": "Ruma xtapon na wi jun k\u02c8ij tek ri winek xa ma xticajo\u02c8 ta chic chi yetijox riq\u02c8ui ri utzilaj tak ch\u02c8abel. Xa can xtibe c\u00e1nima chrij ri xa ma ye kitzij ta ri yec\u02c8ut chiquiwech, y xquequicanoj c\u02c8a ye q\u02c8uiy ri yetijon quiche (quixin) riq\u02c8ui ri achi\u02c8el ri nicajo\u02c8 ka riye\u02c8 chi niquic\u02c8axaj."
                },
                "4": {
                    "verse_nr": "4",
                    "verse": "Xa ma xticajo\u02c8 ta chic xtiquic\u02c8axaj ri kitzij chi ruch\u02c8abel ri Dios, ruma xa nibe c\u00e1nima chrij ch\u02c8abel ri yetzijox ri xa majun quejkalen."
                },
                "5": {
                    "verse_nr": "5",
                    "verse": "Yac\u02c8a riyit tach\u02c8obo\u02c8 jabel ronojel ri naben. Tacoch\u02c8o\u02c8 ri tijoj pokonal ri nipe chawij. Ma catane\u02c8 ta chutzijoxic ri lok\u02c8olaj ch\u02c8abel ri niya\u02c8o colotajic. Tabana\u02c8 c\u02c8a ronojel ri samaj ri ya\u02c8on chawe ruma ri Dios."
                },
                "6": {
                    "verse_nr": "6",
                    "verse": "Ruma riyin xa can xu (xe wi) chic c\u02c8a woyoben ri k\u02c8ij chi yicamisex. Ri k\u02c8ij riche (rixin) chi yibe y nya\u02c8 ca re ruwach\u02c8ulef, xa nakaj chic c\u02c8o wi."
                },
                "7": {
                    "verse_nr": "7",
                    "verse": "Sibilaj ntijon nuk\u02c8ij chubanic ri nrajo\u02c8 ri Dios, y nbanon ronojel ri samaj ri ya\u02c8on chuwe ruma ri Dios. Y can ma nya\u02c8on ta ca ri cukbel c\u02c8u\u02c8x."
                },
                "8": {
                    "verse_nr": "8",
                    "verse": "Rumari\u02c8, ri m\u00e1s chkawech apo can c\u02c8o jun lok\u02c8olaj sipanic ri xtinc\u02c8ul ruma xinc\u02c8uaj jun c\u02c8aslen choj, y ya ri Ajaf, ri utzilaj aj k\u02c8atbel tzij, ri xtiya\u02c8o ri sipanic ri\u02c8 chuwe chupan ri k\u02c8ij tek xtipe chic jun bey. Y ma xu (xe) ta wi chuwe riyin xtuya\u02c8 wi ri lok\u02c8olaj sipanic ri\u02c8, xa can xtuya\u02c8 chuka\u02c8 chique quinojel ri ye\u02c8ajowan y coyoben chi nipe chic jun bey."
                },
                "9": {
                    "verse_nr": "9",
                    "verse": "Ri pixa\u02c8 ri xubij ca ri Pablo chare ri Timoteo - Riyit Timoteo, can tatija\u02c8 ak\u02c8ij chi yape wuq\u02c8ui chanin, riche (rixin) chi yino\u02c8atz\u02c8eta\u02c8 juba\u02c8."
                },
                "10": {
                    "verse_nr": "10",
                    "verse": "Ruma chi ri Demas xa xbe pa tinamit Tesal\u00f3nica. Xiruya\u02c8 ca, ruma xa xbe r\u00e1nima chrij ri nutzuj (nusuj) re ruwach\u02c8ulef. Ri kach\u02c8alal Crescente benak ri pa tak tinamit ri yec\u02c8o pa rucuenta ri Galacia. Y ri kach\u02c8alal Tito chuka\u02c8 benak pa tak tinamit ri yec\u02c8o pa rucuenta ri Dalmacia."
                },
                "11": {
                    "verse_nr": "11",
                    "verse": "Re wacami xa can xu (xe) wi chic ri kach\u02c8alal Lucas ri c\u02c8o ca wuq\u02c8ui. Tac\u02c8ama\u02c8 c\u02c8a pe ri kach\u02c8alal Marcos tek xcape, ruma riya\u02c8 nic\u02c8atzin chuwe riche (rixin) chi yiruto\u02c8 chupan ri samaj."
                },
                "12": {
                    "verse_nr": "12",
                    "verse": "Ri kach\u02c8alal T\u00edquico xintek el pa tinamit Efeso."
                },
                "13": {
                    "verse_nr": "13",
                    "verse": "Tek xcape, tac\u02c8ama\u02c8 pe ri nuchaqueta ri xinya\u02c8 ca riq\u02c8ui ri kach\u02c8alal Carpo pa tinamit Troas. Y que\u02c8ac\u02c8ama\u02c8 pe chuka\u02c8 ri nuwuj. Pero ri m\u00e1s nic\u02c8atzin chuwe chi nac\u02c8om pe ye ri tz\u02c8um ri ye tz\u02c8iban ruwech."
                },
                "14": {
                    "verse_nr": "14",
                    "verse": "Ri Alejandro ri aj ch\u02c8ayol ch\u02c8ich\u02c8, q\u02c8uiy c\u02c8a etzelal ri rubanon chuwe. Y ya c\u02c8a ri Ajaf ri xtiya\u02c8o ri rutojbalil chare, can achi\u02c8el ri yerubanala\u02c8."
                },
                "15": {
                    "verse_nr": "15",
                    "verse": "Rumari\u02c8 riyit, can tachajij c\u02c8a awi\u02c8 jabel chuwech, ruma riya\u02c8 sibilaj nretzelaj ri ruch\u02c8abel ri Dios ri nikatzijoj riyoj."
                },
                "16": {
                    "verse_nr": "16",
                    "verse": "Ri nabey mul tek xinto\u02c8 pe wi\u02c8 chuwech ri aj k\u02c8atbel tzij, can majun chic jun ri xch\u02c8o ta pa nucuenta, xa xinquiya\u02c8 ca nuyonil. Yac\u02c8a riyin nwajo\u02c8 chi ri Dios man ta xtuya\u02c8 ruq\u02c8uexel chique ri xa ma xinquito\u02c8 ta."
                },
                "17": {
                    "verse_nr": "17",
                    "verse": "Pero ri Ajaf can xiruto\u02c8 wi. Xuya\u02c8 wuchuk\u02c8a\u02c8. Y rumari\u02c8 xicowin xinq\u02c8uis ruk\u02c8alajsaxic ri ruch\u02c8abel ri Dios chique quinojel ri winek ri ma ye israelitas ta y ruma chi xiruto\u02c8 ri Ajaf, rumari\u02c8 tek xicolotej pe ri pa ruchi\u02c8 ri jun achi\u02c8el coj."
                },
                "18": {
                    "verse_nr": "18",
                    "verse": "Y riyin wetaman chi ri Ajaf xticolo wuche (wixin) chuwech ronojel etzelal ri nipe chuwij. Wetaman chi xquiruchajij riche (rixin) chi queri\u02c8 xquinoc pa rajawaren chila\u02c8 chicaj. Ri Ajaf can xtiya\u02c8ox (xtya\u02c8) ta c\u02c8a ruk\u02c8ij ruc\u02c8ojlen riche (rixin) xtibe k\u02c8ij xtibe sek. Am\u00e9n."
                },
                "19": {
                    "verse_nr": "19",
                    "verse": "Ri ruq\u02c8uisbel tak ch\u02c8abel chare re wuj re\u02c8 - Taya\u02c8 rutzil quiwech ri kach\u02c8alal Prisca y Aquila, y chuka\u02c8 quinojel ri yec\u02c8o pa rachoch ri kach\u02c8alal Ones\u00edforo."
                },
                "20": {
                    "verse_nr": "20",
                    "verse": "Ri kach\u02c8alal Erasto xc\u02c8oje\u02c8 ca pa tinamit Corinto, y ri kach\u02c8alal Tr\u00f3fimo xinya\u02c8 ca pa tinamit Mileto ruma yawa\u02c8."
                },
                "21": {
                    "verse_nr": "21",
                    "verse": "Y riyit Timoteo, tatija\u02c8 c\u02c8a ak\u02c8ij chi yape wuq\u02c8ui tek c\u02c8a ma jane ruk\u02c8ijul ta ri job. Ri kach\u02c8alal Eubulo nutek el rutzil awech. Y chuka\u02c8 ri kach\u02c8alal Pudente, ri Lino, ri Claudia, y quinojel ri kach\u02c8alal wawe\u02c8 niquitek el rutzil awech."
                },
                "22": {
                    "verse_nr": "22",
                    "verse": "Ri Ajaf Jesucristo xtic\u02c8oje\u02c8 ta c\u02c8a pan aw\u00e1nima riyit. Y chi\u02c8iwonojel ri yixc\u02c8o chiri\u02c8 xtic\u02c8oje\u02c8 ta c\u02c8a ri rutzil ri Dios iwuq\u02c8ui. Am\u00e9n."
                }
            }
        }
    }
}