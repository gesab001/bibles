{
    "version": "CKW",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ri ruca\u02c8n wuj ri xutz\u02c8ibaj ri ap\u00f3stol San Pablo chique ri kach\u02c8alal ri yec\u02c8o pa Tesal\u00f3nica - Ri San Pablo nutek el rutzil quiwech ri kach\u02c8alal - Riyin ri Pablo ye wachibilan ri kach\u02c8alal Silvano y ri Timoteo, nikatz\u02c8ibaj c\u02c8a el re wuj re\u02c8 chiwe riyix kach\u02c8alal ri yix riche (rixin) ri iglesia pa Tesal\u00f3nica. Riyix ri xa jun chic ibanon riq\u02c8ui ri Katata\u02c8 Dios y ri Ajaf Jesucristo."
                },
                "2": {
                    "verse_nr": "2",
                    "verse": "Y ya ta c\u02c8a ri utzil y ri uxlanibel c\u02c8u\u02c8x ri nuya\u02c8 ri Katata\u02c8 Dios y ri Ajaf Jesucristo ri xtic\u02c8oje\u02c8 pa tak iw\u00e1nima chi\u02c8iwonojel."
                },
                "3": {
                    "verse_nr": "3",
                    "verse": "Ri Dios xtuk\u02c8et tzij pa quiwi\u02c8 ri aj maqui\u02c8 tek xtipe chic jun bey ri Jesucristo - Kach\u02c8alal, riyoj nic\u02c8atzin chi ma yojtane\u02c8 ta chi nikamatioxij chare ri Dios iwuma riyix. Y riyoj can ruc\u02c8amon c\u02c8a chi nikamatioxij, ruma k\u02c8ij k\u02c8ij icukuban pe m\u00e1s ic\u02c8u\u02c8x riq\u02c8ui ri Dios, y k\u02c8ij k\u02c8ij m\u00e1s niwajowala\u02c8 iwi\u02c8."
                },
                "4": {
                    "verse_nr": "4",
                    "verse": "Y tek riyoj yojapon quiq\u02c8ui nic\u02c8aj chic kach\u02c8alal ri quiniman chic ri Jesucristo ri niquimol qui\u02c8 pa rubi\u02c8 ri Dios, nikatzijoj chique chi riyoj sibilaj yojquicot iwuma riyix, ruma icoch\u02c8on ri tijoj pokonal ri yixtajin nik\u02c8axaj. Y astape\u02c8 ik\u02c8axan chic q\u02c8uiy tijoj pokonal, c\u02c8a icukuban na ic\u02c8u\u02c8x riq\u02c8ui ri Dios."
                },
                "5": {
                    "verse_nr": "5",
                    "verse": "Y riq\u02c8ui c\u02c8a re\u02c8 nik\u02c8alajin wi chi ri Dios can pa ruchojmilal wi nuk\u02c8et tzij. Y rumari\u02c8 ruya\u02c8on iwuchuk\u02c8a\u02c8 riche (rixin) chi riyix yix cowinek icoch\u02c8on ri tijoj pokonal ri\u02c8, riche (rixin) chi queri\u02c8 can ruc\u02c8amon chi yixoc pa rajawaren ri Dios ri achoj ruma nik\u02c8axaj tijoj pokonal re wacami."
                },
                "6": {
                    "verse_nr": "6",
                    "verse": "Y can choj nuben ri Dios. Ruma can xtuya\u02c8 chuka\u02c8 tijoj pokonal pa quiwi\u02c8 ri winek ri yebano chiwe chi nitij pokon pa quik\u02c8a\u02c8."
                },
                "7": {
                    "verse_nr": "7",
                    "verse": "Y xtuya\u02c8 uxlanen chiwe riyix ri yixtajin nik\u02c8axaj tijoj pokonal. Y xtuya\u02c8 chuka\u02c8 uxlanen chake riyoj. Queri\u02c8 xtibanatej chupan ri k\u02c8ij tek xtuc\u02c8ut pe ri\u02c8 chila\u02c8 chicaj ri Ajaf Jes\u00fas ye rachibilan pe ri \u00e1ngeles ri ya\u02c8on chic pe uchuk\u02c8a\u02c8 chique."
                },
                "8": {
                    "verse_nr": "8",
                    "verse": "Y pa ruxak k\u02c8ak\u02c8 xtuya\u02c8 wi rutojbalil chique ri ma xquetamaj ta el ruwech ri Dios y ma xquinimaj ta el ri lok\u02c8olaj ruch\u02c8abel ri Kajaf Jesucristo, ri niya\u02c8o colotajic."
                },
                "9": {
                    "verse_nr": "9",
                    "verse": "Y ri rutojbalil c\u02c8a ri xtiya\u02c8ox (xtya\u02c8) chique, can sibilaj ruc\u02c8ayewal y can riche (rixin) xtibe k\u02c8ij xtibe sek. Y xque\u02c8elesex c\u02c8a el y man c\u02c8a xquec\u02c8oje\u02c8 ta apo riq\u02c8ui ri Ajaf ri c\u02c8o ruk\u02c8ij ruc\u02c8ojlen y c\u02c8o ruchuk\u02c8a\u02c8."
                },
                "10": {
                    "verse_nr": "10",
                    "verse": "Ronojel ri\u02c8 xtibanatej chupan ri k\u02c8ij tek xtipe ri Ajaf. Riya\u02c8 tek xtipe can xtuc\u02c8ul ruk\u02c8ij ruc\u02c8ojlen ruma ri utzil ri xuben pa tak quic\u02c8aslen ri lok\u02c8olaj tak ralc\u02c8ual. Y jabel xtitz\u02c8etetej cuma ri ye nimayon riche (rixin) y xtitz\u02c8etetej chuka\u02c8 iwuma riyix ruma can xinimaj ri ruch\u02c8abel ri Dios ri xkabij chiwe."
                },
                "11": {
                    "verse_nr": "11",
                    "verse": "Rumari\u02c8 ma yojtane\u02c8 ta chi nikaben orar pan iwi\u02c8, chi ri ka\u2011Dios xtuben ta chiwe chi yixcowin nic\u02c8uaj jun utzilaj c\u02c8aslen. Ruma yari\u02c8 ri ruc\u02c8amon chake konojel ri xojsiq\u02c8uix (xojoyox) ruma ri Dios riche (rixin) chi xoj\u2011oc riche (rixin) Riya\u02c8. Chuka\u02c8 nikac\u02c8utuj chare ri Dios chi riq\u02c8ui ri ruchuk\u02c8a\u02c8 xtuben chiwe chi yixcowin ta xtiben ronojel ri utz ri nirayij, y chi xquixcowin ta xtiq\u02c8uis ronojel ri samaj ri ichapon riq\u02c8ui icukbel c\u02c8u\u02c8x."
                },
                "12": {
                    "verse_nr": "12",
                    "verse": "Queri\u02c8 nikac\u02c8utuj chare ri Dios, ruma nikajo\u02c8 chi riq\u02c8ui ta ri utzilaj c\u02c8aslen ri nic\u02c8uaj riyix, ri Kajaf Jesucristo xtiya\u02c8ox (xtya\u02c8) ta ruk\u02c8ij ruc\u02c8ojlen, y Riya\u02c8 xtuben ta chuka\u02c8 chiwe riyix chi xtic\u02c8oje\u02c8 ik\u02c8ij, ruma riq\u02c8ui ri ka\u2011Dios y ri Ajaf Jesucristo, can c\u02c8o wi sibilaj utzil."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Xtibec\u02c8ulun na c\u02c8a pe jun itzel achi ri can uc\u02c8uan ruma ri etzelal - Y wacami c\u02c8o nikajo\u02c8 nikabij chiwe chrij ri k\u02c8ij tek xtipe chic jun bey ri Kajaf Jesucristo riche (rixin) chi yojoruc\u02c8ama\u02c8 ka. Nikac\u02c8utuj jun utzil chiwe riyix kach\u02c8alal, chi"
                },
                "2": {
                    "verse_nr": "2",
                    "verse": "man c\u02c8a tijel ta ri ich\u02c8obonic chanin, man c\u02c8a quixka ta pa quik\u02c8a\u02c8 ri yebin chi ri k\u02c8ij riche (rixin) chi nipe ri Ajaf Jesucristo xoka yan. Y man c\u02c8a tisach ta ic\u02c8u\u02c8x astape\u02c8 can c\u02c8o jun nibin chiwe chi esp\u00edritu k\u02c8alajsayon chare, o c\u02c8o jun nitzijon chiwe chi ri k\u02c8ij riche (rixin) chi nipe ri Jesucristo xoka yan, o c\u02c8o ta jun wuj ri nic\u02c8ul astape\u02c8 can pa kabi\u02c8 riyoj banon wi el y nubij chi ri k\u02c8ij riche (rixin) chi nipe ri Jesucristo xoka yan, man c\u02c8a tinimaj ta."
                },
                "3": {
                    "verse_nr": "3",
                    "verse": "Majun bey c\u02c8a quixk\u02c8olotej ta pa quik\u02c8a\u02c8 ri winek ri yebin queri\u02c8. Ruma tek xa napon ri k\u02c8ij riche (rixin) chi nipe ri Jesucristo, sibilaj ye q\u02c8uiy c\u02c8a ri xqueya\u02c8o ca riche (rixin) ri Dios. Y xtoka chuka\u02c8 jun itzel achi ri can uc\u02c8uan wi ruma ri etzelal, ri can c\u02c8o chi xtika ri ruc\u02c8ayewal pa ruwi\u02c8."
                },
                "4": {
                    "verse_nr": "4",
                    "verse": "Pero tek can c\u02c8a ma jane tika ta ri nimalaj ruc\u02c8ayewal pa ruwi\u02c8, ri itzel achi ri\u02c8 ma xtuya\u02c8 ta c\u02c8a k\u02c8ij chique ri winek chi xtiquiya\u02c8 ta ruk\u02c8ij ni jun chic ri nibix dios chique y ni xa ta nic\u02c8aj chic cosas ri niya\u02c8ox (nya\u02c8) quik\u02c8ij cuma ri winek. Riya\u02c8 xtibetz\u02c8uye\u02c8 pa rachoch ri Dios, y can xtuben chi ya riya\u02c8 ri Dios."
                },
                "5": {
                    "verse_nr": "5",
                    "verse": "\u00bfLa ma noka ta cami chi\u02c8ic\u02c8u\u02c8x chi xinbij ronojel re\u02c8 chiwe tek xic\u02c8oje\u02c8 iwuq\u02c8ui?"
                },
                "6": {
                    "verse_nr": "6",
                    "verse": "Y wacami riyix iwetaman ri achique banayon chi ma jane tibanatej ta ronojel ri\u02c8. Y c\u02c8a que na ri\u02c8 rubanon riche (rixin) chi queri\u02c8, c\u02c8a ya tek xtapon na ri tiempo, c\u02c8a yac\u02c8ari\u02c8 tek xtibec\u02c8ulun pe ri itzel achi ri\u02c8."
                },
                "7": {
                    "verse_nr": "7",
                    "verse": "Kas kitzij na wi chi q\u02c8uiy chic etzelal ntajin wacami. Y re etzelal re\u02c8 ma can ta nik\u02c8alajin pe ruma c\u02c8o jun ri k\u02c8atayon riche (rixin). Pero tek ri jun ri k\u02c8atayon riche (rixin) elenak chic el,"
                },
                "8": {
                    "verse_nr": "8",
                    "verse": "yac\u02c8ari\u02c8 tek xtibec\u02c8ulun pe ri itzel achi ri can uc\u02c8uan wi ruma ri etzelal. Yac\u02c8a tek xtipe chic ri Ajaf Jesucristo, xtucamisaj c\u02c8a ri itzel achi ri\u02c8 xaxu (xaxe wi) riq\u02c8ui ri xtuxupuj el. Y riq\u02c8ui chuka\u02c8 ri nimalaj sakil ri ruc\u02c8amom pe ri Ajaf, xtuq\u02c8uis ruk\u02c8ij ri itzel achi ri\u02c8."
                },
                "9": {
                    "verse_nr": "9",
                    "verse": "Pero tek xtipe ri itzel achi ri\u02c8, can ya c\u02c8a ri ruchuk\u02c8a\u02c8 ri Satan\u00e1s ri nucusan riche (rixin), rumari\u02c8 q\u02c8uiy ri xquerubanala\u02c8; y chuka\u02c8 xquerubanala\u02c8 milagros riche (rixin) chi xtinimex. Y ri xquerubanala\u02c8 xaxu (xaxe) wi c\u02c8a riche (rixin) chi yeruk\u02c8ol ri winek."
                },
                "10": {
                    "verse_nr": "10",
                    "verse": "Y quinojel ri winek ri xqueruk\u02c8ol riq\u02c8ui ri etzelal ri xqueruben, ye winek ri\u02c8 ri xquebe pa k\u02c8ak\u02c8 ruma ma xcajo\u02c8 ta xquinimaj ri kas kitzij riche (rixin) chi xecolotej ta pe chupan ri quimac."
                },
                "11": {
                    "verse_nr": "11",
                    "verse": "Rumari\u02c8 ri Dios xtutek c\u02c8a pe rajawalul ri k\u02c8oloj riche (rixin) chi yek\u02c8olotej ri winek ri\u02c8 y tiquinimaj na c\u02c8a ri xa ma kitzij ta,"
                },
                "12": {
                    "verse_nr": "12",
                    "verse": "riche (rixin) chi queri\u02c8 xtika ri ruc\u02c8ayewal pa quiwi\u02c8 quinojel ri ma xquinimaj ta ri kas kitzij, ruma riye\u02c8 xa m\u00e1s xka chiquiwech xquic\u02c8uaj ri itzel c\u02c8aslen."
                },
                "13": {
                    "verse_nr": "13",
                    "verse": "Ri kach\u02c8alal aj Tesal\u00f3nica ye cha\u02c8on ruma ri Dios riche (rixin) chi yecolotej - Riyoj nic\u02c8atzin chi ma yojtane\u02c8 ta chi nikamatioxij chare ri Dios iwuma riyix kach\u02c8alal ri sibilaj yixajowex ruma ri Ajaf, ruma tek c\u02c8a ma jane c\u02c8o ta re ruwach\u02c8ulef, yari\u02c8 tek xixrucha\u02c8 yan ri Dios riche (rixin) chi yixcolotej chupan ri imac. Y xixcolotej ruma xicukuba\u02c8 ic\u02c8u\u02c8x riq\u02c8ui ri kas kitzij, y ruma chuka\u02c8 chi ri Lok\u02c8olaj Esp\u00edritu ntajin nuch\u02c8ajch\u02c8ojsaj ri ic\u02c8aslen."
                },
                "14": {
                    "verse_nr": "14",
                    "verse": "Ri Dios tek xixrusiq\u02c8uij (xixroyoj), can riche (rixin) wi chi xixcolotej. Y tek riyoj xkatzijoj chiwe ri lok\u02c8olaj ch\u02c8abel ri niya\u02c8o colotajic, yari\u02c8 tek xixcolotej. Ruma ri Dios can nrajo\u02c8 c\u02c8a chi nic\u02c8oje\u02c8 ic\u02c8ojlen can achi\u02c8el ri ruc\u02c8ojlen ri Kajaf Jesucristo."
                },
                "15": {
                    "verse_nr": "15",
                    "verse": "Rumac\u02c8ari\u02c8 kach\u02c8alal, can cof c\u02c8a quixc\u02c8oje\u02c8 y ma timestaj ta ri lok\u02c8olaj ch\u02c8abel ri xkac\u02c8ut chiwech tek xojc\u02c8oje\u02c8 iwuq\u02c8ui. Ni ma timestaj ta chuka\u02c8 ri xkabij el chupan ri wuj ri xkatek iwuq\u02c8ui. Xa can tinimaj c\u02c8a."
                },
                "16": {
                    "verse_nr": "16",
                    "verse": "Ri Kajaf Jesucristo y ri Katata\u02c8 Dios ri sibilaj xojrajo\u02c8 riyoj y can nucukuba\u02c8 kac\u02c8u\u02c8x riche (rixin) xtibe k\u02c8ij xtibe sek, y nuben chuka\u02c8 chake chi can koyoben ri k\u02c8ij tek xkojbe chila\u02c8 chicaj ruma ri rutzil,"
                },
                "17": {
                    "verse_nr": "17",
                    "verse": "Riya\u02c8 xtucukuba\u02c8 ta c\u02c8a ic\u02c8u\u02c8x riyix y xtuya\u02c8 ta c\u02c8a iwuchuk\u02c8a\u02c8 riche (rixin) chi queri\u02c8 can ruyon ta c\u02c8a ri utz xtiben y xtibij."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ri Pablo nuc\u02c8utuj oraci\u00f3n - Kach\u02c8alal, tibana\u02c8 c\u02c8a orar pa kawi\u02c8 riyoj y tic\u02c8utuj chare ri Dios chi chanin ta xtibiyin rutzijoxic ri ruch\u02c8abel ri Ajaf, y can xtinimex ta chuka\u02c8 cuma ri nic\u02c8aj chic achi\u02c8el xinimaj riyix."
                },
                "2": {
                    "verse_nr": "2",
                    "verse": "Tic\u02c8utuj c\u02c8a chuka\u02c8 chare ri Dios chi ma yojka ta pa quik\u02c8a\u02c8 ri itzel tak achi\u02c8a\u02c8, ruma xa ma quinojel ta ri winek quiniman ri Jesucristo."
                },
                "3": {
                    "verse_nr": "3",
                    "verse": "Yac\u02c8a ri Ajaf majun bey xquixruya\u02c8 ta ca, xa can xtuya\u02c8 iwuchuk\u02c8a\u02c8 y xquixruchajij chuwech ri itzel winek."
                },
                "4": {
                    "verse_nr": "4",
                    "verse": "Y riyoj can kacukuban kac\u02c8u\u02c8x riq\u02c8ui ri Ajaf chi riyix yixtajin chic chubanic ri xkabij chiwe. Y can kacukuban kac\u02c8u\u02c8x chuka\u02c8 chi can ma xtiya\u02c8 ta ca."
                },
                "5": {
                    "verse_nr": "5",
                    "verse": "Ri Ajaf xtuben ta c\u02c8a chiwe chi riyix can nina\u02c8 ta ri pa tak iw\u00e1nima chi yixrajo\u02c8 ri Dios, y chi yixcoch\u02c8on ta achi\u02c8el xcoch\u02c8on ri Cristo."
                },
                "6": {
                    "verse_nr": "6",
                    "verse": "C\u02c8o chi yojsamej - Kach\u02c8alal, nikabij c\u02c8a chiwe pa rubi\u02c8 ri Kajaf Jesucristo chi wi c\u02c8o jun chicojol ri ma nuben ta achi\u02c8el ri xkabij chiwe, y ma nuc\u02c8uaj ta pa ruchojmil ri ruc\u02c8aslen, ma tic\u02c8uaj ta iwi\u02c8 riq\u02c8ui."
                },
                "7": {
                    "verse_nr": "7",
                    "verse": "Ruma riyix jabel iwetaman achique xkaben tek xojc\u02c8oje\u02c8 iwuq\u02c8ui. Riyoj can pa ruchojmil xkac\u02c8uaj ri kac\u02c8aslen chicojol. Y achi\u02c8el ri xkaben riyoj, can quec\u02c8ari\u02c8 c\u02c8o chi niben riyix chuka\u02c8."
                },
                "8": {
                    "verse_nr": "8",
                    "verse": "Ruma riyoj majun ri chak ta queri\u02c8 xkatij. Xa can sibilaj xojsamej chi pa k\u02c8ij chi chak\u02c8a\u02c8 riche (rixin) chi xkach\u02c8ec ri xkatij. Queri\u02c8 xkaben, ruma ma xkajo\u02c8 ta xkaya\u02c8 jun ejka\u02c8n chiwij."
                },
                "9": {
                    "verse_nr": "9",
                    "verse": "Wi ta xkac\u02c8utuj kaway chiwe, utz ta chuka\u02c8, ruma can xkaben wi ri rusamaj ri Dios chicojol. Pero ma xkac\u02c8utuj ta. Xa xojsamej riche (rixin) chi xkach\u02c8ec kaway, riche (rixin) chi queri\u02c8 xkac\u02c8ut chiwech chi can queri\u02c8 chuka\u02c8 tibana\u02c8 riyix."
                },
                "10": {
                    "verse_nr": "10",
                    "verse": "Y tek xojc\u02c8oje\u02c8 iwuq\u02c8ui, can queri\u02c8 chuka\u02c8 xkabij chiwe, chi wi c\u02c8o jun ri ma nrajo\u02c8 ta nisamej, chuka\u02c8 ma ruc\u02c8amon ta chi niwa\u02c8, xojcha\u02c8 chiwe."
                },
                "11": {
                    "verse_nr": "11",
                    "verse": "Y wacami kac\u02c8axan chi yec\u02c8o jojun chicojol ri ma niquic\u02c8uaj ta pa ruchojmil ri quic\u02c8aslen, xa yek\u02c8oran y ma nicajo\u02c8 ta yesamej, y niquinimila\u02c8 apo qui\u02c8 pa tak mololen tzij ri xa ma nic\u02c8atzin ta."
                },
                "12": {
                    "verse_nr": "12",
                    "verse": "Yec\u02c8a riye\u02c8 ri\u02c8 ri yekapixabaj pa rubi\u02c8 ri Ajaf Jesucristo y nikabij c\u02c8a chique chi xa can quesamej c\u02c8a. Pero ma tiquich\u02c8ujirisaj ta qui\u02c8. Xa ekal tiquicanoj ri nic\u02c8atzin chique. Pero can c\u02c8o chi yesamej riche (rixin) chi niquich\u02c8ec quiway."
                },
                "13": {
                    "verse_nr": "13",
                    "verse": "Kach\u02c8alal, ma quixcos ta chubanic ri utz."
                },
                "14": {
                    "verse_nr": "14",
                    "verse": "Wi c\u02c8o jun ri ma nrajo\u02c8 ta nuben ri xkabij yan ka chupan re wuj re\u02c8, can tiya\u02c8 c\u02c8a rubixic achique chi winek ri\u02c8, y chuka\u02c8 ma tic\u02c8uaj ta iwi\u02c8 riq\u02c8ui, riche (rixin) chi queri\u02c8 ruyonil riya\u02c8 niq\u02c8uix ka."
                },
                "15": {
                    "verse_nr": "15",
                    "verse": "Pero ma tic\u02c8ulu\u02c8aj ta. Xa tipixabaj, achi\u02c8el ta niben chare jun iwach\u02c8alal."
                },
                "16": {
                    "verse_nr": "16",
                    "verse": "Ri ruq\u02c8uisbel tak ch\u02c8abel chare re wuj re\u02c8 - Kach\u02c8alal, ri Ajaf ri niya\u02c8o ri uxlanibel c\u02c8u\u02c8x, can ya ta c\u02c8a Riya\u02c8 ri xtiya\u02c8o ri uxlanibel c\u02c8u\u02c8x ri\u02c8 chiwe chupan xabachique ta na ri nic\u02c8ulwachij. Y ri Ajaf xtic\u02c8oje\u02c8 c\u02c8a iwuq\u02c8ui chi\u02c8iwonojel."
                },
                "17": {
                    "verse_nr": "17",
                    "verse": "Y riyin ri Pablo, re rutzil iwech ri ntek el, can riq\u02c8ui nuk\u02c8a\u02c8 riyin ntz\u02c8iban wi el. Y tiwetamaj chi can kitzij chi yin c\u02c8a riyin ri yitako el re wuj re\u02c8 chiwe, ruma can quere\u02c8 wi ri yitz\u02c8iban y yare\u02c8 ri retal ronojel wuj ri ntek el riyin."
                },
                "18": {
                    "verse_nr": "18",
                    "verse": "Ri rutzil ri Kajaf Jesucristo xtic\u02c8oje\u02c8 ta c\u02c8a iwuq\u02c8ui chi\u02c8iwonojel. Am\u00e9n."
                }
            }
        }
    }
}