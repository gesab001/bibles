{
    "version": "HCV",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Mwen menm, P\u00f2l, yon ap\u00f2t Jezikri dapre volonte Bondye, Sov\u00e8 nou, ansanm ak Jezikri ki tout espwa nou,"
                },
                "2": {
                    "verse_nr": "2",
                    "verse": "m&#39;ap ekri ou, Timote, pitit lejitim mwen nan konfyans mwen gen nan Bondye. M&#39;ap mande Bondye, Papa a, ak Jezikri, Sey\u00e8 nou an, pou yo gen pitye pou ou, pou yo ba ou benediksyon ak k\u00e8 poze."
                },
                "3": {
                    "verse_nr": "3",
                    "verse": "Se pou ou rete nan lavil Ef\u00e8z, jan m&#39; te mande ou la l\u00e8 mwen t&#39;ap pati pou peyi Masedwan. Paske, gen k\u00e8k moun nan lavil Ef\u00e8z la k&#39;ap moutre l\u00f2t yo yon bann l\u00f2t bagay ki pa vre. Se pou ou ba yo l\u00f2d sispann f\u00e8 sa y&#39;ap f\u00e8 a."
                },
                "4": {
                    "verse_nr": "4",
                    "verse": "Di yo wete lide yo sou vye istwa san fondman sa yo, sou lis non gran granparan moun ki byen long. Bagay sa yo lak\u00f2z moun f\u00e8 yon bann diskisyon initil. Yo p&#39;ap s\u00e8vi plan travay Bondye a, jan nou konnen l&#39;, gremesi lafwa a."
                },
                "5": {
                    "verse_nr": "5",
                    "verse": "\u00b6 W&#39;ap ba yo l\u00f2d sa a, pou yo ka rive gen renmen ki soti nan yon k\u00e8 ki nan kondisyon pou s\u00e8vi Bondye, nan yon konsyans trankil ak yon konfyans sens\u00e8 nan Bondye."
                },
                "6": {
                    "verse_nr": "6",
                    "verse": "Gen ladan yo ki p\u00e8di chemen yo, yo lage k\u00f2 yo nan yon bann diskisyon san sans."
                },
                "7": {
                    "verse_nr": "7",
                    "verse": "Yo ta renmen pase pou moun k&#39;ap moutre lalwa Bondye a. Men, yo pa konprann anyen ni nan sa y&#39;ap di a, ni nan keksyon y&#39;ap defann lan."
                },
                "8": {
                    "verse_nr": "8",
                    "verse": "Nou konnen lalwa se yon bagay ki bon depi ou s\u00e8vi av\u00e8 l&#39; jan ou dwe s\u00e8vi av\u00e8 l&#39; la."
                },
                "9": {
                    "verse_nr": "9",
                    "verse": "Se pou nou chonje tou yo pa mete lalwa pou moun k&#39;ap aji byen. Lalwa a se pou malveyan yo, pou moun k&#39;ap f\u00e8 reb\u00e8l, pou mechan yo, pou moun k&#39;ap f\u00e8 peche, pou moun ki pa gen resp\u00e8 ni pou Bondye ni pou larelijyon, pou moun k&#39;ap touye manman yo ak papa yo, pou ansasen,"
                },
                "10": {
                    "verse_nr": "10",
                    "verse": "pou moun k&#39;ap f\u00e8 imoralite, pou moun ki gen vye m\u00e8s gason ak gason, fanm ak fanm, pou moun k&#39;ap vann esklav, pou moun k&#39;ap bay manti, k&#39;ap f\u00e8 s\u00e8man pou twonpe moun. Lalwa a se pou tout moun k&#39;ap f\u00e8 tout kalite bagay ki pa dak\u00f2 ak verite yo moutre nou an."
                },
                "11": {
                    "verse_nr": "11",
                    "verse": "Verite sa a, nou jwenn li nan b\u00e8l mesaj Bondye te mete m&#39; reskonsab pou anonse a. Se bon nouv\u00e8l ki pale nou sou Bondye ki merite nou f\u00e8 lwanj pou li a."
                },
                "12": {
                    "verse_nr": "12",
                    "verse": "\u00b6 M&#39;ap di Jezikri, Sey\u00e8 nou an, m\u00e8si d\u00e8ske li ban m&#39; f\u00f2s kouraj pou m&#39; f\u00e8 travay mwen. M&#39;ap di l&#39; m\u00e8si d\u00e8ske li te konsidere m&#39; anpil pou l&#39; te f\u00e8 m&#39; tout konfyans sa a, pou l&#39; te chwazi m&#39; pou s\u00e8vis li,"
                },
                "13": {
                    "verse_nr": "13",
                    "verse": "atout nan tan lontan mwen te konn pale l&#39; mal, mwen te p\u00e8sekite l&#39;, mwen te joure li. Men, se Bondye menm ki te gen pitye pou mwen, paske l\u00e8 sa a mwen pa t&#39; gen konfyans nan li. Konsa, mwen pa t&#39; konnen sa m&#39; t&#39;ap f\u00e8."
                },
                "14": {
                    "verse_nr": "14",
                    "verse": "Jezikri, Sey\u00e8 nou, f\u00e8 m&#39; anpil fav\u00e8: li f\u00e8 m&#39; gen konfyans ak renmen nou jwenn l\u00e8 n&#39;ap viv ansanm nan Kris la."
                },
                "15": {
                    "verse_nr": "15",
                    "verse": "Sa se yon paw\u00f2l ki vre, paw\u00f2l tout moun te dwe kw\u00e8: Jezikri te vini sou lat\u00e8 pou delivre moun k&#39;ap f\u00e8 peche. Mwen menm, mwen pi mal pase yo tout."
                },
                "16": {
                    "verse_nr": "16",
                    "verse": "Men, se pout\u00e8t sa Bondye te gen pitye pou mwen. Mwen menm ki te pi mal pase yo tout, se pou mwen Jezikri te moutre jan l&#39; ka gen pasyans. Konsa, mwen tounen yon egzanp pou tout moun ki pita va gen pou mete konfyans yo nan li, pou yo ka resevwa lavi ki p&#39;ap janm fini an."
                },
                "17": {
                    "verse_nr": "17",
                    "verse": "Se pout\u00e8t sa, ann chante, ann f\u00e8 lwanj pou li pou tout tan, li menm ki s\u00e8l Bondye nou pa ka w\u00e8 a, Wa ki la pou tout tan an epi ki p&#39;ap janm mouri a. Am\u00e8n."
                },
                "18": {
                    "verse_nr": "18",
                    "verse": "\u00b6 Timote, pitit mwen, m&#39;ap renm\u00e8t ou k\u00f2mandman sa a, dapre paw\u00f2l pwof\u00e8t Bondye yo te di sou ou nan tan lontan an. Pran f\u00f2s sou paw\u00f2l sa yo pou ou ka mennen batay la byen."
                },
                "19": {
                    "verse_nr": "19",
                    "verse": "Kenbe konfyans ou f\u00e8m nan Bondye ak konsyans ou an repo. Gen moun ki refize koute konsyans yo. Se konsa yo p\u00e8di konfyans yo."
                },
                "20": {
                    "verse_nr": "20",
                    "verse": "Nan yo gen Imene ak Aleksann. Mwen lage tou de nan men Satan pou yo aprann pa pale mal sou Bondye."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Pou konmanse, m&#39;ap mande pou nou lapriy\u00e8 Bondye pou tout moun. F\u00e8 l&#39; tout kalite demann pou yo, mande l&#39; padon pou yo, di l&#39; m\u00e8si pou yo."
                },
                "2": {
                    "verse_nr": "2",
                    "verse": "Se pou nou lapriy\u00e8 pou ch\u00e8f yo ak tout l\u00f2t moun ki gen otorite nan men yo, pou nou ka viv trankil ak k\u00e8 poze nan s\u00e8vis Bondye a, ak yon konp\u00f2tman ki respektab sou tout pwen."
                },
                "3": {
                    "verse_nr": "3",
                    "verse": "Se bagay konsa ki byen, ki f\u00e8 Bondye, Sov\u00e8 nou an, plezi."
                },
                "4": {
                    "verse_nr": "4",
                    "verse": "Li ta renmen w\u00e8 tout moun sove, li ta renmen w\u00e8 tout moun rive konn verite a."
                },
                "5": {
                    "verse_nr": "5",
                    "verse": "Se yon s\u00e8l Bondye a ki genyen. Se yon s\u00e8l moun tou ki mete l\u00e8z\u00f2m dak\u00f2 ak Bondye ank\u00f2, se Jezi, Kris la."
                },
                "6": {
                    "verse_nr": "6",
                    "verse": "Se li menm ki te asepte mouri pou tout moun ka sove. Se pr\u00e8v sa a Bondye te bay, l\u00e8 l\u00e8 a te rive pou moutre jan li ta renmen w\u00e8 tout moun sove."
                },
                "7": {
                    "verse_nr": "7",
                    "verse": "Se pout\u00e8t sa, li voye m&#39; k\u00f2m ap\u00f2t pou m&#39; anonse moun ki pa jwif yo nouv\u00e8l la, pou m&#39; moutre yo tout bagay, pou yo ka rive gen konfyans nan Bondye, pou yo ka konnen verite a. Sa m&#39;ap di la a, se vre wi. Mwen p&#39;ap bay manti."
                },
                "8": {
                    "verse_nr": "8",
                    "verse": "Wi, mwen vle pou moun k&#39;ap viv pou Bondye toupatou yo ka leve men yo anl\u00e8 devan l&#39; pou yo lapriy\u00e8 san yo pa nan f\u00e8 k\u00f2l\u00e8 ni nan chache kont ak pesonn."
                },
                "9": {
                    "verse_nr": "9",
                    "verse": "\u00b6 Mwen ta renmen tou pou medam yo abiye yon jan ki k\u00f2r\u00e8k, tou senp, san f\u00e8 endesans. Yo pa bezwen nan f\u00e8 gwo kwafi, mete gwo bijou l\u00f2 ak b\u00e8l grenn p\u00e8l ni rad ki koute ch\u00e8 sou yo."
                },
                "10": {
                    "verse_nr": "10",
                    "verse": "Oneman ki bon pou yon fanm ki di l&#39;ap s\u00e8vi Bondye se f\u00e8 sa ki byen."
                },
                "11": {
                    "verse_nr": "11",
                    "verse": "Se pou fanm yo rete san pale, av\u00e8k soumisyon, l\u00e8 y&#39;ap resevwa enstriksyon."
                },
                "12": {
                    "verse_nr": "12",
                    "verse": "Mwen pa bay fanm yo dwa moutre pesonn anyen. Yo pa gen okenn otorite sou gason. Se pou yo rete byen trankil."
                },
                "13": {
                    "verse_nr": "13",
                    "verse": "Paske, se Adan Bondye te kreye anvan. Se apre li te f\u00e8 Ev."
                },
                "14": {
                    "verse_nr": "14",
                    "verse": "Se pa t&#39; Adan Satan te twonpe, se fanm lan li te twonpe, se fanm lan ki te dezobeyi l\u00f2d Bondye."
                },
                "15": {
                    "verse_nr": "15",
                    "verse": "Men, yon fanm va delivre l\u00e8 la f\u00e8 pitit, si l&#39; kenbe f\u00e8m nan konfyans li, nan renmen, nan lavi l&#39;ap mennen apa pou Bondye a, si l&#39; rete tou senp."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Sa se yon paw\u00f2l ki vre: Si yon moun d\u00e8y\u00e8 yon pozisyon pou l&#39; dirije nan legliz, li d\u00e8y\u00e8 yon b\u00e8l travay."
                },
                "2": {
                    "verse_nr": "2",
                    "verse": "Pou yon moun ch\u00e8f nan legliz, se pou l&#39; san repw\u00f2ch. Se pou l&#39; gen yon s\u00e8l madanm. Se pou l&#39; yon nonm serye, ki konn kenbe t\u00e8t li an plas, ki gen l\u00f2d. Se pou l&#39; konn resevwa moun lakay li. Se pou l&#39; konn ki jan pou l&#39; moutre moun verite a."
                },
                "3": {
                    "verse_nr": "3",
                    "verse": "Li pa f\u00e8t pou l&#39; renmen bw\u00e8 gw\u00f2g, ni renmen f\u00e8 kont. Okontr\u00e8, se pou l&#39; gen pasyans ak k\u00e8 poze. Li pa f\u00e8t pou l&#39; renmen lajan."
                },
                "4": {
                    "verse_nr": "4",
                    "verse": "Se pou l&#39; konn mennen kay li byen, f\u00e8 timoun li yo obeyi l&#39; ak resp\u00e8."
                },
                "5": {
                    "verse_nr": "5",
                    "verse": "Paske, si yon nonm pa konn dirije pw\u00f2p fanmi l&#39;, kouman li ka dirije legliz Bondye a?"
                },
                "6": {
                    "verse_nr": "6",
                    "verse": "F\u00f2k li pa yon nonm ki f\u00e8k konv\u00e8ti. Si pa sa, l\u00f2g\u00e8y ka moute l&#39; nan t\u00e8t, la tonbe anba men m&#39; kondannasyon ak Satan."
                },
                "7": {
                    "verse_nr": "7",
                    "verse": "Se pou li gen bon repitasyon devan moun ki pa nan legliz la, pou yo pa pase l&#39; nan betiz, pou l&#39; pa pran nan p\u00e8len Satan."
                },
                "8": {
                    "verse_nr": "8",
                    "verse": "\u00b6 Konsa tou, se pou moun k&#39;ap ede nan s\u00e8vis legliz la se moun ki respektab, ki pa gen de paw\u00f2l, moun ki pa bw\u00e8 tw\u00f2p, ki pa renmen f\u00e8 lajan mal, ki p&#39;ap kouri d\u00e8y\u00e8 lajan."
                },
                "9": {
                    "verse_nr": "9",
                    "verse": "Se pou yo kenbe verite Bondye f\u00e8 nou konnen an ak konsyans yo pw\u00f2p."
                },
                "10": {
                    "verse_nr": "10",
                    "verse": "Se pou nou sonde yo anvan. Si apre sa, nou pa jwenn anyen pou repwoche yo, yo ka s\u00e8vi dyak."
                },
                "11": {
                    "verse_nr": "11",
                    "verse": "Se pou madanm yo moun ki respektab, ki pa nan tripotaj: se pou yo konn kontwole t\u00e8t yo, pou yo sery\u00e8z nan tout bagay."
                },
                "12": {
                    "verse_nr": "12",
                    "verse": "Yon dyak f\u00e8t pou l&#39; gen yon s\u00e8l madanm, se pou l&#39; konn dirije pitit li yo ak tout kay li byen."
                },
                "13": {
                    "verse_nr": "13",
                    "verse": "Paske, dyak ki f\u00e8 travay yo byen, y&#39;a rive jwenn yon bon pozisyon pou t\u00e8t yo, y&#39;a gen plis konfyans pou yo ka pale verite nou jwenn nan Jezikri a."
                },
                "14": {
                    "verse_nr": "14",
                    "verse": "\u00b6 M&#39;ap ekri ou l\u00e8t sa a. Men, mwen gen espwa mwen ka vin w\u00e8 ou anvan lontan."
                },
                "15": {
                    "verse_nr": "15",
                    "verse": "Men, si m&#39; pran reta, l\u00e8t sa a va f\u00e8 ou konnen ki jan pou nou mennen t\u00e8t nou nan fanmi Bondye a, sa vle di nan legliz Bondye vivan an. Legliz la tankou yon poto k&#39;ap soutni verite a."
                },
                "16": {
                    "verse_nr": "16",
                    "verse": "Tout moun f\u00e8t pou rekon\u00e8t jan sekr\u00e8 relijyon nou an se yo gwo zaf\u00e8. Li te par\u00e8t tankou yon moun. Lespri a f\u00e8 nou w\u00e8 jan li mache dwat devan Bondye. Epi tout zanj yo te w\u00e8 l&#39; tou. Se li menm y&#39;ap mache f\u00e8 konnen nan tout nasyon. Se nan li moun toupatou mete konfyans yo. Apre sa, yo resevwa l&#39; nan sy\u00e8l la."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 Lespri Bondye te di sa byen kl\u00e8: nan d\u00e8nye tan an, gen moun k&#39;ap lage konfyans yo nan Bondye. Yo pral obeyi yon bann lespri k&#39;ap bay manti, yo pral swiv yon bann paw\u00f2l ki soti nan move lespri yo."
                },
                "2": {
                    "verse_nr": "2",
                    "verse": "Y&#39;ap kite yon bann moun ipokrit f\u00e8 yo p\u00e8di t\u00e8t yo ak manti. Konsyans moun sa yo fini, ou ta di yo boule ak yon f\u00e8 cho."
                },
                "3": {
                    "verse_nr": "3",
                    "verse": "Y&#39;ap plede di sa pa bon pou moun marye, gen kalite manje moun pa gen dwa manje. Men, se Bondye ki kreye manje sa yo pou moun ki gen konfyans nan li epi ki rive konn verite a ka manje l\u00e8 yo fin di Bondye m\u00e8si."
                },
                "4": {
                    "verse_nr": "4",
                    "verse": "Tou sa Bondye kreye bon. Nou pa f\u00e8t pou nou voye yo jete. Se pou nou asepte tout bagay san nou pa janm bliye di Bondye m\u00e8si."
                },
                "5": {
                    "verse_nr": "5",
                    "verse": "Se paw\u00f2l Bondye a ak lapriy\u00e8 nou f\u00e8 a k&#39;ap mete yo apa pou Bondye."
                },
                "6": {
                    "verse_nr": "6",
                    "verse": "\u00b6 Si ou moutre fr\u00e8 ou yo tout bagay sa yo, ou va yon bon s\u00e8vit\u00e8 Jezikri. Wa swen t\u00e8t ou ak paw\u00f2l ki soti nan konfyans Bondye ak nan verite w&#39;ap swiv deja a."
                },
                "7": {
                    "verse_nr": "7",
                    "verse": "Men, wete lide ou sou istwa san sans ki pa dak\u00f2 ak konfyans nan Bondye, ak sou rad\u00f2t ki pa merite repete. Toujou chache mwayen pou ou s\u00e8vi Bondye pi byen."
                },
                "8": {
                    "verse_nr": "8",
                    "verse": "Si nan yon sans sa bon pou nou chache f\u00e8 esp\u00f2 pou kenbe k\u00f2 nou anf\u00f2m, sa pi bon toujou, epi nan tout sans, pou nou f\u00e8 jef\u00f2 nan s\u00e8vis Bondye a, paske sa ap garanti nou lavi pou koulye a ak pou tout tan."
                },
                "9": {
                    "verse_nr": "9",
                    "verse": "Sa se yon paw\u00f2l ki s\u00e8ten, tout moun te dwe asepte l&#39;, yo tout te dwe kw\u00e8 li."
                },
                "10": {
                    "verse_nr": "10",
                    "verse": "Se pout\u00e8t sa ou w\u00e8 n&#39;ap travay di, n&#39;ap goumen konsa. Paske, nou mete tout espwa nou nan Bondye vivan an k&#39;ap sove tout moun, espesyalman moun ki gen konfyans nan li."
                },
                "11": {
                    "verse_nr": "11",
                    "verse": "Se tout bagay sa yo pou ou moutre moun yo, pou ou mande yo swiv."
                },
                "12": {
                    "verse_nr": "12",
                    "verse": "Pa kite pesonn pase ou nan betiz paske ou tw\u00f2 jenn. Men, se pou ou tounen yon egzanp pou moun ki kw\u00e8 yo, nan jan ou pale, nan jan ou mennen t\u00e8t ou, nan jan ou gen renmen, nan jan ou gen konfyans, nan jan w&#39;ap mennen yon lavi ki dak\u00f2 ak volonte Bondye."
                },
                "13": {
                    "verse_nr": "13",
                    "verse": "Pandan w&#39;ap tann mwen vini an, pa janm sispann li Liv la pou tout moun. Ankouraje fr\u00e8 yo, moutre yo tout bagay."
                },
                "14": {
                    "verse_nr": "14",
                    "verse": "Pa neglije kado Lespri Bondye te ba ou l\u00e8 ch\u00e8f reskonsab yo te mete men sou t\u00e8t ou, apre pwof\u00e8t yo te fin pale pou ou."
                },
                "15": {
                    "verse_nr": "15",
                    "verse": "F\u00e8 travay sa a ak anpil swen, bay tout tan ou pou li, pou tout moun ka w\u00e8 jan w&#39;ap f\u00e8 pwogr\u00e8."
                },
                "16": {
                    "verse_nr": "16",
                    "verse": "Veye sou konp\u00f2tman ou, f\u00e8 atansyon ak paw\u00f2l verite w&#39;ap anonse a. Pa lage travay ou menm. Si ou f\u00e8 sa konsa, wa sove t\u00e8t ou ansanm ak tout moun k&#39;ap koute ou yo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u00b6 Pa f\u00e8 granmoun gason yo repw\u00f2ch tw\u00f2 di. Pale ak yo tankou ou ta pale ak papa ou. Aji ak jenn jan yo tankou si yo te fr\u00e8 ou;"
                },
                "2": {
                    "verse_nr": "2",
                    "verse": "ak granmoun fanm yo, tankou si yo te manman ou; ak jenn fi yo, tankou si yo te s\u00e8 ou, san okenn move lide."
                },
                "3": {
                    "verse_nr": "3",
                    "verse": "\u00b6 Pran swen v\u00e8v ki v\u00e8v tout bon yo."
                },
                "4": {
                    "verse_nr": "4",
                    "verse": "Men, si yon v\u00e8v gen pitit, osinon pitit pitit, se pou pitit yo aprann f\u00e8 tout devwa Bondye mande yo f\u00e8 pou pw\u00f2p fanmi yo anvan. Konsa, y&#39;a f\u00e8 tou sa yo dwe f\u00e8 pou papa yo, manman yo ak granparan yo. Se sa ki pou f\u00e8 Bondye plezi."
                },
                "5": {
                    "verse_nr": "5",
                    "verse": "Yon fanm ki v\u00e8v tout bon, ki pa gen pesonn pou okipe l&#39;, li mete tout espwa li nan Bondye, l&#39;ap lapriy\u00e8 tout tan, l&#39;ap mande l&#39; konkou lajounen kou lannwit."
                },
                "6": {
                    "verse_nr": "6",
                    "verse": "Men, yon v\u00e8v ki lage k\u00f2 l&#39; nan plezi, se yon v\u00e8v ki mouri, menm si l&#39; vivan toujou."
                },
                "7": {
                    "verse_nr": "7",
                    "verse": "Men sa pou ou moutre yo, pou pesonn pa jwenn okenn repw\u00f2ch pou f\u00e8 yo."
                },
                "8": {
                    "verse_nr": "8",
                    "verse": "Si yon moun pa pran swen fanmi l&#39;, sitou moun k&#39;ap viv lakay li, li nye konfyans li nan Bondye, li pi mal pase yon moun ki pa janm kw\u00e8 nan Bondye."
                },
                "9": {
                    "verse_nr": "9",
                    "verse": "Pa mete okenn v\u00e8v sou lis toutotan li pa gen swasantan. Epi, se pou l&#39; te marye yon s\u00e8l fwa."
                },
                "10": {
                    "verse_nr": "10",
                    "verse": "Se pou tout moun konnen tou sa li te f\u00e8 ki byen: tankou si li elve pitit li yo byen, si l&#39; konn resevwa moun byen lakay li, si l&#39; konn lave pye moun p\u00e8p Bondye a, si l&#39; ede malere yo, si l&#39; f\u00e8 tout l\u00f2t kalite byen."
                },
                "11": {
                    "verse_nr": "11",
                    "verse": "Men, pa mete okenn v\u00e8v ki poko gen laj sa a sou lis. Paske, l\u00e8 anvi a pran yo pou yo marye, yo vire do bay Kris la."
                },
                "12": {
                    "verse_nr": "12",
                    "verse": "L\u00e8 konsa yo vin ant\u00f2, paske yo pa kenbe premye pwom\u00e8s yo te f\u00e8 l&#39; la."
                },
                "13": {
                    "verse_nr": "13",
                    "verse": "Apre sa, yo pran abitid p\u00e8di tan yo ap mache p\u00f2t an p\u00f2t. Sa ki pi r\u00e8d ank\u00f2, yo vin trip\u00f2t, fouyap\u00f2t. Y&#39;ap foure bouch yo nan sa ki pa gade yo."
                },
                "14": {
                    "verse_nr": "14",
                    "verse": "Se pout\u00e8t sa, mwen ta pito w\u00e8 jenn v\u00e8v yo marye pou yo ka gen pitit, pou yo sa okipe kay yo. Konsa, yo p&#39;ap bay l\u00e8nmi nou yo chans pale nou mal."
                },
                "15": {
                    "verse_nr": "15",
                    "verse": "Paske, gen v\u00e8v ki vire do yo deja, y&#39;ap swiv Satan."
                },
                "16": {
                    "verse_nr": "16",
                    "verse": "Men, si yon fanm ki gen lafwa gen yon v\u00e8v nan fanmi l&#39;, se pou l&#39; ede l&#39;, pou l&#39; pa kite l&#39; sou kont legliz la, pou legliz la ka ede v\u00e8v ki nan nesesite tout bon yo."
                },
                "17": {
                    "verse_nr": "17",
                    "verse": "\u00b6 Kanta ch\u00e8f reskonsab yo k&#39;ap dirije legliz la byen, se pou yo resevwa yon lajan doub, sitou ansyen k&#39;ap bay tout tan yo pou bay paw\u00f2l la ak pou f\u00e8 enstriksyon moun yo."
                },
                "18": {
                    "verse_nr": "18",
                    "verse": "Se sa ki ekri nan Liv la: Pa mare bouch b\u00e8f la l\u00e8 l&#39;ap f\u00e8 moulen kann lan mache. Ou ank\u00f2: Moun ki travay f\u00e8t pou resevwa lajan travay li."
                },
                "19": {
                    "verse_nr": "19",
                    "verse": "Pa kite pesonn vin pote plent pou yon ch\u00e8f reskonsab, esepte si moun lan gen de osinon twa temwen av\u00e8 li."
                },
                "20": {
                    "verse_nr": "20",
                    "verse": "Se pou ou f\u00e8 moun ki f\u00e8 peche yo repw\u00f2ch devan tout moun. Konsa, l\u00f2t yo va p\u00e8."
                },
                "21": {
                    "verse_nr": "21",
                    "verse": "Devan Bondye, devan Jezikri, devan tout zanj k&#39;ap viv pou Bondye yo, men sa m&#39;ap mande ou: swiv l\u00f2d sa yo san f\u00e8 ni patipri ni moun pa nan tou sa w&#39;ap f\u00e8."
                },
                "22": {
                    "verse_nr": "22",
                    "verse": "Pa prese mete men sou t\u00e8t yon moun pou ba l&#39; yon chaj nan legliz la. Pa mele nan peche okenn moun. Evite tou sa ki mal."
                },
                "23": {
                    "verse_nr": "23",
                    "verse": "Ak maladi lestonmak ou a, sispann bw\u00e8 dlo s\u00e8lman. Bw\u00e8 ti diven tou pou ede ou f\u00e8 dijesyon."
                },
                "24": {
                    "verse_nr": "24",
                    "verse": "Gen moun, anvan menm ou jije yo, ou gen tan w\u00e8 tout peche yo akl\u00e8 konsa. Gen l\u00f2t menm, se lontan apre ou w\u00e8 sa yo f\u00e8 ki mal."
                },
                "25": {
                    "verse_nr": "25",
                    "verse": "Konsa tou, tout byen yon moun f\u00e8 gen pou par\u00e8t akl\u00e8, menm sa ou pa w\u00e8 lapoula. Yo pa ka rete kache."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "\u00b6 Tout moun k&#39;ap s\u00e8vi kou domestik f\u00e8t pou gen anpil resp\u00e8 pou m\u00e8t yo. Konsa, pesonn p&#39;ap kapab pale non Bondye a ni verite n&#39;ap anonse a mal."
                },
                "2": {
                    "verse_nr": "2",
                    "verse": "Si yon domestik ap s\u00e8vi yon m\u00e8t ki kw\u00e8 nan Bondye, li pa f\u00e8t pou l&#39; manke l&#39; resp\u00e8 sou pret\u00e8ks se yon fr\u00e8 nan lafwa li ye. Okontr\u00e8, se l\u00e8 sa a pou l&#39; s\u00e8vi l&#39; pi byen, paske moun l&#39;ap rann s\u00e8vis la se yon moun ki kw\u00e8, se yon moun li renmen. Men sa ou gen pou moutre moun yo. Men sa pou ou preche yo."
                },
                "3": {
                    "verse_nr": "3",
                    "verse": "Si yon moun ap moutre yon l\u00f2t doktrin ki pa dak\u00f2 ak paw\u00f2l verite ki soti nan Jezikri a, ni av\u00e8k sa relijyon nou te montre nou an,"
                },
                "4": {
                    "verse_nr": "4",
                    "verse": "se yon moun ki gen l\u00f2g\u00e8y, ki pa konn anyen. Se tankou yon maladi li genyen pou l&#39;ap diskite tout tan, pou l&#39;ap f\u00e8 kont pou nenp\u00f2t ti mo. Se sa ki lak\u00f2z moun ap f\u00e8 jalouzi, y&#39;ap f\u00e8 kont, y&#39;ap pale moun mal, yo sisp\u00e8k moun pou anyen."
                },
                "5": {
                    "verse_nr": "5",
                    "verse": "Sa lak\u00f2z anpil moun ki gen lespri yo vire lanv\u00e8 epi ki pa konnen verite a ap f\u00e8 yon bann diskisyon ki pa janm fini. Pou yo, s\u00e8vis Bondye a tounen yon mwayen pou f\u00e8 lajan."
                },
                "6": {
                    "verse_nr": "6",
                    "verse": "\u00b6 Nan yon sans se vre. S\u00e8vis Bondye a se yon gwo rich\u00e8s pou yon moun si l&#39; kontan ak sa li genyen an."
                },
                "7": {
                    "verse_nr": "7",
                    "verse": "Nou pa t&#39; pote anyen l\u00e8 nou te vin sou lat\u00e8. Pa gen anyen nou ka pote ale non plis l\u00e8 n&#39;a kite li."
                },
                "8": {
                    "verse_nr": "8",
                    "verse": "Se sak f\u00e8, si nou gen dekwa manje, si nou gen rad pou mete sou nou, sa dwe kont nou."
                },
                "9": {
                    "verse_nr": "9",
                    "verse": "Men, moun ki vle vin rich, yo tonbe nan tantasyon. Yo kite yon bann move lanvi san sans pran yo nan p\u00e8len. Se lanvi sa yo k&#39;ap f\u00e8 moun p\u00e8di tou sa yo genyen, k&#39;ap fini n\u00e8t ak yo."
                },
                "10": {
                    "verse_nr": "10",
                    "verse": "Paske, renmen lajan f\u00e8 moun f\u00e8 tout kalite bagay ki mal. Gen moun ki sit\u00e8lman anvi gen lajan, yo p\u00e8di chemen lafwa a n\u00e8t: se pa de ti soufrans ki tonbe sou yo."
                },
                "11": {
                    "verse_nr": "11",
                    "verse": "Men ou menm ki moun Bondye, evite tout bagay sa yo. Chache mennen yon lavi ki dwat pou ou ka s\u00e8vi Bondye nan tou sa w&#39;ap f\u00e8, av\u00e8k konfyans, av\u00e8k renmen, av\u00e8k pasyans ak dous\u00e8."
                },
                "12": {
                    "verse_nr": "12",
                    "verse": "Mennen batay pou lafwa a byen. Kenbe lavi ki p&#39;ap janm fini an f\u00e8m. Paske, se Bondye menm ki te rele ou pou ou te konnen lavi sa a, l\u00e8 ou te byen pale devan yon bann temwen, pou f\u00e8 konnen jan ou gen lafwa."
                },
                "13": {
                    "verse_nr": "13",
                    "verse": "\u00b6 Devan Bondye ki bay tout bagay lavi, devan Jezikri ki te f\u00e8 yon b\u00e8l deklarasyon devan Pons Pilat pou f\u00e8 w\u00e8 jan li gen lafwa, men sa m&#39;ap mande ou:"
                },
                "14": {
                    "verse_nr": "14",
                    "verse": "Swiv k\u00f2mandman mwen ba ou a, pa chanje anyen ladan l&#39; pou yo pa jwenn anyen pou repwoche ou l\u00e8 Jezikri, Sey\u00e8 nou an, va par\u00e8t."
                },
                "15": {
                    "verse_nr": "15",
                    "verse": "L\u00e8 l\u00e8 a va rive, Bondye va f\u00e8 nou w\u00e8 l&#39;. Se li menm ki s\u00e8l otorite, se pou li s\u00e8l nou dwe f\u00e8 lwanj. Li wa tout wa, li ch\u00e8f tout ch\u00e8f."
                },
                "16": {
                    "verse_nr": "16",
                    "verse": "Se s\u00e8l moun ki p&#39;ap janm mouri, li rete nan yon limy\u00e8 kote pesonn pa ka pwoche. Pesonn pa janm w\u00e8 l&#39;, pesonn pa ka w\u00e8 li. Se pou li tout on\u00e8 ak tout pouvwa pou tout tan. Am\u00e8n."
                },
                "17": {
                    "verse_nr": "17",
                    "verse": "Mande moun ki gen anpil byen sou lat\u00e8 a pou yo pa kite l\u00f2g\u00e8y vire t\u00e8t yo. Piga yo mete espwa yo nan rich\u00e8s sa yo ki pa s\u00e8ten. Se pou yo mete espwa yo nan Bondye ki ban nou tout bagay an kantite pou nou ka gen jwisans yo."
                },
                "18": {
                    "verse_nr": "18",
                    "verse": "Mande yo pou yo f\u00e8 anpil byen, pou yo ka rich devan Bondye. Piga yo chich. Se pou yo toujou pare pou separe sa yo genyen an ak l\u00f2t."
                },
                "19": {
                    "verse_nr": "19",
                    "verse": "Konsa, y&#39;a anpile yon bon trez\u00f2 byen solid pou pita, y&#39;a resevwa lavi tout bon an."
                },
                "20": {
                    "verse_nr": "20",
                    "verse": "Timote monch\u00e8, veye byen sou sa yo te renm\u00e8t ou a. Pa p\u00e8di tan ou nan diskou san sans ki pa dak\u00f2 ak verite a, ni nan diskisyon pou bagay anpil moun pran pou konesans."
                },
                "21": {
                    "verse_nr": "21",
                    "verse": "Gen moun ki konprann yo gen konesans sa a. Ale w\u00e8 at\u00f2! Se kite yo kite chemen lafwa a. Benediksyon Bondye pou ou."
                }
            }
        }
    }
}