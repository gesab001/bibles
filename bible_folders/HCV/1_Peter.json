{
    "version": "HCV",
    "book_name": "1 Peter",
    "book_nr": "60",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Se mwen menm, Py\u00e8, ap\u00f2t Jezikri, k&#39;ap ekri l\u00e8t sa a pou nou tout ki f\u00e8 pati p\u00e8p Bondye te chwazi a men k&#39;ap viv tankou etranje, gaye nan peyi Pon, Galasi, Kapad\u00f2s, Lazi ak Bitini."
                },
                "2": {
                    "verse_nr": "2",
                    "verse": "Se Bondye Papa a ki te chwazi nou dapre plan li te f\u00e8 davans lan. Gremesi Sentespri li a, li mete nou apa pou li pou n&#39; obeyi Jezikri, pou san Jezikri ki koule pou nou an ka mete nou nan kondisyon pou s\u00e8vi Bondye. M&#39;ap mande Bondye pou nou resevwa anpil benediksyon ak k\u00e8 poze."
                },
                "3": {
                    "verse_nr": "3",
                    "verse": "\u00b6 Ann f\u00e8 lwanj Bondye, Papa Jezikri, Sey\u00e8 nou an. Paske, nan k\u00e8 sansib li, li ban nou lavi ank\u00f2 l\u00e8 li te f\u00e8 Jezikri leve soti vivan nan lanm\u00f2 a. Sa f\u00e8 nou viv ak anpil espwa."
                },
                "4": {
                    "verse_nr": "4",
                    "verse": "N&#39;ap tann l\u00e8 pou n&#39; resevwa eritaj Bondye a, eritaj ki p&#39;ap janm pouri, ki p&#39;ap janm sal, ni ki p&#39;ap janm p\u00e8di frech\u00e8 l&#39;, eritaj li sere pou nou nan sy\u00e8l la."
                },
                "5": {
                    "verse_nr": "5",
                    "verse": "Paske nou menm nou gen konfyans nan li, Bondye ap pwoteje nou ak pouvwa li jouk la delivre nou jan sa pral par\u00e8t akl\u00e8 nan d\u00e8nye tan an."
                },
                "6": {
                    "verse_nr": "6",
                    "verse": "\u00b6 Sa f\u00e8 nou kontan anpil, menm si koulye a nou blije gen lapenn anpil pou yon ti tan, av\u00e8k tout kalite epr\u00e8v n&#39;ap sibi yo."
                },
                "7": {
                    "verse_nr": "7",
                    "verse": "Paske, konfyans nou se tankou l\u00f2 li ye. Yo blije pase l\u00f2 a, ki yon bagay perisab, nan dife pou w\u00e8 si l&#39; bon. Konsa tou, konfyans nou ki gen plis val\u00e8 pase l\u00f2 a gen pou pase anba epr\u00e8v tou, pou nou ka resevwa lwanj, on\u00e8 ak resp\u00e8 l\u00e8 Jezikri va par\u00e8t."
                },
                "8": {
                    "verse_nr": "8",
                    "verse": "Nou renmen l&#39;, atout nou pa te w\u00e8 l&#39;; nou gen konfyans nan li, atout nou pa w\u00e8 l&#39; koulye a. Konsa, nou kontan ak yon kontantman nou pa ka esplike men ki merite lwanj,"
                },
                "9": {
                    "verse_nr": "9",
                    "verse": "paske nou jwenn sa nou t&#39;ap chache l\u00e8 nou te kw\u00e8 a: delivrans pou nanm nou."
                },
                "10": {
                    "verse_nr": "10",
                    "verse": "\u00b6 Pwof\u00e8t yo te chache anpil, yo te fouye anpil pou yo te ka konnen ki jan Bondye t&#39;ap delivre nou. Yo te di davans ki kalite fav\u00e8 Bondye tapral f\u00e8 nou."
                },
                "11": {
                    "verse_nr": "11",
                    "verse": "Lespri Kris la ki te nan yo te f\u00e8 yo konnen davans tou sa Kris la tapral soufri, ansanm ak lwanj ki t&#39;ap tann li apre sa. Men, yo t&#39;ap chache konnen tou kil\u00e8 ak nan ki sikonstans sa tapral rive."
                },
                "12": {
                    "verse_nr": "12",
                    "verse": "Se konsa, Bondye f\u00e8 yo konnen s\u00e8vis yo t&#39;ap f\u00e8 l\u00e8 yo te bay mesaj la, se pa t&#39; pou yo, men pou nou. Gremesi moun k&#39;ap anonse nou bon nouv\u00e8l la, av\u00e8k pouvwa Sentespri ki soti nan sy\u00e8l la, nou konnen bagay sa yo koulye a, bagay ata zanj yo ta renmen konprann."
                },
                "13": {
                    "verse_nr": "13",
                    "verse": "\u00b6 Se pout\u00e8t sa, konnen byen sa nou pral f\u00e8. Mete t\u00e8t nou an plas. Mete tout espwa nou nan benediksyon nou pral resevwa l\u00e8 Jezikri va par\u00e8t."
                },
                "14": {
                    "verse_nr": "14",
                    "verse": "Tankou timoun obeyisan, pa kite move lanvi nou te genyen nan tan lontan yo mennen lavi nou ank\u00f2, tankou anvan l\u00e8 nou pa t&#39; konn Bondye."
                },
                "15": {
                    "verse_nr": "15",
                    "verse": "Okontr\u00e8, nan tou sa n&#39;ap f\u00e8, se pou nou bon n\u00e8t, tankou Bondye ki rele nou an bon n\u00e8t tou."
                },
                "16": {
                    "verse_nr": "16",
                    "verse": "Paske, men sa ki ekri nan Liv la: Se pou nou bon n\u00e8t, paske mwen menm, mwen bon n\u00e8t."
                },
                "17": {
                    "verse_nr": "17",
                    "verse": "Si l\u00e8 n&#39;ap lapriy\u00e8 nou rele Bondye: Papa, li menm ki p&#39;ap gade sou figi moun men k&#39;ap jije tout moun menm jan dapre sa yo f\u00e8, se pou nou viv ak krentif pou Bondye pandan ti tan ki rete pou nou pase sou t\u00e8 a."
                },
                "18": {
                    "verse_nr": "18",
                    "verse": "Bondye wete nou nan lavi san sans nou te resevwa nan men zans\u00e8t nou yo. Nou konnen sa li te peye pou sa. Se pa t&#39; av\u00e8k bagay ki ka p\u00e8di val\u00e8 yo tankou lajan ak l\u00f2."
                },
                "19": {
                    "verse_nr": "19",
                    "verse": "Men, se av\u00e8k gwo ofrann san Kris la ki te koule l\u00e8 li te ofri t\u00e8t li tankou yon ti mouton san defo ni ankenn enfimite."
                },
                "20": {
                    "verse_nr": "20",
                    "verse": "Bondye te chwazi l&#39; pou sa depi anvan li te kreye tout bagay. Men, se nan d\u00e8nye tan sa yo li vin par\u00e8t pou byen nou."
                },
                "21": {
                    "verse_nr": "21",
                    "verse": "Gremesi Kris la, nou gen konfyans nan Bondye ki te f\u00e8 l&#39; leve soti vivan nan lanm\u00f2, nan Bondye ki te ba l&#39; lwanj. Konsa, nou mete tout konfyans nou ak tout espwa nou nan Bondye."
                },
                "22": {
                    "verse_nr": "22",
                    "verse": "Koulye a, l\u00e8 n&#39;ap obeyi verite a, nou nan kondisyon pou nou f\u00e8 s\u00e8vis Bondye, pou nou sa gen yon renmen sens\u00e8 pou fr\u00e8 yo. Se sak f\u00e8, se pou nou yonn renmen l\u00f2t ak tout k\u00e8 nou, ak tout f\u00f2s nou."
                },
                "23": {
                    "verse_nr": "23",
                    "verse": "Gremesi paw\u00f2l Bondye a ki yon paw\u00f2l vivan epi ki la pou tout tan, nou resevwa yon l\u00f2t lavi. Fwa sa a, nou pa soti nan yon j\u00e8m ki ka mouri, men nan yon j\u00e8m ki pa ka mouri."
                },
                "24": {
                    "verse_nr": "24",
                    "verse": "\u00b6 Jan sa ekri nan Liv la: Moun, se tankou z\u00e8b yo ye. Tout b\u00e8l ou w\u00e8 yo b\u00e8l la, se tankou fl\u00e8 z\u00e8b la yo ye. Z\u00e8b la ch\u00e8ch, fl\u00e8 a tonbe."
                },
                "25": {
                    "verse_nr": "25",
                    "verse": "Men, paw\u00f2l Bondye a la pou tout tan. Se paw\u00f2l sa a bon nouv\u00e8l la te pote ban nou."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Se pout\u00e8t sa, derasinen tout mechanste ki te nan lavi nou. Sispann bay manti, sispann f\u00e8 ipokrizi, sispann f\u00e8 jalouzi ak tripotaj."
                },
                "2": {
                    "verse_nr": "2",
                    "verse": "Tankou timoun ki fenk f\u00e8t, se pou nou kriye d\u00e8y\u00e8 bon l\u00e8t san dekoupe ki soti nan Bondye, pou nou kapab grandi, pou nou kapab fin delivre n\u00e8t."
                },
                "3": {
                    "verse_nr": "3",
                    "verse": "Paske, nou deja goute M\u00e8t la, nou w\u00e8 jan li bon."
                },
                "4": {
                    "verse_nr": "4",
                    "verse": "\u00b6 Pwoche vin jwenn Sey\u00e8 a, li menm ki w\u00f2ch vivan an. Moun te voye li jete paske pou yo li te san val\u00e8. Men, li gen anpil val\u00e8 pou Bondye ki te chwazi li."
                },
                "5": {
                    "verse_nr": "5",
                    "verse": "Nou menm tou, tankou w\u00f2ch vivan, kite Bondye s\u00e8vi ak nou pou bati kay li a ak pouvwa Sentespri, pou nou ka s\u00e8vi l&#39; tankou pr\u00e8t k&#39;ap viv pou li. Konsa, gremesi Jezikri, n&#39;a ofri bay Bondye ofrann ki soti nan k\u00e8 nou, ofrann ki pou f\u00e8 l&#39; plezi."
                },
                "6": {
                    "verse_nr": "6",
                    "verse": "Se pout\u00e8t sa nou jwenn sa ekri nan Liv la: Men li, mwen mete yon w\u00f2ch nan mitan peyi Siyon, yon w\u00f2ch kwen mwen menm mwen chwazi epi ki gen anpil val\u00e8. Moun ki mete konfyans yo nan li p&#39;ap janm soti wont."
                },
                "7": {
                    "verse_nr": "7",
                    "verse": "Pou nou menm ki mete konfyans nou nan w\u00f2ch la, w\u00f2ch la gen anpil val\u00e8. Men, pou moun ki pa mete konfyans yo nan li, sa ki ekri nan Liv la pral rive vre: W\u00f2ch moun ki t&#39;ap bati yo te voye jete a, se li menm ki tounen w\u00f2ch ki kenbe kay la."
                },
                "8": {
                    "verse_nr": "8",
                    "verse": "Se yon w\u00f2ch k&#39;ap f\u00e8 moun bite, yon gwo w\u00f2ch k&#39;ap f\u00e8 yo tonbe. Yo bite, paske yo pa koute paw\u00f2l la. Enben, se sa ki te sere pou yo."
                },
                "9": {
                    "verse_nr": "9",
                    "verse": "Men nou menm, nou se yon ras Bondye chwazi, yon bann pr\u00e8t k&#39;ap s\u00e8vi Wa a, yon nasyon k&#39;ap viv apa pou Bondye, yon p\u00e8p li achte. Li f\u00e8 tou sa pou n&#39; te ka f\u00e8 tout moun konnen b\u00e8l bagay Bondye te f\u00e8 yo, Bondye ki rele nou soti nan f\u00e8nwa a pou nou antre nan b\u00e8l limy\u00e8 li a."
                },
                "10": {
                    "verse_nr": "10",
                    "verse": "Anvan sa, nou pa t&#39; menm yon nasyon. Men koulye a, nou se p\u00e8p Bondye a. Anvan sa, Bondye pa t&#39; gen pitye pou nou. Koulye a, li gen pitye pou nou."
                },
                "11": {
                    "verse_nr": "11",
                    "verse": "Zanmi m&#39; yo, men sa m&#39;ap mande nou. M&#39;ap pale ak nou koulye a tankou ak moun ki etranje, ki depasaj sou lat\u00e8: Se pou nou kenbe t\u00e8t ak tout egzijans lach\u00e8 a k&#39;ap goumen kont nanm nou."
                },
                "12": {
                    "verse_nr": "12",
                    "verse": "Se pou nou gen yon bon kondit nan mitan moun sa yo ki pa konn Bondye. Konsa, l\u00e8 y&#39;ap pale nou mal, l\u00e8 y&#39;ap di se yon bann malfekt\u00e8 nou ye, y&#39;a gen pou yo rekon\u00e8t tout byen n&#39;ap f\u00e8 a, y&#39;a f\u00e8 lwanj Bondye l\u00e8 la vin jije yo."
                },
                "13": {
                    "verse_nr": "13",
                    "verse": "\u00b6 Soum\u00e8t devan tout otorite l\u00e8z\u00f2m etabli. F\u00e8 sa pou Bondye. Soum\u00e8t devan wa a, paske se li ki pi gwo ch\u00e8f."
                },
                "14": {
                    "verse_nr": "14",
                    "verse": "Soum\u00e8t devan majistra yo, paske wa a voye yo pou peni tout moun k&#39;ap f\u00e8 mal, pou f\u00e8 lwanj tout moun k&#39;ap f\u00e8 byen."
                },
                "15": {
                    "verse_nr": "15",
                    "verse": "Paske, Bondye vle pou n&#39; f\u00e8 sa ki byen, pou n&#39; ka f\u00e8men bouch moun sa yo ki pa konn anyen, ki san konprann."
                },
                "16": {
                    "verse_nr": "16",
                    "verse": "Se pou nou viv tankou moun ki gen tout lib\u00e8te yo. Men, nou pa dwe pran lib\u00e8te sa a s\u00e8vi yon kouv\u00e8ti pou nou f\u00e8 sa ki mal. Se pou nou viv tankou moun k&#39;ap s\u00e8vi Bondye."
                },
                "17": {
                    "verse_nr": "17",
                    "verse": "Se pou nou bay chak moun resp\u00e8 li merite. renmen tout fr\u00e8 nou yo, gen krentif pou Bondye, respekte wa a."
                },
                "18": {
                    "verse_nr": "18",
                    "verse": "Nou menm domestik yo, nou f\u00e8t pou soum\u00e8t devan m\u00e8t nou yo av\u00e8k tout resp\u00e8 yo merite. Pa s\u00e8lman devan m\u00e8t ki bon yo, m\u00e8t ki gen bon k\u00e8 yo, men devan m\u00e8t ki gen karakt\u00e8 difisil yo tou."
                },
                "19": {
                    "verse_nr": "19",
                    "verse": "Bondye va beni nou, si, l\u00e8 y&#39;ap f\u00e8 nou soufri pou sa nou pa f\u00e8, nou sip\u00f2te lafliksyon an paske nou konnen se sa Bondye vle."
                },
                "20": {
                    "verse_nr": "20",
                    "verse": "Ki lwanj ki gen nan sa si nou sip\u00f2te l\u00e8 y&#39;ap maltrete nou pou sa nou f\u00e8 ki mal? Men, si l\u00e8 nou f\u00e8 byen, nou sip\u00f2te tou sa y&#39;ap f\u00e8 nou soufri pout\u00e8t byen nou f\u00e8 a, sa se yon b\u00e8l bagay devan Bondye."
                },
                "21": {
                    "verse_nr": "21",
                    "verse": "Se pou sa menm Bondye te rele nou, paske Kris la te soufri pou nou. Li kite yon egzanp pou nou swiv pye pou pye."
                },
                "22": {
                    "verse_nr": "22",
                    "verse": "Li pa t&#39; janm f\u00e8 ankenn peche. Ankenn manti pa t&#39; janm soti nan bouch li."
                },
                "23": {
                    "verse_nr": "23",
                    "verse": "L\u00e8 yo t&#39;ap joure l&#39;, li pa t&#39; reponn. L\u00e8 yo t&#39;ap maltrete l&#39;, li pa t&#39; mennase pesonn. Men, li renm\u00e8t k\u00f2z li nan men Bondye k&#39;ap jije tout bagay san patipri."
                },
                "24": {
                    "verse_nr": "24",
                    "verse": "Kris la te pote peche nou yo nan k\u00f2 li sou bwa a, pou nou te kapab mouri annegad peche, pou nou te ka viv dwat devan Bondye. Li te kite yo maltrete l&#39; pou l&#39; te ka geri nou."
                },
                "25": {
                    "verse_nr": "25",
                    "verse": "Nou te tankou mouton ki te p\u00e8di bann yo. Men, koulye a, nou tounen vin jwenn Kris la ki gad\u00f2 nou, k&#39;ap veye sou nanm nou."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Menm jan an tou, nou menm medam, soum\u00e8t devan mari nou. Konsa, si gen nan mari nou yo ki pa kw\u00e8 nan Bondye, kondit nou kont pou f\u00e8 yo kw\u00e8, san n&#39; pa janm bezwen louvri bouch nou,"
                },
                "2": {
                    "verse_nr": "2",
                    "verse": "paske y&#39;a w\u00e8 jan nou viv byen, jan nou respekte yo."
                },
                "3": {
                    "verse_nr": "3",
                    "verse": "Nou pa bezwen f\u00e8 k\u00f2 nou b\u00e8l ak bagay moun ka w\u00e8, tankou l\u00e8 n&#39;ap f\u00e8 anpil kwafi estra\u00f2den\u00e8, l\u00e8 n&#39;ap mete kantite bijou an l\u00f2 ak kantite rad ki koute ch\u00e8 sou nou."
                },
                "4": {
                    "verse_nr": "4",
                    "verse": "Okontr\u00e8, se sa ki nan k\u00e8 nou ki tout b\u00e8lte nou, yon b\u00e8lte ki p&#39;ap janm pase. Se pou nou gen yon karakt\u00e8 dou, yon karakt\u00e8 poze. Se sa ki gen val\u00e8 devan Bondye."
                },
                "5": {
                    "verse_nr": "5",
                    "verse": "Nan tan lontan, se konsa medam ki t&#39;ap viv pou Bondye yo te f\u00e8 t\u00e8t yo b\u00e8l: yo te mete espwa yo nan Bondye, yo te soum\u00e8t devan mari yo."
                },
                "6": {
                    "verse_nr": "6",
                    "verse": "Se konsa Sara te ye. Li te soum\u00e8t devan Abraram jouk pou li te rele l&#39; m\u00e8t. Nou menm tou, medam, nou se pitit Sara, si nou f\u00e8 sa ki byen san nou pa p\u00e8 anyen."
                },
                "7": {
                    "verse_nr": "7",
                    "verse": "Menm jan an tou, nou menm mari, nan tout bagay se pou nou viv byen ak madanm nou paske yo pi f\u00e8b pase nou. Ba yo tout resp\u00e8 yo merite, paske yo menm tou y&#39;a resevwa menm lavi av\u00e8k nou tankou yon fav\u00e8 nan men Bondye. Konsa, anyen p&#39;ap antrave lapriy\u00e8 nou."
                },
                "8": {
                    "verse_nr": "8",
                    "verse": "\u00b6 Pou fini, nou tout nou dwe dak\u00f2 yonn ak l\u00f2t, se pou nou gen menm santiman yonn pou l\u00f2t. Se pou nou yonn renmen l\u00f2t tankou fr\u00e8 ak s\u00e8, se pou nou gen bon k\u00e8, san l\u00f2g\u00e8y."
                },
                "9": {
                    "verse_nr": "9",
                    "verse": "Pa rann moun mal pou mal, jouman pou jouman. Okontr\u00e8, l\u00e8 konsa, mande benediksyon pou yo, paske se benediksyon Bondye te pwom\u00e8t pou l&#39; ban nou l\u00e8 li te rele nou an."
                },
                "10": {
                    "verse_nr": "10",
                    "verse": "Paske: Si yon moun vle jwi lavi a, si l&#39; anvi pase k\u00e8k bon kad\u00e8 sou lat\u00e8, se pou l&#39; kenbe lang li pou l&#39; pa pale moun mal. Se pou l&#39; veye bouch li pou l&#39; pa bay manti."
                },
                "11": {
                    "verse_nr": "11",
                    "verse": "Se pou l&#39; sispann f\u00e8 sa ki mal, se pou l&#39; f\u00e8 sa ki byen. Se pou l&#39; chache viv byen ak moun. Se pou l&#39; f\u00e8 sa li kapab pou li viv byen ak tout moun."
                },
                "12": {
                    "verse_nr": "12",
                    "verse": "Paske, Bondye veye sou moun k&#39;ap mache dwat devan li. Li tande yo l\u00e8 y&#39;ap lapriy\u00e8 nan pye l&#39;. Men, l&#39;ap vire do bay moun k&#39;ap f\u00e8 sa ki mal."
                },
                "13": {
                    "verse_nr": "13",
                    "verse": "Ki moun ki ka f\u00e8 nou mal si se byen ase nou vle f\u00e8?"
                },
                "14": {
                    "verse_nr": "14",
                    "verse": "Men, si nou rive soufri pout\u00e8t byen nou f\u00e8, konsidere sa tankou yon benediksyon. Nou pa bezwen p\u00e8 moun, nou pa bezwen toumante t\u00e8t nou pou anyen."
                },
                "15": {
                    "verse_nr": "15",
                    "verse": "S\u00e8l bagay, se pou nou rek\u00f2n\u00e8t se Kris la ki Sey\u00e8 a nan k\u00e8 nou. Se pou n&#39; toujou pare pou n&#39; defann t\u00e8t nou chak fwa yon moun mande nou esplikasyon sou espwa nou gen nan k\u00e8 nou an."
                },
                "16": {
                    "verse_nr": "16",
                    "verse": "\u00b6 Men, f\u00e8 sa av\u00e8k dous\u00e8 ak tout resp\u00e8. Kenbe konsyans nou pw\u00f2p. Konsa, moun k&#39;ap pale nou mal pout\u00e8t bon kondit nou gen nan Kris la, se yo menm ki va wont pou paw\u00f2l yo te di l\u00e8 yo t&#39;ap joure nou an."
                },
                "17": {
                    "verse_nr": "17",
                    "verse": "Se volonte Bondye pou nou f\u00e8 sa ki byen. Menm si nou gen pou n&#39; soufri, li pa vle nou f\u00e8 sa ki mal."
                },
                "18": {
                    "verse_nr": "18",
                    "verse": "\u00b6 Paske, Kris la menm mouri yon s\u00e8l fwa pou peche nou yo, li p&#39;ap janm mouri ank\u00f2. Li menm ki t&#39;ap mache dwat devan Bondye, li mouri pou moun ki pa t&#39;ap mache dwat yo, pou l&#39; te ka mennen nou bay Bondye. Li te mouri nan k\u00f2 l&#39;, men ak pouvwa Lespri Bondye a, li leve vivan ank\u00f2."
                },
                "19": {
                    "verse_nr": "19",
                    "verse": "Ak pouvwa menm Lespri a, li te al preche nanm ki nan prizon yo."
                },
                "20": {
                    "verse_nr": "20",
                    "verse": "Se nanm moun ki nan tan lontan te derefize kw\u00e8 nan Bondye. Se te sou tan Noe. L\u00e8 sa a, Bondye t&#39;ap tann ak pasyans pandan Noe t&#39;ap f\u00e8 gwo batiman an. Nan batiman sa a, se k\u00e8k moun s\u00e8lman, wit moun antou, ki te sove nan dlo a."
                },
                "21": {
                    "verse_nr": "21",
                    "verse": "\u00b6 Pou nou menm, dlo sa a kanpe pou dlo bat\u00e8m lan k&#39;ap delivre nou koulye a. Bat\u00e8m lan, se pa yon bagay k&#39;ap wete kras sou k\u00f2 nou. Men, se yon angajman nou pran devan Bondye ak yon konsyans san repw\u00f2ch. Bondye sove nou gremesi Jezikri ki te leve soti vivan nan lanm\u00f2,"
                },
                "22": {
                    "verse_nr": "22",
                    "verse": "ki moute nan sy\u00e8l la, ki chita sou b\u00f2 dwat Bondye kote l&#39;ap domennen sou tout zanj yo, sou tout ch\u00e8f yo ak sou tout otorite yo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 Se pout\u00e8t sa, menm jan Kris la te soufri nan k\u00f2 li, nou menm tou se pou nou pare pou n&#39; soufri menm jan an tou. Paske, l\u00e8 yon moun soufri nan k\u00f2 li, li pa gen anyen pou l&#39; w\u00e8 ak peche ank\u00f2."
                },
                "2": {
                    "verse_nr": "2",
                    "verse": "Se pou li viv ti r\u00e8s tan li gen pou l&#39; viv sou t\u00e8 a dapre egzijans volonte Bondye, pa dapre egzijans lach\u00e8."
                },
                "3": {
                    "verse_nr": "3",
                    "verse": "Paske, nan tan lontan, nou te gen kont tan nou pou n&#39; te f\u00e8 tou sa moun ki pa konnen Bondye yo ap f\u00e8. L\u00e8 sa a, nou t&#39;ap viv nan lib\u00e8tinaj, nan lanvi, nan bw\u00e8 tafya, nan deb\u00f2ch, nan banb\u00f2ch, nan s\u00e8vi zid\u00f2l, bagay lalwa defann nou f\u00e8."
                },
                "4": {
                    "verse_nr": "4",
                    "verse": "\u00b6 Koulye a, moun sa yo twouve sa dw\u00f2l d\u00e8ske nou pa f\u00e8 bann ak yo ank\u00f2 nan tout eks\u00e8 sa yo. Se pout\u00e8t sa, y&#39;ap pale nou mal."
                },
                "5": {
                    "verse_nr": "5",
                    "verse": "Men, yo gen pou yo rann kont bay Bondye ki deja pare pou jije ni moun ki vivan yo ni moun ki mouri yo."
                },
                "6": {
                    "verse_nr": "6",
                    "verse": "Se pou sa menm yo te anonse bon nouv\u00e8l la bay moun ki mouri yo. Konsa, si l\u00e8 yo te sou lat\u00e8 yo te tonbe anba jijman Bondye tankou tout moun, koulye a yo ka viv nan pouvwa Lespri Bondye a, jan Bondye vle l&#39; la."
                },
                "7": {
                    "verse_nr": "7",
                    "verse": "\u00b6 Tout bagay pr\u00e8t pou fini. Se pou nou kenbe t\u00e8t nou anplas, veye k\u00f2 nou pou n&#39; ka lapriy\u00e8."
                },
                "8": {
                    "verse_nr": "8",
                    "verse": "Anvan tout bagay, se pou nou yonn renmen l\u00f2t anpil. Paske, l\u00e8 nou renmen, sa f\u00e8 Bondye padonnen anpil peche."
                },
                "9": {
                    "verse_nr": "9",
                    "verse": "Se pou nou yonn resevwa l\u00f2t lakay nou san plenyen."
                },
                "10": {
                    "verse_nr": "10",
                    "verse": "Chak moun dwe pran kado Bondye ba yo a pou yo rann l\u00f2t yo s\u00e8vis. Konsa, tankou bon jeran, n&#39;a pran kado Bondye yo, ki div\u00e8s kalite, n&#39;a f\u00e8 yo travay."
                },
                "11": {
                    "verse_nr": "11",
                    "verse": "Si yon moun ap pale, se pou l&#39; pale tankou si se te paw\u00f2l Bondye li t&#39;ap di. Si yon moun ap rann s\u00e8vis, se pou li f\u00e8 l&#39; ak f\u00f2s Bondye ba li. Konsa, nan tout bagay lwanj lan va pou Bondye, gremesi Jezikri. Se pou Jezikri tout lwanj ak tout pouvwa pou tout tan. Am\u00e8n."
                },
                "12": {
                    "verse_nr": "12",
                    "verse": "\u00b6 Fr\u00e8 m&#39; yo, nou pa bezwen sezi devan gwo epr\u00e8v sa yo k&#39;ap tonbe sou nou tankou yon gwo dife. Nou pa bezwen konprann sa se yon bagay estw\u00f2den\u00e8 k&#39;ap rive nou la a."
                },
                "13": {
                    "verse_nr": "13",
                    "verse": "Okontr\u00e8, f\u00e8 k\u00e8 n&#39; kontan. Paske, menm jan nou patisipe nan soufrans Kris yo, konsa tou n&#39;a kontan n\u00e8t ale l\u00e8 gwo pouvwa Kris la va par\u00e8t."
                },
                "14": {
                    "verse_nr": "14",
                    "verse": "Si yo joure nou paske n&#39;ap swiv Kris la, konsidere sa tankou yon benediksyon. Paske, Lespri ki gen gwo pouvwa a, Lespri Bondye a nan nou."
                },
                "15": {
                    "verse_nr": "15",
                    "verse": "Mwen swete pou pesonn nan nou pa gen pou li soufri paske li te touye moun, osinon paske li te f\u00e8 sa ki mal, osinon paske li te foure bouch li nan zaf\u00e8 ki pa gade li."
                },
                "16": {
                    "verse_nr": "16",
                    "verse": "Men, si yon moun ap soufri paske se kretyen li ye, li pa bezwen wont pou sa. Okontr\u00e8, se pou li f\u00e8 lwanj Bondye d\u00e8ske li pote non Kris la."
                },
                "17": {
                    "verse_nr": "17",
                    "verse": "Paske, dat la rive pou jijman Bondye a konmanse. L&#39;ap konmanse ak moun ki nan kay Bondye a anvan. Si li konmanse ak nou, nou pa bezwen mande sak pral rive moun sa yo ki pa koute bon nouv\u00e8l Bondye a."
                },
                "18": {
                    "verse_nr": "18",
                    "verse": "Tankou sa ekri nan Liv la: Si moun k&#39;ap viv dwat devan Bondye yo pa fasil pou sove, nou pa bezwen mande sa k&#39;ap rive moun ki pa kw\u00e8 nan Bondye yo, moun k&#39;ap viv nan peche yo."
                },
                "19": {
                    "verse_nr": "19",
                    "verse": "Se pout\u00e8t sa, moun k&#39;ap soufri paske se sa Bondye vle pou yo a, se pou yo pa sispann f\u00e8 sa ki byen, se pou yo renm\u00e8t nanm yo nan men Bondye ki kreye yo, epi ki p&#39;ap lage yo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u00b6 Mwen menm ki yon ch\u00e8f reskonsab, m&#39;ap pale koulye a ak ch\u00e8f reskonsab ki nan mitan nou yo. Mwen menm ki te w\u00e8 jan Kris la te soufri a, mwen pral patisipe tou nan b\u00e8l pouvwa Bondye ki gen pou par\u00e8t la."
                },
                "2": {
                    "verse_nr": "2",
                    "verse": "Men sa m&#39;ap di nou: Tankou gad\u00f2, se pou nou swen bann mouton Bondye ki sou kont nou an. Pa f\u00e8 sa tankou si se f\u00f2se y&#39;ap f\u00f2se nou. Men, f\u00e8 l&#39; paske nou vle f\u00e8 sa Bondye vle. Pa f\u00e8 travay la tankou si se d\u00e8y\u00e8 lajan nou ye. Men, f\u00e8 l&#39; ak tout k\u00e8 nou."
                },
                "3": {
                    "verse_nr": "3",
                    "verse": "Pa f\u00e8 menm jan ak ch\u00e8f k&#39;ap maltrete moun ki sou kont yo. Okontr\u00e8, se pou nou tounen yon egzanp pou mouton yo."
                },
                "4": {
                    "verse_nr": "4",
                    "verse": "Konsa, l\u00e8 gran gad\u00f2 a va par\u00e8t, n&#39;a resevwa yon kouw\u00f2n ki p&#39;ap janm fennen: n&#39;a resevwa lwanj Bondye."
                },
                "5": {
                    "verse_nr": "5",
                    "verse": "\u00b6 Menm jan an tou, nou menm jennjan yo, se pou nou soum\u00e8t devan ch\u00e8f reskonsab yo. Nan tout rap\u00f2 nou yonn ak l\u00f2t, se pou nou soum\u00e8t devan Bondye. Paske Bondye pran pozisyon kont moun ki gen l\u00f2g\u00e8y. Men, moun ki soum\u00e8t devan l&#39;, li ba yo fav\u00e8 li."
                },
                "6": {
                    "verse_nr": "6",
                    "verse": "Se pout\u00e8t sa, soum\u00e8t nou devan Bondye ki gen pouvwa, konsa la leve nou l\u00e8 pou l&#39; leve nou an."
                },
                "7": {
                    "verse_nr": "7",
                    "verse": "Lage tout t\u00e8t chaje nou yo ba li, paske l&#39;ap pran swen nou."
                },
                "8": {
                    "verse_nr": "8",
                    "verse": "\u00b6 Kenbe t\u00e8t nou anplas, rete sou prigad nou. Paske dyab la, l\u00e8nmi nou an, ap veye nou tankou yon lyon ki move, k&#39;ap chache moun pou l&#39; devore."
                },
                "9": {
                    "verse_nr": "9",
                    "verse": "Kanpe f\u00e8m nan konfyans nou, kenbe t\u00e8t av\u00e8 l&#39;, paske nou konnen l\u00f2t fr\u00e8 nou yo ki nan lemonn ap soufri menm soufrans ak nou."
                },
                "10": {
                    "verse_nr": "10",
                    "verse": "\u00b6 Men, apre n&#39;a fin soufri yon ti tan, Bondye li menm va rann nou bon n\u00e8t, la kenbe nou f\u00e8m, la ban nou f\u00f2s, l&#39;ap f\u00e8 nou kanpe san brannen. Paske Bondye bay tout kalite fav\u00e8. Se li menm ki te rele nou, gremesi Kris la, pou n&#39; te patisipe nan pouvwa li ki p&#39;ap janm fini."
                },
                "11": {
                    "verse_nr": "11",
                    "verse": "Se pou li tout pouvwa a, depi tout tan ak pou tout tan. Am\u00e8n."
                },
                "12": {
                    "verse_nr": "12",
                    "verse": "Se av\u00e8k konkou fr\u00e8 Silven, yon nonm serye dapre sa mwen konnen, m&#39;ap ekri nou l\u00e8t sa a, pou m&#39; ka ankouraje nou, pou m&#39; f\u00e8 nou konnen jan fav\u00e8 Bondye pou nou an se yon bagay ki vre. Kenbe f\u00e8m nan li."
                },
                "13": {
                    "verse_nr": "13",
                    "verse": "Legliz Bondye chwazi nan lavil Babil\u00f2n lan voye bonjou pou nou, ansanm ak Mak, pitit mwen an."
                },
                "14": {
                    "verse_nr": "14",
                    "verse": "B\u00f2 pa nou, yonn di l\u00f2t bonjou pou mwen, yonn bo l\u00f2t tankou fr\u00e8 ak fr\u00e8. Mwen mande pou nou tout k&#39;ap viv ansanm nan Kris la, pou nou gen k\u00e8 poze."
                }
            }
        }
    }
}