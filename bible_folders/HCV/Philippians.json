{
    "version": "HCV",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Se mwen menm P\u00f2l ak Timote, de s\u00e8vit\u00e8 Jezikri, k&#39;ap ekri l\u00e8t sa a voye bay tout p\u00e8p Bondye nan lavil Filip la k&#39;ap viv ansanm nan Jezikri. L\u00e8t sa a se pou tout moun ki ch\u00e8f nan legliz la ak pou tout dyak yo tou."
                },
                "2": {
                    "verse_nr": "2",
                    "verse": "Nou mande Bondye, Papa nou, ansanm ak Jezikri, Sey\u00e8 a, pou yo ban nou benediksyon ak k\u00e8 poze."
                },
                "3": {
                    "verse_nr": "3",
                    "verse": "\u00b6 Mwen di Bondye mwen an m\u00e8si pou nou chak fwa lide m&#39; frape sou nou."
                },
                "4": {
                    "verse_nr": "4",
                    "verse": "Chak fwa m&#39;ap lapriy\u00e8 tou pou nou, mwen f\u00e8 l&#39; ak k\u00e8 kontan,"
                },
                "5": {
                    "verse_nr": "5",
                    "verse": "pout\u00e8t jan nou te ede m&#39; gaye bon nouv\u00e8l la, depi premye jou a jouk koulye a."
                },
                "6": {
                    "verse_nr": "6",
                    "verse": "Mwen s\u00e8ten Bondye ki te konmanse bon travay sa a nan nou, li gen pou l&#39; kontinye l&#39; jouk li va fini l&#39; n\u00e8t, l\u00e8 jou Jezikri a va rive."
                },
                "7": {
                    "verse_nr": "7",
                    "verse": "\u00b6 Se tou n\u00f2mal pou m&#39; f\u00e8 lide konsa sou nou, paske nou toujou nan lespri m&#39;, nou tout ki kanpe la av\u00e8 m&#39; nan tout fav\u00e8 Bondye f\u00e8 m&#39;, kit l\u00e8 mwen nan prizon tankou koulye a, kit l\u00e8 mwen te lib pou m&#39; defann bon nouv\u00e8l la, pou m&#39; moutre se laverite li ye."
                },
                "8": {
                    "verse_nr": "8",
                    "verse": "Mwen pran Bondye s\u00e8vi m&#39; temwen, sa m&#39;ap di nou la a se vre wi. Mwen renmen nou tout anpil anpil av\u00e8k renmen ki soti nan Jezikri."
                },
                "9": {
                    "verse_nr": "9",
                    "verse": "\u00b6 L\u00e8 m&#39;ap lapriy\u00e8 Bondye, mwen mande l&#39; pou nou gen plis renmen toujou, ak bonkou konesans pou nou ka rive konprann tout bagay,"
                },
                "10": {
                    "verse_nr": "10",
                    "verse": "pou nou ka toujou chwazi sa ki pi bon. Konsa, n&#39;a mennen yon lavi ki pw\u00f2p, yo p&#39;ap jwenn anyen pou repw\u00f2che nou l\u00e8 Kris la va vini."
                },
                "11": {
                    "verse_nr": "11",
                    "verse": "Konsa, Jezikri va f\u00e8 nou f\u00e8 anpil bagay ki dwat epi ki bon, pou sa ka s\u00e8vi yon lwanj ak yon b\u00e8l bagay pou Bondye."
                },
                "12": {
                    "verse_nr": "12",
                    "verse": "\u00b6 Fr\u00e8 m&#39; yo, mwen vle nou konn sa byen: Tout bagay sa yo ki rive m&#39; lan, yo pi f\u00e8 travay predikasyon bon nouv\u00e8l la mache pase yo f\u00e8 l\u00f2t bagay."
                },
                "13": {
                    "verse_nr": "13",
                    "verse": "Se konsa, tout gad pal\u00e8 yo ansanm ak tout l\u00f2t moun yo konnen se paske m&#39;ap s\u00e8vi Kris la kif\u00e8 m&#39; nan prizon."
                },
                "14": {
                    "verse_nr": "14",
                    "verse": "Fr\u00e8 yo menm, b\u00f2 pa yo, l\u00e8 yo w\u00e8 m&#39; nan prizon an, pif\u00f2 ladan yo vin gen plis konfyans toujou nan Sey\u00e8 a. Sa ba yo plis kouraj koulye a pou f\u00e8 konnen paw\u00f2l Bondye a san yo pa p\u00e8 anyen."
                },
                "15": {
                    "verse_nr": "15",
                    "verse": "Gen ladan yo k&#39;ap f\u00e8 konnen Kris la paske jalouzi moute yo nan t\u00e8t, yo ta renmen ban m&#39; traka. Se vre. Men, gen l\u00f2t tou k&#39;ap f\u00e8 l&#39; ak bon lide nan t\u00e8t yo."
                },
                "16": {
                    "verse_nr": "16",
                    "verse": "Se renmen Bondye a k&#39;ap pouse yo f\u00e8 l&#39;, paske yo konnen se Bondye menm ki ban m&#39; travay sa a pou m&#39; ka defann bon nouv\u00e8l la."
                },
                "17": {
                    "verse_nr": "17",
                    "verse": "Men, l\u00f2t yo ap f\u00e8 konnen Kris la ak move lide d\u00e8y\u00e8 t\u00e8t yo, y&#39;ap f\u00e8 l&#39; pou lanbisyon p\u00e8son\u00e8l pa yo. Y&#39;ap f\u00e8 l&#39; pou chache m&#39; kont. Yo konprann yo ka f\u00e8 m&#39; lapenn antan m&#39; nan prizon an."
                },
                "18": {
                    "verse_nr": "18",
                    "verse": "Men, sa pa f\u00e8 m&#39; anyen. Kit yo gen bon lide, kit yo gen move lide, tout jan se Kris la y&#39;ap f\u00e8 konnen. Epi sa f\u00e8 k\u00e8 m&#39; kontan. M&#39;ap pi kontan toujou,"
                },
                "19": {
                    "verse_nr": "19",
                    "verse": "paske mwen konnen tout bagay sa yo pral vire anbyen pou mwen, gremesi lapriy\u00e8 n&#39;ap f\u00e8 pou mwen ak lasistans Lespri Jezikri a ap ban mwen."
                },
                "20": {
                    "verse_nr": "20",
                    "verse": "Paske, mwen ta renmen pou m&#39; pa soti wont nan anyen. Se la tout espwa m&#39; pou m&#39; ka pale ak kouraj, pou j\u00f2di a tankou anvan l\u00e8z\u00f2m ka w\u00e8 pouvwa Kris la nan mwen, kit mwen vivan, kit mwen mouri."
                },
                "21": {
                    "verse_nr": "21",
                    "verse": "\u00b6 Paske pou mwen, lavi se Kris la. Se pout\u00e8t sa lanm\u00f2 se yon gany pou mwen."
                },
                "22": {
                    "verse_nr": "22",
                    "verse": "Men, si antan m&#39;ap viv sou t\u00e8 a toujou, mwen ka f\u00e8 k\u00e8k travay ank\u00f2 pou Sey\u00e8 a, nan ka sa a, mwen pa konn sa m&#39; pito."
                },
                "23": {
                    "verse_nr": "23",
                    "verse": "Mwen ta renmen f\u00e8 tou de: Mwen ta renmen mouri pou m&#39; ta av\u00e8 Kris la. Sa ta pi bon anpil pou mwen."
                },
                "24": {
                    "verse_nr": "24",
                    "verse": "Men, li ta pi bon pou nou pou m&#39; rete viv sou lat\u00e8."
                },
                "25": {
                    "verse_nr": "25",
                    "verse": "Mwen s\u00e8ten se sa k&#39;ap rive menm. Se pout\u00e8t sa, mwen konnen mwen gen pou m&#39; rete, pou m&#39; ka viv ansanm ak nou, pou m&#39; ede nou grandi, pou m&#39; ka f\u00e8 nou kontan nan konfyans nou gen nan Bondye."
                },
                "26": {
                    "verse_nr": "26",
                    "verse": "Konsa, l\u00e8 m&#39;a tounen b\u00f2 kote nou, m&#39;a ban nou yon b\u00e8l okazyon pou nou kontan nan lavi n&#39;ap mennen ansanm nan Kris la."
                },
                "27": {
                    "verse_nr": "27",
                    "verse": "\u00b6 S\u00e8l bagay ki konsekan se pou nou viv yon jan ki konf\u00f2m ak bon nouv\u00e8l Kris la. Konsa, mwen ta m\u00e8t rive vin w\u00e8 nou, mwen ta m\u00e8t pa kapab, se pou m&#39; tande jan n&#39;ap kenbe f\u00e8m, jan n&#39;ap viv ansanm yonn ak l\u00f2t. Se pou m&#39; tande jan n&#39;ap mennen batay la ansanm pou defann konfyans bon nouv\u00e8l la f\u00e8 nou gen nan Bondye."
                },
                "28": {
                    "verse_nr": "28",
                    "verse": "Pa kite okenn l\u00e8nmi kraponnen nou. Se pou tout bagay sa yo s\u00e8vi tankou yon pr\u00e8v pou f\u00e8 l\u00e8nmi yo w\u00e8 se p\u00e8di y&#39;ap p\u00e8di t\u00e8t yo. Men, pou nou menm, yo f\u00e8 w\u00e8 se delivre n&#39;ap delivre. Sa se travay Bondye."
                },
                "29": {
                    "verse_nr": "29",
                    "verse": "Paske nou menm k&#39;ap s\u00e8vi Kris la, Bondye ban nou fav\u00e8 sa a, non s\u00e8lman pou nou gen konfyans nan li, men pou nou ka soufri av\u00e8 li tou."
                },
                "30": {
                    "verse_nr": "30",
                    "verse": "Batay n&#39;ap mennen an, se menm batay la m&#39;ap mennen tou. Se menm batay nou te w\u00e8 m&#39;ap mennen nan tan lontan an. Se li menm m&#39;ap mennen jouk koulye a, jan nou konnen an."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Konsa, si se nan Kris la nou jwenn f\u00f2s kouraj nou tout bon vre, si se renmen li renmen nou an ki ban nou ankourajman tout bon vre, si Sentespri l&#39; rete nan k\u00e8 nou tout bon vre, si tout bon vre nou yonn renmen l\u00f2t, si nou sansib yonn pou l\u00f2t,"
                },
                "2": {
                    "verse_nr": "2",
                    "verse": "enben, men sa m&#39;ap mande nou: F\u00e8 k\u00e8 m&#39; kontan n\u00e8t. Se pou nou viv byen yonn ak l\u00f2t, se pou nou yonn renmen l\u00f2t menm jan an, pou nou tout gen yon s\u00e8l lide nan t\u00e8t nou ak yon s\u00e8l santiman nan k\u00e8 nou."
                },
                "3": {
                    "verse_nr": "3",
                    "verse": "Pa f\u00e8 anyen nan lide pou f\u00e8 t\u00e8t nou pase pou pi bon, ni pou f\u00e8 lwanj t\u00e8t nou. Men, soum\u00e8t nou devan Bondye. Mete nan t\u00e8t nou l\u00f2t yo pi bon pase nou."
                },
                "4": {
                    "verse_nr": "4",
                    "verse": "Piga pesonn chache enter\u00e8 pa l&#39; ase. Se pou l&#39; chache sa ki bon pou l\u00f2t yo tou."
                },
                "5": {
                    "verse_nr": "5",
                    "verse": "Se pou nou yonn gen pou l\u00f2t menm santiman ki te nan Jezi, Kris la."
                },
                "6": {
                    "verse_nr": "6",
                    "verse": "Sa Bondye ye a, se sa l&#39; te toujou ye. Men, li pa t&#39; janm konsidere sa tankou yon avantaj pou l&#39; te chache kenbe ak tout f\u00f2s."
                },
                "7": {
                    "verse_nr": "7",
                    "verse": "Okontr\u00e8, se li menm pou t\u00e8t pa l&#39; ki chwazi mete sa sou kote. Li te pito tounen yon domestik. Li pran f\u00f2m yon moun, li vin tankou tout moun."
                },
                "8": {
                    "verse_nr": "8",
                    "verse": "Li rabese t\u00e8t li. Tankou yon moun, li soum\u00e8t devan Bondye. Li obeyi Bondye jouk li rive asepte mouri, wi jouk li asepte mouri sou kwa a."
                },
                "9": {
                    "verse_nr": "9",
                    "verse": "Se pout\u00e8t sa, Bondye leve l&#39; mete chita kote ki pi wo a. Li ba li yon non ki pi gran pase tout l\u00f2t non."
                },
                "10": {
                    "verse_nr": "10",
                    "verse": "Konsa, tou sa ki nan sy\u00e8l la, tou sa ki sou t\u00e8 a ak anba t\u00e8 a, yo tout va mete jenou yo at\u00e8 devan Jezi pa resp\u00e8 pou non Bondye te ba li a."
                },
                "11": {
                    "verse_nr": "11",
                    "verse": "Tout moun va rekon\u00e8t Jezikri se Sey\u00e8 a. Sa va s\u00e8vi yon lwanj pou Bondye Papa a."
                },
                "12": {
                    "verse_nr": "12",
                    "verse": "\u00b6 Se konsa, zanmi m&#39; yo, nou tout nou te toujou obeysan l\u00e8 m&#39; te la av\u00e8k nou. Koulye a m&#39; pa la ank\u00f2, se l\u00e8 sa a pou n&#39; pi obeyisan: toujou f\u00e8 jef\u00f2 pou nou ka fin sove n\u00e8t, av\u00e8k krentif pou Bondye, av\u00e8k soumisyon devan li."
                },
                "13": {
                    "verse_nr": "13",
                    "verse": "Paske, se Bondye menm k&#39;ap travay tout tan nan k\u00e8 nou. Se li ki ban nou anvi f\u00e8 sa ki pou f\u00e8 l&#39; plezi ansanm ak f\u00f2s pou nou ka f\u00e8 l&#39; vre."
                },
                "14": {
                    "verse_nr": "14",
                    "verse": "\u00b6 Nan tou sa n&#39;ap f\u00e8, pa plenyen, pa diskite,"
                },
                "15": {
                    "verse_nr": "15",
                    "verse": "pou yo pa jwenn anyen pou yo repwoche nou, pou nou ka f\u00e8 sa ki byen tankou bon pitit Bondye, antan n&#39;ap viv nan mitan bann moun malon\u00e8t ak bann mechan sa yo ki sou lat\u00e8. Se pou nou klere nan mitan yo tankou zetwal nan sy\u00e8l la,"
                },
                "16": {
                    "verse_nr": "16",
                    "verse": "l\u00e8 n&#39;ap ba yo mesaj ki bay lavi a. Konsa, n&#39;a f\u00e8 k\u00e8 m&#39; kontan l\u00e8 jou Kris la va rive. Paske, m&#39;a konnen mwen pa t&#39; fatige k\u00f2 m&#39; pou gremesi, mwen pa t&#39; travay mal."
                },
                "17": {
                    "verse_nr": "17",
                    "verse": "Menm si mwen dwe ofri lavi m&#39;, menm si san m&#39; ta gen pou l&#39; koule pou wouze ofrann n&#39;ap f\u00e8 pou Bondye paske nou gen konfyans nan li a, m&#39;ap kontan anpil, epi m&#39;ap f\u00e8 k\u00e8 nou tout kontan ansanm av\u00e8 mwen."
                },
                "18": {
                    "verse_nr": "18",
                    "verse": "Konsa, nou menm tou, se pou nou kontan, se pou nou f\u00e8 k\u00e8 m&#39; kontan ansanm av\u00e8 nou tou."
                },
                "19": {
                    "verse_nr": "19",
                    "verse": "Si se volonte Sey\u00e8 Jezi, mwen f\u00e8 lide voye Timote kote nou anvan lontan, pou l\u00e8 m&#39; pran nouv\u00e8l nou sa ka ban m&#39; ankourajman."
                },
                "20": {
                    "verse_nr": "20",
                    "verse": "Timote se s\u00e8l moun ki gen menm lide av\u00e8 m&#39;, ki vle w\u00e8 byen nou. Mwen pa gen l\u00f2t."
                },
                "21": {
                    "verse_nr": "21",
                    "verse": "Tout l\u00f2t yo, se zaf\u00e8 pa yo ase y&#39;ap regle, yo p&#39;ap defann k\u00f2z Kris la."
                },
                "22": {
                    "verse_nr": "22",
                    "verse": "Nou menm tou nou konnen jan Timote se yon n\u00e8g serye. Tankou papa ak pitit nou travay ansanm pou bon nouv\u00e8l la."
                },
                "23": {
                    "verse_nr": "23",
                    "verse": "Mwen f\u00e8 lide voye l&#39; kote nou l\u00e8 m&#39;a fin w\u00e8 ki jan sa ap pase pou mwen."
                },
                "24": {
                    "verse_nr": "24",
                    "verse": "Men, mwen gen konfyans sa a nan Bondye: m&#39;a ka vin w\u00e8 nou anvan lontan."
                },
                "25": {
                    "verse_nr": "25",
                    "verse": "Konsa tou, nou chonje Epafwodit, fr\u00e8 nou an, ki te travay ansanm av\u00e8 m&#39;, ki te la av\u00e8 m&#39; nan tout batay. Se nou menm ki te voye l&#39; vin ban m&#39; konkou. Enben, mwen w\u00e8 se neses\u00e8 pou m&#39; voye l&#39; tounen ban nou."
                },
                "26": {
                    "verse_nr": "26",
                    "verse": "Se pa ti anvi li anvi w\u00e8 nou. Sa te travay t\u00e8t li anpil d\u00e8ske nou te vin konnen jan l&#39; te malad."
                },
                "27": {
                    "verse_nr": "27",
                    "verse": "Li te malad anpil, se vre. Li manke mouri. Men, Bondye te gen pitye pou li. Pa pou li s\u00e8lman, men pou mwen menm tou, pou sa pa t&#39; ban mwen plis lapenn ank\u00f2."
                },
                "28": {
                    "verse_nr": "28",
                    "verse": "Se pout\u00e8t sa mwen pi anvi voye li b\u00f2 kote nou pou nou ka kontan l\u00e8 n&#39;a w\u00e8 l&#39; ank\u00f2, epi pou m&#39; ka gen mwens lapenn."
                },
                "29": {
                    "verse_nr": "29",
                    "verse": "Konsa, resevwa l&#39; ak k\u00e8 kontan tankou yon fr\u00e8 nan Sey\u00e8 a. Se pou nou gen anpil resp\u00e8 pou moun ki tankou Epafwodit,"
                },
                "30": {
                    "verse_nr": "30",
                    "verse": "paske li te pr\u00e8t pou mouri pou travay Kris la, li riske lavi l&#39; pou l&#39; te ka ban mwen konkou nou menm nou pa t&#39; kapab ban mwen."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Koulye a, fr\u00e8 m&#39; yo, f\u00e8 k\u00e8 nou kontan nan Sey\u00e8 a. Pou mwen, sa pa f\u00e8 m&#39; anyen pou m&#39; repete sa m&#39; te voye di nou deja. Men, se nan avantaj nou."
                },
                "2": {
                    "verse_nr": "2",
                    "verse": "Veye k\u00f2 nou ak moun k&#39;ap plede f\u00e8 sa ki mal yo. Veye k\u00f2 nou ak bann chen sa yo ki vle f\u00e8 yo sikonsi nou."
                },
                "3": {
                    "verse_nr": "3",
                    "verse": "Si gen moun ki sikonsi tout bon, se pa yo, se nou menm. Paske nou menm, n&#39;ap s\u00e8vi Bondye ak Lespri Bondye a, nou kontan d\u00e8ske n&#39;ap viv ansanm ak Jezikri. Nou pa mete konfyans nou nan sa l\u00e8z\u00f2m ap f\u00e8."
                },
                "4": {
                    "verse_nr": "4",
                    "verse": "\u00b6 Mwen ta ka mete konfyans mwen nan bagay konsa tou, si m&#39; te vle. Si gen moun ki kw\u00e8 yo ka mete konfyans yo nan sa l\u00e8z\u00f2m ap f\u00e8, mwen pi ka f\u00e8 l&#39; pase yo."
                },
                "5": {
                    "verse_nr": "5",
                    "verse": "Mwen te gen wit jou depi m&#39; te f\u00e8t l\u00e8 yo sikonsi mwen. Mwen se yon moun Izray\u00e8l natif natal, nan branch fanmi Benjamen, pitit pitit Eb\u00e8 san (100) pou san (100). Sou keksyon lalwa Moyiz la menm, se pa pale: se farizyen mwen te ye."
                },
                "6": {
                    "verse_nr": "6",
                    "verse": "Mwen te sit\u00e8lman yon patizan fanatik lalwa a, mwen te menm rive p\u00e8sekite legliz la. Si yon moun te ka bon paske li f\u00e8 sa lalwa a mande, enben mwen te bon n\u00e8t ale."
                },
                "7": {
                    "verse_nr": "7",
                    "verse": "Men, si yon l\u00e8 mwen te konsidere tout bagay sa yo tankou yon garanti, koulye a yo pa vo anyen pou mwen, ak\u00f2z Kris la."
                },
                "8": {
                    "verse_nr": "8",
                    "verse": "Men, se pa sa s\u00e8lman. Se tout bagay menm ki pa vo anyen pou mwen, l\u00e8 m&#39; konpare yo ak gwo avantaj mwen genyen l\u00e8 m&#39; konnen Jezikri tankou Sey\u00e8 mwen. Pout\u00e8t li, mwen voye tout bagay jete, mwen gade yo tankou fatra pou m&#39; sa gen Kris la,"
                },
                "9": {
                    "verse_nr": "9",
                    "verse": "\u00b6 pou m&#39; ka viv ansanm av\u00e8 l&#39; n\u00e8t ale. Konsa, mwen pa gen pretansyon mwen bon paske mwen f\u00e8 sa lalwa a mande. Men, Bondye f\u00e8 m&#39; gras paske mwen mete konfyans mwen nan Kris la. Wi, Bondye f\u00e8 tout moun ki mete konfyans yo nan li gras."
                },
                "10": {
                    "verse_nr": "10",
                    "verse": "Se yon s\u00e8l bagay mwen bezwen: se konnen pou m&#39; konnen Kris la, pou m&#39; santi nan mwen pouvwa ki te f\u00e8 l&#39; leve soti vivan nan lanm\u00f2 a, pou m&#39; soufri ansanm av\u00e8 l&#39; nan soufrans li yo, pou m&#39; rive mouri tankou li tou,"
                },
                "11": {
                    "verse_nr": "11",
                    "verse": "av\u00e8k espwa, mwen menm tou m&#39;a gen pou m&#39; leve soti vivan nan lanm\u00f2."
                },
                "12": {
                    "verse_nr": "12",
                    "verse": "Mwen pa gen pretansyon mwen rive deja kote m&#39; prale a, ni mwen poko fin bon n\u00e8t. Men, m&#39;ap kouri sou kous mwen pou m&#39; w\u00e8 si m&#39; ka mete men sou kote m&#39; dwe rive a, paske Jezikri pou t\u00e8t pa l&#39; fin mete men sou mwen deja."
                },
                "13": {
                    "verse_nr": "13",
                    "verse": "Se vre wi, fr\u00e8 m&#39; yo. Mwen pa kw\u00e8 mwen deja mete men m&#39; sou kote m&#39; dwe rive a. Men, mwen gen yon s\u00e8l bagay pou m&#39; f\u00e8, se pou m&#39; bliye tou sa ki d\u00e8y\u00e8 m&#39; pou m&#39; f\u00e8 jef\u00f2 pou m&#39; mete men m&#39; sou sa ki devan m&#39; lan."
                },
                "14": {
                    "verse_nr": "14",
                    "verse": "Konsa, m&#39;ap kouri dwat devan m&#39; sou mak kote m&#39; prale a, pou m&#39; ka jwenn rekonpans Bondye rele m&#39; vin resevwa nan sy\u00e8l la, gremesi Jezikri."
                },
                "15": {
                    "verse_nr": "15",
                    "verse": "\u00b6 Nou tout ki byen grandi nan lafwa, se menm lide sa a pou n&#39; gen nan t\u00e8t nou tou. Men, si gen moun pami nou ki gen l\u00f2t lide sou k\u00e8k pwen, Bondye va f\u00e8 yo w\u00e8 pi kl\u00e8 sou sa."
                },
                "16": {
                    "verse_nr": "16",
                    "verse": "Nenp\u00f2t jan sa ye, ann mache toujou jan n&#39; te konmanse a."
                },
                "17": {
                    "verse_nr": "17",
                    "verse": "\u00b6 Nou tout fr\u00e8 m&#39; yo, pran egzanp sou mwen. Kenbe je nou fiske sou moun k&#39;ap swiv egzanp mwen te bay la."
                },
                "18": {
                    "verse_nr": "18",
                    "verse": "Paske, gen anpil moun k&#39;ap viv tankou moun ki pa vle tande pale jan Kris la mouri sou kwa a. Mwen te deja di nou sa, koulye a m&#39;ap di nou sa ank\u00f2 ak dlo nan je mwen:"
                },
                "19": {
                    "verse_nr": "19",
                    "verse": "Moun sa yo ap rive fin detwi t\u00e8t yo. Se vant yo ki bondye yo. Yo pran plezi yo nan bagay ki pou ta f\u00e8 yo wont pito. Se bagay lemonn ase ki nan t\u00e8t yo."
                },
                "20": {
                    "verse_nr": "20",
                    "verse": "Men nou menm, nou se sitwayen peyi ki nan sy\u00e8l la. Se tann n&#39;ap tann Delivrans nou, Jezikri, Sey\u00e8 a, ki gen pou desann sot nan sy\u00e8l la."
                },
                "21": {
                    "verse_nr": "21",
                    "verse": "Se li menm k&#39;ap pran pouvwa li genyen pou soum\u00e8t tout bagay anba men l&#39; lan, l&#39;ap chanje vye k\u00f2 tou f\u00e8b nou yo pou l&#39; f\u00e8 yo tounen tankou k\u00f2 pa l&#39; la ki gen b\u00e8l pouvwa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 Se pou sa, fr\u00e8 m&#39; yo ak zanmi m&#39; yo, nou menm mwen anvi w\u00e8 anpil la, nou menm ki f\u00e8 k\u00e8 m&#39; kontan an, nou menm ki yon lwanj pou mwen an, se konsa pou nou kenbe f\u00e8m nan lavi n&#39;ap mennen ansanm nan Sey\u00e8 a."
                },
                "2": {
                    "verse_nr": "2",
                    "verse": "M&#39;ap ekri de ti mo pou Evodi ak Sentich: Tanpri souple, mete nou dak\u00f2 tankou de s\u00e8 k&#39;ap viv ansanm nan Sey\u00e8 a."
                },
                "3": {
                    "verse_nr": "3",
                    "verse": "Ou menm tou k&#39;ap travay ansanm av\u00e8 m&#39;, mwen mande ou pou ou ede yo, paske de medam sa yo te travay di pou f\u00e8 konnen bon nouv\u00e8l la ansanm ak Kleman ak tout l\u00f2t moun ki te travay ansanm av\u00e8 mwen yo. Yo tout gen non yo ekri nan Liv Bondye a ki gen non moun ki gen lavi a."
                },
                "4": {
                    "verse_nr": "4",
                    "verse": "Se pou nou toujou kontan nan lavi n&#39;ap mennen ansanm nan Sey\u00e8 a. M&#39;ap repete l&#39; ank\u00f2: F\u00e8 k\u00e8 nou kontan anpil."
                },
                "5": {
                    "verse_nr": "5",
                    "verse": "Se pou tout moun konnen nou se moun ki gen bon k\u00e8. Sey\u00e8 a ap vini anvan lontan."
                },
                "6": {
                    "verse_nr": "6",
                    "verse": "Pa bay k\u00f2 nou traka pou anyen. Men, nan tout sikonstans mande Bondye tou sa nou bezwen nan lapriy\u00e8. Toujou chonje di l&#39; m\u00e8si tou l\u00e8 n&#39;ap lapriy\u00e8."
                },
                "7": {
                    "verse_nr": "7",
                    "verse": "Konsa, Bondye va ban nou k\u00e8 poze nan jan pa l&#39;, bagay l\u00e8z\u00f2m pa ka konprann; la kenbe k\u00e8 nou ak lespri nou f\u00e8m nan Jezikri."
                },
                "8": {
                    "verse_nr": "8",
                    "verse": "Pou fini, fr\u00e8 m&#39; yo, mete lide nou sou bagay ki bon, ki merite lwanj: bagay ki vre, ki k\u00f2r\u00e8k, ki dwat, ki b\u00e8l, ki p&#39;ap f\u00e8 nou wont."
                },
                "9": {
                    "verse_nr": "9",
                    "verse": "F\u00e8 tou sa mwen te moutre nou, ni sa nou te resevwa nan menm m&#39;, ni sa nou te tande m&#39; di ak tou sa nou te w\u00e8 m&#39; f\u00e8. Konsa, Bondye k&#39;ap bay k\u00e8 poze a va toujou la av\u00e8 nou."
                },
                "10": {
                    "verse_nr": "10",
                    "verse": "\u00b6 Mwen pa t&#39; manke kontan nan lavi m&#39;ap mennen ansanm ak Sey\u00e8 a, paske nou vin f\u00e8 m&#39; w\u00e8 ank\u00f2 jan nou pran ka mwen. Sa pa vle di nou te lage m&#39; non. Men, nou pa t&#39; ank\u00f2 jwenn okazyon f\u00e8 m&#39; w\u00e8 jan nou f\u00e8b pou mwen."
                },
                "11": {
                    "verse_nr": "11",
                    "verse": "Si nou w\u00e8 m&#39;ap pale konsa, se pa paske koulye a mwen nan nesesite. Paske nan lavi, m&#39; aprann kontante t\u00e8t mwen ak sa m&#39; genyen."
                },
                "12": {
                    "verse_nr": "12",
                    "verse": "Mwen konnen sa ki rele viv nan miz\u00e8, mwen konnen sa ki rele viv nan rich\u00e8s. Kit mwen pa gen ase, kit mwen gen plis pase sa m&#39; bezwen, nan tout sikonstans m&#39; aprann kontante t\u00e8t mwen toupatou ak sa mwen genyen."
                },
                "13": {
                    "verse_nr": "13",
                    "verse": "Nenp\u00f2t sitiyasyon ki par\u00e8t devan mwen, m&#39;ap degaje m&#39;, gremesi Kris la ki ban mwen f\u00f2s kouraj."
                },
                "14": {
                    "verse_nr": "14",
                    "verse": "Malgre sa, nou byen f\u00e8t ede m&#39; nan traka m&#39; yo."
                },
                "15": {
                    "verse_nr": "15",
                    "verse": "Nou menm, moun lavil Filip, nou byen konnen sa m&#39; pral di nou la a. L\u00e8 mwen kite peyi Masedwan, l\u00e8 yo te fenk konmanse ap pibliye bon nouv\u00e8l la, se nou menm s\u00e8l legliz ki te ede mwen. Se nou menm s\u00e8l ki te separe sa nou genyen av\u00e8 m&#39; pou sa m&#39; te f\u00e8 pou nou."
                },
                "16": {
                    "verse_nr": "16",
                    "verse": "L\u00e8 m&#39; te lavil Tesalonik, an de fwa nou voye sa m&#39; te bezwen ban mwen."
                },
                "17": {
                    "verse_nr": "17",
                    "verse": "Se pa d\u00e8y\u00e8 kado mwen ye. Men, mwen ta renmen Bondye mete sou sa nou gen deja."
                },
                "18": {
                    "verse_nr": "18",
                    "verse": "Wi, mwen resevwa tou sa nou te voye ban mwen, pou di vre, sa depase sa m&#39; te bezwen. Koulye a, av\u00e8k Epafwodit ki pote kado nou yo, mwen gen tou sa m&#39; bezwen. Kado nou yo se tankou yon ofrann ki santi bon, yon ofrann b\u00e8t Bondye ap asepte paske sa f\u00e8 l&#39; plezi."
                },
                "19": {
                    "verse_nr": "19",
                    "verse": "Bondye ki rich anpil la va ban nou tou sa nou bezwen nan Jezikri."
                },
                "20": {
                    "verse_nr": "20",
                    "verse": "\u00b6 Tout lwanj lan se pou Bondye, Papa nou, pou tout tan. Am\u00e8n."
                },
                "21": {
                    "verse_nr": "21",
                    "verse": "Bonjou pou p\u00e8p Bondye a k&#39;ap viv ansanm nan Jezikri. Tout fr\u00e8 ki la av\u00e8 m&#39; yo voye bonjou pou nou."
                },
                "22": {
                    "verse_nr": "22",
                    "verse": "Tout p\u00e8p Bondye a ki isit la, espesyalman sa ki nan pal\u00e8 Seza a, voye bonjou pou nou."
                },
                "23": {
                    "verse_nr": "23",
                    "verse": "Se pou benediksyon Jezikri, Sey\u00e8 a, toujou av\u00e8 nou."
                }
            }
        }
    }
}