{
    "version": "HCV",
    "book_name": "Song of Solomon",
    "book_nr": "22",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Men pi b\u00e8l chante nan tout chante Salomon yo."
                },
                "2": {
                    "verse_nr": "2",
                    "verse": "\u00b6 Bo m&#39; non, kouvri m&#39; ak bo! Kar\u00e8s ou pi dous pase siwo my\u00e8l."
                },
                "3": {
                    "verse_nr": "3",
                    "verse": "Ou gen yon bon sant k&#39;ap soti nan tout k\u00f2 ou. Depi yo tande non ou, sant ou vin nan nen yo. Se sa ki f\u00e8 jenn fi yo renmen ou konsa!"
                },
                "4": {
                    "verse_nr": "4",
                    "verse": "Pran m&#39; av\u00e8 ou non! Ann kouri ale! Se ou menm ki wa mwen. Mennen m&#39; nan chanm ou. Depi ou la, se pa ti kontan n&#39;ap kontan. N&#39;ap chante kar\u00e8s ou ki pi dous pase siwo my\u00e8l. Jenn fi yo gen rezon renmen ou konsa!"
                },
                "5": {
                    "verse_nr": "5",
                    "verse": "Medam lavil Jerizal\u00e8m, Po m&#39; boule, men m&#39; b\u00e8l! Po m&#39; menm koul\u00e8 ak tant nan dez\u00e8 a. Men, li b\u00e8l tankou rido nan pal\u00e8 Salomon an."
                },
                "6": {
                    "verse_nr": "6",
                    "verse": "Pa gade sou koul\u00e8 po m&#39;! Se sol\u00e8y la ki boule m&#39; konsa. Fr\u00e8 m&#39; yo te move sou mwen. Yo f\u00e8 m&#39; travay nan jaden rezen l\u00f2t moun. M&#39; pa t&#39; gen tan pou m&#39; okipe jaden rezen pa m&#39;."
                },
                "7": {
                    "verse_nr": "7",
                    "verse": "\u00b6 Many\u00e8 di m&#39; non, ou menm mwen renmen anpil la, kib\u00f2 ou pral mennen mouton yo manje? Kib\u00f2 yo pral pare sol\u00e8y midi? Konsa m&#39; p&#39;ap bezwen mache chache ou tankou moun fou nan mitan mouton l\u00f2t gad\u00f2 par\u00e8y ou yo."
                },
                "8": {
                    "verse_nr": "8",
                    "verse": "B\u00e8l fanm pase ou, nanpwen! Ki jan ou f\u00e8 pa konn kote sa a? Ale non. Swiv mouton yo. W&#39;a jwenn manje b\u00f2 la pou kabrit ou yo, toupre tant gad\u00f2 yo."
                },
                "9": {
                    "verse_nr": "9",
                    "verse": "Ou menm mwen renmen anpil la, w&#39;ap boulv\u00e8se mesye yo, menm jan yon jiman ap boulv\u00e8se poulen chwal cha lag\u00e8 farawon yo."
                },
                "10": {
                    "verse_nr": "10",
                    "verse": "Ala b\u00e8l figi ou b\u00e8l nan mitan tr\u00e8s cheve ou yo! Ala b\u00e8l kou ou b\u00e8l ak kolye ou yo!"
                },
                "11": {
                    "verse_nr": "11",
                    "verse": "Men, n&#39;ap f\u00e8 yon chenn l\u00f2 pou ou ak ti moso ajan kole ladan l&#39;."
                },
                "12": {
                    "verse_nr": "12",
                    "verse": "\u00b6 M\u00e8t mwen te kouche sou kabann li. Sant od\u00e8 mwen an te gaye toupatou."
                },
                "13": {
                    "verse_nr": "13",
                    "verse": "Mennaj mwen tankou yon pake bazilik, ki poze sou tete m&#39;."
                },
                "14": {
                    "verse_nr": "14",
                    "verse": "Mennaj mwen tankou yon bouke fl\u00e8 k&#39;ap fleri nan jaden rezen Angedi."
                },
                "15": {
                    "verse_nr": "15",
                    "verse": "Ala b\u00e8l ou b\u00e8l, anm\u00f2r\u00e8z mwen! Ala b\u00e8l ou b\u00e8l! Je ou yo ou ta di de ti pijon."
                },
                "16": {
                    "verse_nr": "16",
                    "verse": "Ala b\u00e8l ou b\u00e8l, mennaj mwen! Se pa ti kontan ou f\u00e8 m&#39; kontan. Z\u00e8b yo s\u00e8vi nou kabann!"
                },
                "17": {
                    "verse_nr": "17",
                    "verse": "Branch bwa s\u00e8d yo s\u00e8vi nou trav\u00e8s kay, branch pye chenn yo s\u00e8vi nou twati."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Se yon woz mawon sou m\u00f2n Sawon mwen ye, yon b\u00e8l ti fl\u00e8 nan yon basrak."
                },
                "2": {
                    "verse_nr": "2",
                    "verse": "Tankou yon b\u00e8l ti fl\u00e8 nan mitan pikan, se konsa anm\u00f2r\u00e8z mwen ye nan mitan l\u00f2t jenn fi yo."
                },
                "3": {
                    "verse_nr": "3",
                    "verse": "\u00b6 Tankou yon pye ponm nan mitan yon rakbwa, se konsa mennaj mwen ye nan mitan l\u00f2t jenn gason yo. Mwen renmen chita anba lonbray li. Donn li gou nan bouch mwen."
                },
                "4": {
                    "verse_nr": "4",
                    "verse": "Li mennen m&#39; yon ti kote al bw\u00e8 av\u00e8 l&#39;. Se paw\u00f2l damou ase l&#39;ap glise nan z\u00f2r\u00e8y mwen."
                },
                "5": {
                    "verse_nr": "5",
                    "verse": "Li remoute kouraj mwen ak pen rezen. Li rafrechi g\u00f2j mwen ak ponm. Mwen malad sit\u00e8lman mwen renmen!"
                },
                "6": {
                    "verse_nr": "6",
                    "verse": "Li pase men g\u00f2ch li anba t\u00e8t mwen, l&#39;ap karese m&#39; ak men dwat li!"
                },
                "7": {
                    "verse_nr": "7",
                    "verse": "Nou menm, medam lavil Jerizal\u00e8m, tanpri, tanpri souple! F\u00e8 m&#39; s\u00e8man sou t\u00e8t gaz\u00e8l b\u00e8f ak fenm\u00e8l kabrit ki lage nan savann yo! Pa deranje anm\u00f2r\u00e8z mwen l\u00e8 l&#39;ap d\u00f2mi. Pa leve l&#39; san l&#39; pa vle."
                },
                "8": {
                    "verse_nr": "8",
                    "verse": "\u00b6 Mwen tande vwa mennaj mwen! Men l&#39;ap vini. Li soti sou m\u00f2n yo, l&#39;ap kouri desann tim\u00f2n yo vin jwenn mwen."
                },
                "9": {
                    "verse_nr": "9",
                    "verse": "Mennaj mwen tankou yon kabrit, tankou yon jenn ti kabrit. Men li la d\u00e8y\u00e8 miray kay la. L&#39;ap gade nan fenn\u00e8t la, l&#39;ap veye nan jalouzi a pou w\u00e8 sa m&#39;ap f\u00e8."
                },
                "10": {
                    "verse_nr": "10",
                    "verse": "Mennaj mwen pale av\u00e8 m&#39;, li di m&#39;: Vini non, anm\u00f2r\u00e8z mwen! Ann al av\u00e8 m&#39; non, b\u00e8l n\u00e8g\u00e8s mwen!"
                },
                "11": {
                    "verse_nr": "11",
                    "verse": "Gade! Sezon fredi pase, lapli sispann tonbe."
                },
                "12": {
                    "verse_nr": "12",
                    "verse": "Nan tout jaden, fl\u00e8 yo louvri. Se sezon ou tande chante toupatou. Toutr\u00e8l gen tan ap chante nan bwa."
                },
                "13": {
                    "verse_nr": "13",
                    "verse": "Fig frans konmanse mi. Nou ka pran sant fl\u00e8 pye rezen yo. Vini non, anm\u00f2r\u00e8z mwen! Ann al av\u00e8 m&#39; non, b\u00e8l n\u00e8g\u00e8s mwen!"
                },
                "14": {
                    "verse_nr": "14",
                    "verse": "\u00b6 Ti toutr\u00e8l mwen, ou kache nan fant w\u00f2ch yo, anba gwo w\u00f2ch byen wo yo. Moutre m&#39; ti figi ou non! F\u00e8 m&#39; tande vwa ou. Ala b\u00e8l ti figi ou b\u00e8l! Ala dous vwa ou dous!"
                },
                "15": {
                    "verse_nr": "15",
                    "verse": "Kenbe v\u00f2l\u00f2 yo, kenbe ti v\u00f2l\u00f2 yo anvan yo ravaje jaden rezen nou yo, jaden rezen nou yo k&#39;ap fleri."
                },
                "16": {
                    "verse_nr": "16",
                    "verse": "Mennaj mwen, se pou mwen li ye! Mwen menm, se pou li mwen ye! L&#39;ap f\u00e8 mouton l&#39; yo manje nan mitan pye woz yo."
                },
                "17": {
                    "verse_nr": "17",
                    "verse": "Anvan labrin tonbe, anvan sol\u00e8y vin kouche, kouri tounen vin jwenn mwen, mennaj mwen, tankou yon kabrit, tankou yon jenn ti kabrit k&#39;ap kouri sou m\u00f2n byen wo yo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Pandan plizy\u00e8 nwit, m&#39; kouche sou kabann mwen, m&#39; chache moun mwen renmen anpil la. M&#39; chache l&#39;, mwen pa jwenn li."
                },
                "2": {
                    "verse_nr": "2",
                    "verse": "Apre sa, mwen leve, mwen pran mache nan tout lavil la, m&#39; chache moun mwen renmen an nan tout lari, sou tout laplas yo. M&#39; chache l&#39;, mwen pa jwenn li."
                },
                "3": {
                    "verse_nr": "3",
                    "verse": "Gad k&#39;ap mache f\u00e8 patwouy nan lavil la kontre av\u00e8 m&#39;. Mwen mande yo: Souple! Nou pa w\u00e8 n\u00e8g mwen renmen an pou mwen?"
                },
                "4": {
                    "verse_nr": "4",
                    "verse": "Kite mwen kite gad yo, mwen jwenn moun mwen renmen an. Mwen kenbe men l&#39;. Mwen pa lage l&#39; jouk mwen mennen l&#39; kay manman m&#39;, nan chanm moun ki te pote m&#39; nan vant li an."
                },
                "5": {
                    "verse_nr": "5",
                    "verse": "Nou menm, medam lavil Jerizal\u00e8m, tanpri, tanpri souple! F\u00e8 m&#39; s\u00e8man sou t\u00e8t gaz\u00e8l b\u00e8f ak fenm\u00e8l kabrit ki lage nan savann yo. Pa deranje anm\u00f2r\u00e8z mwen l\u00e8 l&#39;ap d\u00f2mi. Pa leve l&#39; san li pa vle."
                },
                "6": {
                    "verse_nr": "6",
                    "verse": "\u00b6 Kisa k&#39;ap vini sot nan dez\u00e8 a? L&#39;ap vini nan mitan de poto lafimen. L\u00e8 a gen sant lansan, li gen sant mant, li gen sant tout kalite poud santi bon machann vann."
                },
                "7": {
                    "verse_nr": "7",
                    "verse": "\u00b6 Gade! Se yon kabann divan y&#39;ap pote pou Salomon. Gen swasant s\u00f2lda k&#39;ap esk\u00f2te l&#39;, swasant nan pi vanyan s\u00f2lda peyi Izray\u00e8l la."
                },
                "8": {
                    "verse_nr": "8",
                    "verse": "Yo tout gen anpil ladr\u00e8s pou s\u00e8vi ak nepe. Se vyewo yo ye nan lag\u00e8. Yo chak gen nepe yo mare nan ren yo. Yo tou pare pou si yo ta atake yo lannwit."
                },
                "9": {
                    "verse_nr": "9",
                    "verse": "Wa Salomon f\u00e8 f\u00e8 yon b\u00e8l divan sou branka pou li ak pi bon bwa peyi Liban,"
                },
                "10": {
                    "verse_nr": "10",
                    "verse": "Poto kwen yo f\u00e8t an ajan. T\u00e8t divan an kouvri an l\u00f2. Matla a kouvri ak b\u00e8l twal wouj, tout anndan an bwode. Se medam lavil Jerizal\u00e8m yo ki f\u00e8 l&#39; pou li ak tout k\u00e8 yo."
                },
                "11": {
                    "verse_nr": "11",
                    "verse": "Soti non, medam m\u00f2n Siyon yo! Vin w\u00e8 wa Salomon ak kouw\u00f2n manman l&#39; te mete sou t\u00e8t li jou maryaj li, jou k\u00e8 l&#39; te kontan anpil la."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 Ala b\u00e8l ou b\u00e8l, anm\u00f2r\u00e8z mwen! Ala b\u00e8l ou b\u00e8l d\u00e8y\u00e8 vwal ki sou t\u00e8t ou a! Je ou yo ou ta di de ti pijon. Cheve ou yo ap danse tankou yon bann kabrit k&#39;ap kouri desann sou m\u00f2n Galarad."
                },
                "2": {
                    "verse_nr": "2",
                    "verse": "Dan ou yo blan tankou mouton yo f\u00e8k sot benyen apre yo fin koupe lenn sou do yo. Ou pa manke yonn ladan yo. Tout dan anwo yo mache ak dan anba yo."
                },
                "3": {
                    "verse_nr": "3",
                    "verse": "Po bouch ou, ou ta di yon b\u00e8l ti riban wouj. Se b\u00e8l plezi pou tande w&#39;ap pale! De b\u00f2 figi ou yo ou ta di de b\u00f2 grenad anba vwal ou a."
                },
                "4": {
                    "verse_nr": "4",
                    "verse": "Kou ou kanpe tankou b\u00e8l f\u00f2 won David la, kote yo kenbe depo zam yo. Se la vanyan s\u00f2lda yo vin pandye mil plak f\u00e8 pwot\u00e8j."
                },
                "5": {
                    "verse_nr": "5",
                    "verse": "Tete ou yo doubout tankou de ti gaz\u00e8l, tankou de ti gaz\u00e8l menm f\u00f2s, menm p\u00f2te k&#39;ap manje nan jaden fl\u00e8."
                },
                "6": {
                    "verse_nr": "6",
                    "verse": "M&#39;ap rete sou m\u00f2n mant lan, sou ti bit lansan an jouk bajou kase, jouk sol\u00e8y leve."
                },
                "7": {
                    "verse_nr": "7",
                    "verse": "Ou pa manke b\u00e8l, anm\u00f2r\u00e8z mwen! Depi nan pwent z\u00f2t\u00e8y ou jouk nan pwent cheve ou, ou san defo!"
                },
                "8": {
                    "verse_nr": "8",
                    "verse": "\u00b6 Ann al av\u00e8 m&#39; non! Ann desann m\u00f2n Liban an, fiyanse mwen! Ann desann m\u00f2n Liban an! N&#39;ap rete sou t\u00e8t m\u00f2n Amana, sou m\u00f2n Seyi ak sou m\u00f2n Emon kote lyon ak leyopa rete, n&#39;ap gade plenn lan anba."
                },
                "9": {
                    "verse_nr": "9",
                    "verse": "S\u00f2 mwen, b\u00e8l n\u00e8g\u00e8s mwen, ou annik gade m&#39; yon fwa, ou f\u00e8 m&#39; p\u00e8di l\u00f2l\u00f2j mwen. M&#39; annik w\u00e8 yonn nan b\u00e8l ti chenn nan kou ou yo, m&#39; p\u00e8di t\u00e8t mwen."
                },
                "10": {
                    "verse_nr": "10",
                    "verse": "Ala dous kar\u00e8s ou yo dous, s\u00f2 mwen, b\u00e8l n\u00e8g\u00e8s mwen! Kar\u00e8s ou yo pi dous pase siwo my\u00e8l. Sant k\u00f2 ou pi bon pase tout kalite f\u00e8y santi bon."
                },
                "11": {
                    "verse_nr": "11",
                    "verse": "Bouch ou gen gou siwo my\u00e8l, b\u00e8l n\u00e8g\u00e8s mwen! Anba lang ou menm, se l\u00e8t ak siwo my\u00e8l. Rad sou ou gen menm sant ak rakbwa m\u00f2n Liban an."
                },
                "12": {
                    "verse_nr": "12",
                    "verse": "S\u00f2 mwen, b\u00e8l n\u00e8g\u00e8s mwen, ou tankou yon jaden kache, yon sous dlo yo f\u00e8men d\u00e8y\u00e8 miray, yon fontenn yo sele."
                },
                "13": {
                    "verse_nr": "13",
                    "verse": "Ou tankou yon jaden fre kote pye grenad ap grandi. Y&#39;ap bay b\u00e8l grenad byen dous. Ou tankou yon jaden kote yo jwenn jasmen ak ti bonm,"
                },
                "14": {
                    "verse_nr": "14",
                    "verse": "tibonm ak safran, sitwon\u00e8l ak kann\u00e8l ak tout kalite pyebwa ki bay lansan, lami ak lalwa, ansanm ak tout kalite plant ki gen bon sant."
                },
                "15": {
                    "verse_nr": "15",
                    "verse": "\u00b6 Fontenn jaden mwen an, se yon sous dlo k&#39;ap koule desann byen fre soti nan m\u00f2n Liban an."
                },
                "16": {
                    "verse_nr": "16",
                    "verse": "Van n\u00f2de, leve non! Van sw\u00e8t, kouri vini soufle sou jaden mwen an! Plen l\u00e8 a ak bon sant. Vini non, mennaj mwen! Antre nan jaden ki pou ou a! Manje nan pi bon fwi yo!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u00b6 M&#39; antre nan jaden ki pou mwen an! S\u00f2 mwen, b\u00e8l ti n\u00e8g\u00e8s mwen. Mwen keyi lami ak l\u00f2t f\u00e8y santi bon. Mwen manje gato my\u00e8l mwen ak tout siwo a. Mwen bw\u00e8 diven m&#39;, mwen bw\u00e8 l\u00e8t mwen. Mezanmi, manje manje nou! Bw\u00e8 bw\u00e8 nou! F\u00e8 lamou nou jouk nou sou!"
                },
                "2": {
                    "verse_nr": "2",
                    "verse": "\u00b6 Mwen t&#39;ap d\u00f2mi, men k\u00e8 m&#39; t&#39;ap veye. Mwen tande mennaj mwen k&#39;ap frape nan p\u00f2t la. Louvri pou mwen, tanpri, s\u00f2 mwen, fiyanse m&#39;, toutr\u00e8l mwen, b\u00e8l n\u00e8g\u00e8s mwen! Seren mouye tout t\u00e8t mwen. Tout cheve m&#39; plen dlo lawouze."
                },
                "3": {
                    "verse_nr": "3",
                    "verse": "Mwen gen tan wete rad sou mwen, Ou ta vle m&#39; mete rad sou mwen ank\u00f2? M&#39; gen tan lave pye m&#39;. Ou ta vle m&#39; mete yo at\u00e8 ank\u00f2?"
                },
                "4": {
                    "verse_nr": "4",
                    "verse": "Mennaj mwen pase men l&#39; nan twou p\u00f2t la. Tout san nan k\u00f2 m&#39; mache."
                },
                "5": {
                    "verse_nr": "5",
                    "verse": "Lamenm, mwen leve pou m&#39; louvri pou mennaj mwen. Sant lami a te sou tout men m&#39;. Li t&#39;ap degoute nan dw\u00e8t mwen sou kw\u00f2ch\u00e8t p\u00f2t la."
                },
                "6": {
                    "verse_nr": "6",
                    "verse": "L\u00e8 mwen louvri p\u00f2t la pou li, li te gen tan al f\u00e8 wout li. Jan m&#39; te santi m&#39; ap mouri l\u00e8 m&#39; te tande l&#39; ap pale a! M&#39; chache l&#39;, m&#39; pa jwenn li! M&#39; rele l&#39;, li pa reponn!"
                },
                "7": {
                    "verse_nr": "7",
                    "verse": "Gad k&#39;ap f\u00e8 patwouy nan tout lavil la kontre av\u00e8 m&#39;. Yo bat mwen, yo toufounen m&#39;! Gad ki t&#39;ap f\u00e8 faksyon sou miray ranpa yo pran gwo manto ki te sou mwen an."
                },
                "8": {
                    "verse_nr": "8",
                    "verse": "Nou menm, medam lavil Jerizal\u00e8m yo, tanpri, tanpri souple! Si nou kontre ak mennaj mwen an, di l&#39; pou mwen: mwen malad sit\u00e8lman mwen renmen!"
                },
                "9": {
                    "verse_nr": "9",
                    "verse": "\u00b6 Ou menm ki pi b\u00e8l pase tout fanm, kisa mennaj ou genyen pase l\u00f2t gason? Wi, kisa li genyen l\u00f2t gason pa genyen, pou ou mande nou f\u00e8 sa pou ou?"
                },
                "10": {
                    "verse_nr": "10",
                    "verse": "Mennaj mwen b\u00e8l, li byen kanpe. Li fasil pou rekon\u00e8t, te m\u00e8t nan mitan dimil (10.000) gason."
                },
                "11": {
                    "verse_nr": "11",
                    "verse": "Figi l&#39; gen yon b\u00e8l koule j\u00f2n, tankou l\u00f2. Cheve li yo tankou f\u00e8y palmis nan van. Yo nwa tankou plim kaou."
                },
                "12": {
                    "verse_nr": "12",
                    "verse": "De je l&#39; yo, ou ta di de pijon b\u00f2 yon ti dlo larivy\u00e8. Ou ta di de ti pijon nwa k&#39;ap benyen nan de kiv\u00e8t l\u00e8t."
                },
                "13": {
                    "verse_nr": "13",
                    "verse": "De b\u00f2 figi l&#39; yo tankou de jaden plen z\u00e8b ak fl\u00e8 santi bon! Bouch li tankou fl\u00e8 savann ki gen bon sant."
                },
                "14": {
                    "verse_nr": "14",
                    "verse": "Men l&#39; yo, ou ta di chenn an l\u00f2, ak yon bann b\u00e8l ti py\u00e8 topaz kole sou yo. K\u00f2 li, ou ta di yon gwo moso ivwa tou blan byen poli, kouvri ak py\u00e8 safi."
                },
                "15": {
                    "verse_nr": "15",
                    "verse": "Janm li yo, ou ta di de poto mab byen kanpe sou de moso l\u00f2 bon kalite. L\u00e8 ou gade l&#39;, li tankou m\u00f2n Liban, li kanpe tankou gwo pye s\u00e8d Liban yo."
                },
                "16": {
                    "verse_nr": "16",
                    "verse": "Anndan bouch li dous tankou siwo my\u00e8l. Li b\u00e8l gason nan tout k\u00f2 li. Se konsa mennaj mwen an ye, se konsa zanmi m&#39; lan ye, medam lavil Jerizal\u00e8m!"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "\u00b6 Ou menm ki pi b\u00e8l fanm pase tout fanm, kote mennaj ou ale? Ki wout ou w\u00e8 li pran? Nou pral ede ou chache l&#39;."
                },
                "2": {
                    "verse_nr": "2",
                    "verse": "Mennaj mwen al nan jaden l&#39;, kote pyebwa santi bon ap pouse. li al bay mouton l&#39; yo manje. li al ranmase b\u00e8l ti fl\u00e8."
                },
                "3": {
                    "verse_nr": "3",
                    "verse": "Mennaj mwen pou mwen, mwen pou mennaj mwen. li ap f\u00e8 mouton l&#39; yo manje nan mitan b\u00e8l ti fl\u00e8 yo."
                },
                "4": {
                    "verse_nr": "4",
                    "verse": "\u00b6 Anm\u00f2r\u00e8z mwen, ou b\u00e8l tankou lavil Tisa. L\u00e8 m&#39; w\u00e8 ou sa f\u00e8 m&#39; plezi tankou l\u00e8 m&#39; w\u00e8 lavil Jerizal\u00e8m. Kote ou pase tout moun p\u00e8di nan ou!"
                },
                "5": {
                    "verse_nr": "5",
                    "verse": "Sispann gade m&#39;, paske l\u00e8 ou gade m&#39;, ou f\u00e8 m&#39; pa konn sa m&#39;ap f\u00e8. Cheve ou ap danse b\u00f2 figi ou tankou kabrit k&#39;ap kouri desann sou m\u00f2n Galarad yo."
                },
                "6": {
                    "verse_nr": "6",
                    "verse": "Dan ou yo blan tankou mouton yo f\u00e8k sot benyen. Ou pa manke yonn ladan yo. Tout dan anwo yo mache ak dan anba yo."
                },
                "7": {
                    "verse_nr": "7",
                    "verse": "De b\u00f2 figi ou yo ou ta di de b\u00f2 grenad anba vwal ou a."
                },
                "8": {
                    "verse_nr": "8",
                    "verse": "Wa a gen swasant renn, katreven fanm kay. Pou jenn fi menm, se pa pale."
                },
                "9": {
                    "verse_nr": "9",
                    "verse": "Men, pa gen tankou jenn ti pijon mwen an. Li menm ase mwen renmen. Se s\u00e8l pitit fi manman l&#39; f\u00e8. Se pitit sa a li pi renmen. L\u00e8 jenn fi yo w\u00e8 l&#39;, yo di: Gade sa Bondye f\u00e8 pou ou! Renn yo ak fanm kay yo menm ap f\u00e8 lwanj li."
                },
                "10": {
                    "verse_nr": "10",
                    "verse": "Kil\u00e8s sa a k&#39;ap par\u00e8t tankou sol\u00e8y ki f\u00e8k leve? Li b\u00e8l tankou lalin, li klere tankou sol\u00e8y. Kote ou pase tout moun p\u00e8di nan ou!"
                },
                "11": {
                    "verse_nr": "11",
                    "verse": "\u00b6 Mwen desann nan jaden zanmann yo pou m&#39; te w\u00e8 jenn ti plant yo nan fon an, pou m&#39; w\u00e8 si pye rezen yo ap boujonnen, si pye grenad yo ap fleri."
                },
                "12": {
                    "verse_nr": "12",
                    "verse": "Apre sa, m&#39; pa konn sa ki pase m&#39;. M&#39; santi m&#39; tankou yon s\u00f2lda sou cha lag\u00e8 ki anvi al goumen."
                },
                "13": {
                    "verse_nr": "13",
                    "verse": "Tounen non, fanm lavil Choulam! Tounen! Tounen non pou n&#39; ka gade ou! Poukisa nou vle gade fanm lavil Choulam lan k&#39;ap danse nan mitan de ran moun?"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "\u00b6 Ala b\u00e8l pye ou b\u00e8l nan sapat ou yo, n\u00e8g\u00e8s mwen! Ren ou tankou si li te dekore ak bon l\u00f2. Ou ta di travay yon b\u00f2s ki gen anpil ladr\u00e8s ak gou!"
                },
                "2": {
                    "verse_nr": "2",
                    "verse": "Lonbrit ou tankou yon b\u00f2l won ki pa janm manke diven melanje ak f\u00e8y santi bon. Anba vant ou menm tankou yon b\u00e8l jaden ble ak b\u00e8l ti fl\u00e8 sou tout areb\u00f2 li."
                },
                "3": {
                    "verse_nr": "3",
                    "verse": "Tete ou yo doubout tankou de ti gaz\u00e8l, de ti gaz\u00e8l menm f\u00f2s, menm p\u00f2te."
                },
                "4": {
                    "verse_nr": "4",
                    "verse": "Kou ou tankou yon f\u00f2 won f\u00e8t an ivwa. Je ou yo tankou basen dlo nan lavil Esbon, b\u00f2 p\u00f2tay gwo lavil la. Nen ou tankou gwo f\u00f2 peyi Liban an k&#39;ap veye sou lavil Damas."
                },
                "5": {
                    "verse_nr": "5",
                    "verse": "Ou kenbe t\u00e8t ou dw\u00e8t sou k\u00f2 ou, tankou m\u00f2n Kam\u00e8l. Cheve ou yo ap flote tankou b\u00e8l twal swa wouj grena. Nenp\u00f2t wa ta ka p\u00e8di nan boukl\u00e8t cheve ou yo!"
                },
                "6": {
                    "verse_nr": "6",
                    "verse": "Ala b\u00e8l ou b\u00e8l, mennaj mwen! Ala dous ou dous, b\u00e8l n\u00e8g\u00e8s mwen!"
                },
                "7": {
                    "verse_nr": "7",
                    "verse": "L\u00e8 ou kanpe, ou ta di yon b\u00e8l pye palmis. De tete ou yo ou ta di de ti grap palmis."
                },
                "8": {
                    "verse_nr": "8",
                    "verse": "Mwen f\u00e8 lide moute sou pye palmis la pou m&#39; keyi grap yo. Pou mwen, tete ou yo tankou de grap rezen. Bouch ou gen sant ponm kajou!"
                },
                "9": {
                    "verse_nr": "9",
                    "verse": "Anndan bouch ou, gen gou yon bon diven. Kite diven an koule pou mennaj mwen, Kite l&#39; koule nan bouch nou antan n&#39;ap d\u00f2mi."
                },
                "10": {
                    "verse_nr": "10",
                    "verse": "\u00b6 Se pou mennaj mwen mwen ye! Se mwen menm li anvi."
                },
                "11": {
                    "verse_nr": "11",
                    "verse": "Vini non, mennaj mwen! Ann al andey\u00f2. N&#39;a pase nwit lan nan jaden yo."
                },
                "12": {
                    "verse_nr": "12",
                    "verse": "Nan maten, n&#39;apral gade pye rezen yo pou w\u00e8 si yo konmanse boujonnen, si fl\u00e8 yo ap louvri, si pye grenad yo ap fleri. Se la n&#39;a karese n\u00e8t ale."
                },
                "13": {
                    "verse_nr": "13",
                    "verse": "Ou ka pran sant mandrag\u00f2 yo. Devan pap\u00f2t nou an gen tout kalite bon fwi, fwi ki f\u00e8k keyi ak fwi ki byen mi. Mennaj mwen, se mwen ki te sere yo pou ou."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "\u00b6 Poukisa se pa t&#39; fr\u00e8 m&#39; ou te ye, fr\u00e8 ki tete menm manman av\u00e8 m&#39;? L\u00e8 m&#39; ta kontre av\u00e8 ou nan lari, m&#39; ta gen dwa bo ou, pesonn pa ta w\u00e8 mal nan sa."
                },
                "2": {
                    "verse_nr": "2",
                    "verse": "Mwen ta mennen ou lakay manman m&#39;, mwen ta f\u00e8 ou antre. Ou ta moutre m&#39; sa pou m&#39; f\u00e8. M&#39; ta ba ou diven melanje ak f\u00e8y santi bon ak ji grenad mwen yo pou ou bw\u00e8."
                },
                "3": {
                    "verse_nr": "3",
                    "verse": "Li pase men g\u00f2ch li anba t\u00e8t mwen, l&#39;ap karese m&#39; ak men dwat li."
                },
                "4": {
                    "verse_nr": "4",
                    "verse": "Nou menm medam lavil Jerizal\u00e8m, tanpri, tanpri souple! Pa deranje anm\u00f2r\u00e8z mwen l\u00e8 l&#39;ap d\u00f2mi. Pa leve l&#39; san l&#39; pa vle."
                },
                "5": {
                    "verse_nr": "5",
                    "verse": "\u00b6 Kil\u00e8s sa a k&#39;ap vin sot nan dez\u00e8 a? Kil\u00e8s sa a ki apiye sou bra mennaj li konsa? Anba pye ponm lan, mwen leve ou nan d\u00f2mi. Se la ou te f\u00e8t. Se la manman ou te f\u00e8 ou w\u00e8 sol\u00e8y."
                },
                "6": {
                    "verse_nr": "6",
                    "verse": "Pa renmen l\u00f2t moun pase mwen ase! Kenbe m&#39; f\u00f2 nan bra ou! renmen tankou lanm\u00f2. L\u00e8 ou renmen yon moun tout bon, se mouri w&#39;ap mouri pou li. renmen met dife nan tout k\u00f2 ou. Dife sa a se nan Bondye li soti."
                },
                "7": {
                    "verse_nr": "7",
                    "verse": "Pa gen dlo ki ka touye l&#39;. Pa gen larivy\u00e8 ki ka tenyen l&#39;. Yon moun te m\u00e8t ofri tout rich\u00e8s lakay li pou l&#39; ta achte renmen, pesonn pa ta okipe l&#39;."
                },
                "8": {
                    "verse_nr": "8",
                    "verse": "\u00b6 Nou gen yon ti s\u00e8, li poko menm pouse tete. Kisa pou nou f\u00e8 pou li si yon jenn gason vin ap file l&#39;?"
                },
                "9": {
                    "verse_nr": "9",
                    "verse": "Si se yon miray li ye, n&#39;a bati yon gwo f\u00f2 won an ajan sou li. Si se yon p\u00f2t li ye, n&#39;a f\u00e8men l&#39; ak batan s\u00e8d, n&#39;a kouvri l&#39; ak panno bwa s\u00e8d."
                },
                "10": {
                    "verse_nr": "10",
                    "verse": "Se yon miray ranpa mwen ye. Tete m&#39; tankou de f\u00f2. Se pout\u00e8t sa, nan je mennaj mwen, m&#39; se yon fanm ki jwenn bon\u00e8 m&#39;."
                },
                "11": {
                    "verse_nr": "11",
                    "verse": "Salomon te gen yon jaden rezen yon kote yo rele Baal-Amon. Li bay k\u00e8k moun okipe l&#39; pou li. L\u00e8 rek\u00f2t, yo chak pou te ba li mil (1.000) py\u00e8s ajan."
                },
                "12": {
                    "verse_nr": "12",
                    "verse": "Mwen gen jaden rezen pa m&#39; m&#39;ap okipe. Salomon, ou m\u00e8t kenbe mil (1.000) py\u00e8s ajan pa ou yo ak desan (200) py\u00e8s ajan pou moun k&#39;ap veye rek\u00f2t la."
                },
                "13": {
                    "verse_nr": "13",
                    "verse": "\u00b6 Zanmi kanmarad ap pare z\u00f2r\u00e8y pou tande ou. F\u00e8 m&#39; tande vwa ou non, ou menm ki rete nan jaden yo!"
                },
                "14": {
                    "verse_nr": "14",
                    "verse": "Kouri non, mennaj mwen! Kouri tankou yon kabrit, tankou yon jenn ti kabrit sou m\u00f2n ki gen bon sant yo!"
                }
            }
        }
    }
}