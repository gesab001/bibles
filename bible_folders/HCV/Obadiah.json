{
    "version": "HCV",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Mesaj pwof\u00e8t Abdyas sou peyi Edon. Men mesaj Sey\u00e8 a te ban mwen: Nou te tande mesaj Sey\u00e8 a te bay la. Li te voye mesaj li a nan tout nasyon yo pou di yo: Annavan! Leve non! Ann mache pran Edon! Ann al goumen av\u00e8 l&#39;!"
                },
                "2": {
                    "verse_nr": "2",
                    "verse": "Men sa Sey\u00e8 a di moun peyi Edon yo: Mwen pral f\u00e8 peyi nou an vin tou f\u00e8b nan mitan l\u00f2t nasyon yo. Tout moun pral meprize nou n\u00e8t!"
                },
                "3": {
                    "verse_nr": "3",
                    "verse": "Se awogans nou ki f\u00e8 nou p\u00e8di t\u00e8t nou. Nou bati kapital nou sou t\u00e8t gwo w\u00f2ch yo. Nou moute kay nou byen wo nan m\u00f2n yo. Epi n&#39;ap di nan k\u00e8 nou: Ki moun ki ka f\u00e8 nou desann la a!"
                },
                "4": {
                    "verse_nr": "4",
                    "verse": "Nou te m\u00e8t bati kay nou byen wo tankou nich malfini, nou te m\u00e8t mete nich nou byen wo tankou si li te nan mitan zetwal yo, m&#39;ap voye nou jete anba, m&#39;ap f\u00e8 nou desann. Se Sey\u00e8 a menm ki di sa."
                },
                "5": {
                    "verse_nr": "5",
                    "verse": "L\u00e8 v\u00f2l\u00f2 antre lakay moun lannwit pou piye, yo annik pran sa yo bezwen. L\u00e8 moun ap ranmase rek\u00f2t rezen, yo toujou kite d\u00e8y\u00e8 pou moun k&#39;ap vin grapiye yo. Men, gade jan l\u00e8nmi ravaje nou n\u00e8t ale non!"
                },
                "6": {
                    "verse_nr": "6",
                    "verse": "Yo fouye toupatou nan peyi Ezaou a. Yo pran tout trez\u00f2 nou te kache yo."
                },
                "7": {
                    "verse_nr": "7",
                    "verse": "Tout moun ki te mete t\u00e8t ansanm av\u00e8 nou yo woule nou byen woule. Yo mete nou dey\u00f2 nan pw\u00f2p peyi nou an. Moun ki te pi bon zanmi nou yo twonpe nou byen twonpe. Moun ki te konn manje sou tab ansanm ak nou pare p\u00e8len pou nou. Nou menm, nou pa menm w\u00e8 sa!"
                },
                "8": {
                    "verse_nr": "8",
                    "verse": "Sey\u00e8 a di konsa: -Jou m&#39;ap pini moun Edon yo, m&#39;ap dispar\u00e8t tout moun ki gen bon konprann nan peyi a, tout moun lespri ki rete sou m\u00f2n Ezaou a."
                },
                "9": {
                    "verse_nr": "9",
                    "verse": "S\u00f2lda lavil Teman yo pral tranble nan kanson yo. Yo pral masakre tout gason peyi Edon ki konn goumen."
                },
                "10": {
                    "verse_nr": "10",
                    "verse": "\u00b6 Paske nou te masakre pitit pitit Jak\u00f2b yo, kouzen nou yo, paske nou te f\u00e8 yo anpil mechanste, yo pral f\u00e8 nou wont, yo pral dispar\u00e8t nou n\u00e8t."
                },
                "11": {
                    "verse_nr": "11",
                    "verse": "Nou te rete kanpe la ap gade, l\u00e8 moun l\u00f2t nasyon yo t&#39;ap piye tout rich\u00e8s yo. Nou pa t&#39; pi bon pase etranje yo ki te defonse p\u00f2tay yo l\u00e8 sa a, ki te separe bay chak moun tout rich\u00e8s lavil Jerizal\u00e8m yo. Nou menm tou, nou te f\u00e8 menm bagay la."
                },
                "12": {
                    "verse_nr": "12",
                    "verse": "Nou pa t&#39; dwe kontan w\u00e8 kouzen nou yo nan mal\u00e8. Nou pa t&#39; dwe kontan w\u00e8 y&#39;ap fini ak moun fanmi Jida yo. Nou pa t&#39; dwe pase yo nan rizib, l\u00e8 yo te nan tray."
                },
                "13": {
                    "verse_nr": "13",
                    "verse": "Nou pa t&#39; dwe janbe p\u00f2tay lavil p\u00e8p mwen an pou nou te antre ladan l&#39;, jou mal\u00e8 te tonbe sou yo a. Nou pa t&#39; dwe kontan w\u00e8 jan y&#39;ap soufri, jou mal\u00e8 te tonbe sou yo a. Nou pa t&#39; dwe mete men nou sou byen yo, jou mal\u00e8 te tonbe sou yo a."
                },
                "14": {
                    "verse_nr": "14",
                    "verse": "Nou pa t&#39; dwe kanpe nan kalfou yo pou nou touye sa ki t&#39;ap chache chape k\u00f2 yo. Nou pa t&#39; dwe lage sa ki pa t&#39; mouri yo nan men l\u00e8nmi yo, jou mal\u00e8 te tonbe sou yo a."
                },
                "15": {
                    "verse_nr": "15",
                    "verse": "Jou a pa lwen rive, kote mwen menm, Sey\u00e8 a, mwen pral jije tout nasyon yo. Nou menm moun peyi Edon, sa nou te f\u00e8 a, se sa yo pral f\u00e8 nou tou. Yo pral f\u00e8 nou sibi tou sa nou te f\u00e8 l\u00f2t yo sibi."
                },
                "16": {
                    "verse_nr": "16",
                    "verse": "P\u00e8p mwen an pase pa l&#39; anba men mwen sou m\u00f2n ki apa pou mwen an. Konsa tou, tout nasyon yo pral pran pa yo san rete. Yo pral pran jouk yo p&#39;ap kapab ank\u00f2. Yo pral dispar\u00e8t tankou si yo pa t&#39; janm la."
                },
                "17": {
                    "verse_nr": "17",
                    "verse": "\u00b6 Men, sou m\u00f2n Siyon an, k\u00e8k moun pral sove. Se yon kote ki pral apa n\u00e8t pou mwen. Moun fanmi Jak\u00f2b yo pral reprann tout peyi l\u00e8nmi te wete nan men yo."
                },
                "18": {
                    "verse_nr": "18",
                    "verse": "Moun fanmi Jak\u00f2b yo pral tankou dife. Pitit pitit Joz\u00e8f yo pral tankou yon flanm dife. Yo pral detwi pitit Ezaou yo n\u00e8t tankou dife nan z\u00e8b ch\u00e8ch. Pesonn nan fanmi Ezaou a p&#39;ap chape. Se mwen menm, Sey\u00e8 a, ki di sa."
                },
                "19": {
                    "verse_nr": "19",
                    "verse": "Moun p\u00e8p Izray\u00e8l ki rete nan z\u00f2n Neg\u00e8v la pral pran m\u00f2n Ezaou a pou yo. Moun p\u00e8p Izray\u00e8l ki rete nan plenn ki nan pye m\u00f2n Jida yo pral pran peyi moun Filisti yo nan men yo. Moun p\u00e8p Izray\u00e8l yo pral pran peyi Efrayim ak peyi Samari pou yo. Moun Benjamen yo pral pran peyi Galarad la pou yo."
                },
                "20": {
                    "verse_nr": "20",
                    "verse": "Nan moun yo te dep\u00f2te yo, s\u00f2lda ki moun nan n\u00f2 peyi Izray\u00e8l la va pran peyi Kanaran an pou yo, rive lavil Sarepta. Men, moun lavil Jerizal\u00e8m yo te dep\u00f2te nan peyi Sefara a va pran tout lavil Neg\u00e8v yo pou yo."
                },
                "21": {
                    "verse_nr": "21",
                    "verse": "Yo tout, y&#39;a moute sou m\u00f2n Siyon an pou delivre l&#39;. Se yo ki va gouv\u00e8nen tout m\u00f2n Ezaou a. L\u00e8 sa a, se Sey\u00e8 a menm ki va s\u00e8l wa."
                }
            }
        }
    }
}