{
    "version": "HCV",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Mwen menm, P\u00f2l, ansanm ak Silven ak Timote, m&#39;ap ekri l\u00e8t sa a voye bay manm legliz lavil Tesalonik yo, k&#39;ap viv ansanm nan Bondye, Papa a, ak Jezikri, Sey\u00e8 nou an. Mwen mande pou yo ban nou benediksyon ak k\u00e8 poze."
                },
                "2": {
                    "verse_nr": "2",
                    "verse": "\u00b6 Se tout tan m&#39;ap di Bondye m\u00e8si pou nou tout. Mwen pa janm bliye nou l\u00e8 m&#39;ap lapriy\u00e8."
                },
                "3": {
                    "verse_nr": "3",
                    "verse": "Devan Bondye Papa nou, mwen toujou chonje jan n&#39;ap viv byen paske nou gen konfyans nan Bondye, jan n&#39;ap travay di paske nou gen renmen nan k\u00e8 nou, jan nou rete f\u00e8m nan espwa nou gen nan Jezikri, Sey\u00e8 nou an."
                },
                "4": {
                    "verse_nr": "4",
                    "verse": "Mwen konnen, fr\u00e8 m&#39; yo, Bondye renmen nou, se li menm ki chwazi nou pou n&#39; ka viv pou li."
                },
                "5": {
                    "verse_nr": "5",
                    "verse": "Se pa t&#39; av\u00e8k paw\u00f2l ase mwen te anonse nou bon nouv\u00e8l la. Men tou, se te av\u00e8k pouvwa Sentespri a, av\u00e8k lasirans f\u00e8m sa m&#39; t&#39;ap di a se vre. Nou menm tou, nou konnen jan mwen te mennen t\u00e8t mwen nan mitan nou. Mwen te f\u00e8 l&#39; pou byen nou."
                },
                "6": {
                    "verse_nr": "6",
                    "verse": "\u00b6 Nou te swiv egzanp mwen ak egzanp Sey\u00e8 a. Nou te soufri anpil. Malgre sa, nou te resevwa paw\u00f2l Bondye a ak k\u00e8 kontan. Sa se travay Sentespri."
                },
                "7": {
                    "verse_nr": "7",
                    "verse": "Se konsa, nou te tounen yon egzanp pou tout moun nan peyi Masedwan ak nan peyi Lakayi ki gen konfyans nan Bondye."
                },
                "8": {
                    "verse_nr": "8",
                    "verse": "Konsa, nou f\u00e8 anpil moun rive konnen mesaj Sey\u00e8 a. Se pa s\u00e8lman nan Masedwan ak nan Lakayi, men se toupatou moun ap pale jan nou gen konfyans nan Bondye. Se sa ki f\u00e8, nou pa bezwen pale sou sa ank\u00f2."
                },
                "9": {
                    "verse_nr": "9",
                    "verse": "Okontr\u00e8, yo tout ap rakonte jan nou te resevwa m&#39; l\u00e8 m&#39; te rive lakay nou, jan nou te kite zid\u00f2l yo pou n&#39; tounen vin jwenn Bondye, pou nou te ka s\u00e8vi Bondye vivan an, Bondye tout bon an."
                },
                "10": {
                    "verse_nr": "10",
                    "verse": "Y&#39;ap di tou jan n&#39;ap tann Jezi, Pitit Bondye a, k&#39;ap vini sot nan sy\u00e8l la. Se Jezi sa a Bondye te leve vivan soti nan lanm\u00f2. Se li menm k&#39;ap delivre nou anba k\u00f2l\u00e8 Bondye k&#39;ap vini an."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Nou menm fr\u00e8 m&#39; yo, nou konn sa byen: vizit mwen te f\u00e8 lakay nou an te bay bon rezilta."
                },
                "2": {
                    "verse_nr": "2",
                    "verse": "Mwen te fenk soti lavil Filip kote yo te maltrete m&#39; anpil, kote yo te joure m&#39; lan. Men, Bondye ban m&#39; f\u00f2s ak kouraj pou m&#39; te ka anonse nou bon nouv\u00e8l ki soti nan li a, malgre tout opozisyon mwen te jwenn."
                },
                "3": {
                    "verse_nr": "3",
                    "verse": "Paske, l\u00e8 m&#39;ap pale ak moun, se pa manti m&#39;ap bay, ni mwen pa gen ankenn move lide d\u00e8y\u00e8 t\u00e8t mwen, ni mwen p&#39;ap chache twonpe pesonn."
                },
                "4": {
                    "verse_nr": "4",
                    "verse": "Okontr\u00e8, mwen te toujou pale jan Bondye vle l&#39; la. Se Bondye ki konnen sa ki nan k\u00e8 mwen. Li f\u00e8 m&#39; konfyans, li ban mwen bon nouv\u00e8l li a pou m&#39; anonse. Se sak f\u00e8, se pa l\u00e8z\u00f2m m&#39;ap chache f\u00e8 plezi, men Bondye ki konnen sa ki nan k\u00e8 mwen."
                },
                "5": {
                    "verse_nr": "5",
                    "verse": "Nou menm, nou konn sa byen: mwen pa janm s\u00e8vi ak paw\u00f2l ki pou flate moun, ni mwen pa janm pran ankenn pret\u00e8s pou chache f\u00e8 lajan. Mwen pran Bondye pou temwen."
                },
                "6": {
                    "verse_nr": "6",
                    "verse": "Mwen pa chache lwanj nan men pesonn, ni nan men nou, ni nan men l\u00f2t moun."
                },
                "7": {
                    "verse_nr": "7",
                    "verse": "\u00b6 Se pa kapab mwen pa ta kapab f\u00e8 nou santi otorite Kris la ban mwen tankou ap\u00f2t li. Non, okontr\u00e8. Pandan tout tan m&#39; te lakay nou, mwen te aji av\u00e8k dous\u00e8, tankou yon manman k&#39;ap pran swen pitit li yo."
                },
                "8": {
                    "verse_nr": "8",
                    "verse": "Mwen te sit\u00e8lman renmen nou, se pa bon nouv\u00e8l la ase mwen ta ban nou. Ata vi m&#39; mwen ta bay pou nou. Nou w\u00e8 jan m&#39; renmen nou!"
                },
                "9": {
                    "verse_nr": "9",
                    "verse": "Nou chonje, fr\u00e8 m&#39; yo, jan m&#39; te travay, jan m&#39; te fatige k\u00f2 m&#39; ap travay lajounen kou lannwit pou m&#39; pa t&#39; sou kont nou yonn pandan tout tan mwen t&#39;ap anonse nou bon nouv\u00e8l Bondye a."
                },
                "10": {
                    "verse_nr": "10",
                    "verse": "Mwen pran nou s\u00e8vi m&#39; temwen ansanm ak Bondye: Nou menm ki gen konfyans nan Bondye, nou ka di mwen te aji byen ak nou, yon jan ki dak\u00f2 ak volonte Bondye, yon jan ki dwat, ki san repw\u00f2ch."
                },
                "11": {
                    "verse_nr": "11",
                    "verse": "Nou konnen ki jan mwen te aji ak nou chak, tankou yon papa ak pitit li yo."
                },
                "12": {
                    "verse_nr": "12",
                    "verse": "Mwen te ankouraje nou, mwen te konsole nou, mwen pa t&#39; janm sispann f\u00e8 nou konprann byen ki jan pou nou mennen t\u00e8t nou pou nou ka f\u00e8 Bondye plezi, paske Bondye rele nou pou nou resevwa pa nou nan gouv\u00e8nman l&#39; ak nan b\u00e8l pouvwa li."
                },
                "13": {
                    "verse_nr": "13",
                    "verse": "\u00b6 Se konsa, mwen pa sispann di Bondye m\u00e8si tou pou jan nou te pare z\u00f2r\u00e8y nou koute l\u00e8 m&#39; t&#39;ap f\u00e8 nou konnen paw\u00f2l Bondye a. Nou te resevwa l&#39; pou sa l&#39; ye a: pou paw\u00f2l Bondye, pa pou paw\u00f2l l\u00e8z\u00f2m. Se paw\u00f2l sa a k&#39;ap travay nan k\u00e8 nou, nou menm ki gen konfyans nan Bondye."
                },
                "14": {
                    "verse_nr": "14",
                    "verse": "Fr\u00e8 m&#39; yo, sa ki rive nou an, se sa ki te rive manm legliz Bondye k&#39;ap viv pou Jezikri nan peyi Jide a. Menm sa yo te soufri nan men jwif yo, se sa nou soufri tou nan men moun menm peyi ak nou yo."
                },
                "15": {
                    "verse_nr": "15",
                    "verse": "Se jwif yo ki te f\u00e8 touye ni Jezi, Sey\u00e8 a, ni pwof\u00e8t yo. Se yo menm tou ki te p\u00e8sekite m&#39; ansanm ak zanmi m&#39; yo. Yo pa soti pou f\u00e8 Bondye plezi. Yo f\u00e8 l\u00e8nmi ak tout moun."
                },
                "16": {
                    "verse_nr": "16",
                    "verse": "Y&#39;ap f\u00e8 sa yo kapab pou anpeche m&#39; pale ak moun ki pa jwif yo, pou moun sa yo pa sove. Konsa, yo lage k\u00f2 yo n\u00e8t ale nan menm peche yo te toujou k\u00f2nn f\u00e8 a. Men, koulye a k\u00f2l\u00e8 Bondye tonbe sou yo."
                },
                "17": {
                    "verse_nr": "17",
                    "verse": "\u00b6 Pou mwen menm, fr\u00e8 m&#39; yo, pa gen lontan depi m&#39; kite nou. Nou pa w\u00e8 menm, se vre. Men, lide m&#39; toujou sou nou. Se pa ti anvi mwen pa anvi w\u00e8 nou ank\u00f2."
                },
                "18": {
                    "verse_nr": "18",
                    "verse": "Mwen pa konnen sa m&#39; ta f\u00e8 pou m&#39; tounen lakay nou ank\u00f2. Mwen menm P\u00f2l, mwen te seye plizy\u00e8 fwa menm. Men, Satan te anpeche mwen."
                },
                "19": {
                    "verse_nr": "19",
                    "verse": "Se nou menm, moun Tesalonik, ki tout espwa mwen, se pa l\u00f2t moun. Se nou menm ki f\u00e8 k\u00e8 m&#39; kontan. Se nou menm k&#39;ap ban m&#39; okazyon pou m&#39; vante t\u00e8t mwen devan Jezi, Sey\u00e8 nou an, l\u00e8 la vini."
                },
                "20": {
                    "verse_nr": "20",
                    "verse": "Se nou menm ki ban m&#39; satilfaksyon, se nou menm ki f\u00e8 k\u00e8 m&#39; kontan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Se konsa, mwen pa t&#39; kapab tann ank\u00f2. Mwen pran desizyon rete pou kont mwen lavil At\u00e8n."
                },
                "2": {
                    "verse_nr": "2",
                    "verse": "Mwen te voye Timote, fr\u00e8 nou an, al w\u00e8 nou. Se yon s\u00e8vit\u00e8 Bondye k&#39;ap travay ansanm ak mwen pou f\u00e8 konnen bon nouv\u00e8l Kris la. Li te gen pou l&#39; te f\u00f2tifye nou, pou l&#39; te ankouraje nou nan lafwa,"
                },
                "3": {
                    "verse_nr": "3",
                    "verse": "pou pesonn pa febli nan mitan tribilasyon sa yo. Nou menm, moun lavil Tesalonik, se pou n&#39; soufri bagay sa yo paske Bondye te w\u00e8 davans sa tapral rive nou."
                },
                "4": {
                    "verse_nr": "4",
                    "verse": "L\u00e8 m&#39; te la nan mitan nou, mwen te pale nou davans nou tapral gen anpil lafliksyon. Nou w\u00e8 se sa menm ki rive nou."
                },
                "5": {
                    "verse_nr": "5",
                    "verse": "Se pout\u00e8t sa, mwen te voye Timote ban nou, mwen pa t&#39; kapab tann ank\u00f2. Mwen te voye l&#39; pran nouv\u00e8l jan konfyans nou nan Bondye ye. Mwen te p\u00e8 pou Satan pa t&#39; pran nou nan p\u00e8len li, pou tout travay mwen an pa t&#39; p\u00e8di."
                },
                "6": {
                    "verse_nr": "6",
                    "verse": "\u00b6 Men koulye a, Timote f\u00e8k rive sot lakay nou, li f\u00e8 k\u00e8 m&#39; kontan, li ban m&#39; bon nouv\u00e8l, li di m&#39; jan nou gen konfyans ak renmen. Li di m&#39; jan nou menm tou nou toujou chonje m&#39;, jan nou anvi w\u00e8 m&#39;, menm jan mwen menm mwen anvi w\u00e8 nou."
                },
                "7": {
                    "verse_nr": "7",
                    "verse": "Konsa, fr\u00e8 m&#39; yo, nan mitan tout fikilte ak tout lafliksyon mwen yo, sa te ban m&#39; kouraj l\u00e8 m&#39; tande jan n&#39;ap kenbe f\u00e8m nan lafwa."
                },
                "8": {
                    "verse_nr": "8",
                    "verse": "Se koulye a m&#39;ap viv tout bon, paske nou menm, moun Tesalonik, nou rete f\u00e8m nan lavi n&#39;ap mennen ansanm ak Kris la."
                },
                "9": {
                    "verse_nr": "9",
                    "verse": "Mwen pa konn ki jan pou m&#39; di Bondye m\u00e8si pou nou, t\u00e8lman nou f\u00e8 k\u00e8 m&#39; kontan devan li."
                },
                "10": {
                    "verse_nr": "10",
                    "verse": "Lajounen kou lannwit, m&#39;ap mande ak tout k\u00e8 mwen pou Bondye ban m&#39; chans yon l\u00e8 vizite nou ank\u00f2, pou m&#39; ka fin moutre nou sa nou manke nan lafwa a toujou."
                },
                "11": {
                    "verse_nr": "11",
                    "verse": "\u00b6 Mwen mande Bondye, Papa nou, ansanm ak Jezikri, Sey\u00e8 nou, pou yo louvri yon chemen pou mwen pou m&#39; ka vin w\u00e8 nou."
                },
                "12": {
                    "verse_nr": "12",
                    "verse": "Mwen mande Sey\u00e8 a pou nou gen plis renmen yonn pou l\u00f2t ak pou tout moun, menm jan mwen renmen nou."
                },
                "13": {
                    "verse_nr": "13",
                    "verse": "Konsa, nou menm moun Tesalonik, Kris la va f\u00f2tifye k\u00e8 nou pou nou ka san repw\u00f2ch devan Bondye, Papa nou, tankou moun k&#39;ap viv apa pou li jouk l\u00e8 Jezikri, Sey\u00e8 nou an, va vini ansanm ak tout moun pa l&#39; yo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 Fr\u00e8 m&#39; yo, mwen te moutre nou ki jan pou n&#39; mennen bak nou si nou vle f\u00e8 Bondye plezi. Wi, mwen konnen se konsa n&#39;ap viv vre. Men, koulye a m&#39;ap mande nou, nan non Sey\u00e8 Jezi a, tanpri chache viv pi byen toujou."
                },
                "2": {
                    "verse_nr": "2",
                    "verse": "Nou konnen tou sa m&#39; te moutre nou, av\u00e8k otorite Sey\u00e8 Jezi te ban mwen an."
                },
                "3": {
                    "verse_nr": "3",
                    "verse": "Men sa Bondye vle pou nou: Se pou nou viv apa pou Bondye, pou nou pa lage k\u00f2 nou nan imoralite."
                },
                "4": {
                    "verse_nr": "4",
                    "verse": "Se pou chak gason konn chwazi madanm li yon jan ki respektab, ki dak\u00f2 ak volonte Bondye."
                },
                "5": {
                    "verse_nr": "5",
                    "verse": "Pa kite move lanvi pouse nou tankou moun l\u00f2t nasyon yo ki pa konnen Bondye."
                },
                "6": {
                    "verse_nr": "6",
                    "verse": "Nan bagay sa a, ankenn gason pa dwe f\u00e8 fr\u00e8 l&#39; lapenn, ni f\u00e8 l&#39; lenjistis. Mwen deja di nou sa, mwen te ban nou kont av\u00e8tisman sou sa: Sey\u00e8 a gen pou peni moun ki f\u00e8 bagay konsa."
                },
                "7": {
                    "verse_nr": "7",
                    "verse": "Bondye pa rele nou pou nou viv nan vye kondisyon l\u00e8d. Men, li rele nou pou nou viv yon jan ki dak\u00f2 ak volonte li."
                },
                "8": {
                    "verse_nr": "8",
                    "verse": "Se pout\u00e8t sa, moun ki pa asepte paw\u00f2l sa a, se pa paw\u00f2l l\u00e8z\u00f2m li pa koute, se paw\u00f2l Bondye ki ban nou Sentespri l&#39; la menm li pa koute."
                },
                "9": {
                    "verse_nr": "9",
                    "verse": "\u00b6 Kanta renmen nou dwe genyen pou fr\u00e8 n&#39; yo, mwen pa bezwen ekri nou sou sa. Paske, se Bondye menm ki te moutre nou ki jan nou dwe yonn renmen l\u00f2t."
                },
                "10": {
                    "verse_nr": "10",
                    "verse": "Mwen konnen se konsa menm n&#39;ap aji av\u00e8k tout fr\u00e8 yo nan tout peyi Masedwan lan. Men, m&#39;ap mande nou, fr\u00e8 m&#39; yo, pou nou chache viv pi byen toujou."
                },
                "11": {
                    "verse_nr": "11",
                    "verse": "Chache viv ak k\u00e8 poze. Okipe zaf\u00e8 pa nou. Travay ak men nou pou nou pa rete sou kont moun."
                },
                "12": {
                    "verse_nr": "12",
                    "verse": "Konsa, moun ki pa kw\u00e8 nan Kris la va respekte nou, epi nou menm, nou p&#39;ap rete sou kont pesonn."
                },
                "13": {
                    "verse_nr": "13",
                    "verse": "\u00b6 Fr\u00e8 m&#39; yo, sou keksyon moun ki mouri deja yo, mwen ta renmen nou konn verite a, pou nou pa gen lapenn tankou l\u00f2t moun yo ki pa gen espwa nan Sey\u00e8 a."
                },
                "14": {
                    "verse_nr": "14",
                    "verse": "Menm jan nou kw\u00e8 Jezi te mouri epi li te leve soti vivan ank\u00f2 a, konsa tou, se pou n&#39; kw\u00e8 tout moun ki te gen konfyans nan li l\u00e8 yo te mouri, Bondye va f\u00e8 yo tounen ansanm ak Jezi."
                },
                "15": {
                    "verse_nr": "15",
                    "verse": "Dapre sa Sey\u00e8 a te moutre m&#39; lan, men sa m&#39;ap di nou: Nou menm k&#39;ap vivan toujou l\u00e8 Sey\u00e8 a va vini an, nou p&#39;ap pran devan moun ki mouri deja yo."
                },
                "16": {
                    "verse_nr": "16",
                    "verse": "L\u00e8 sa a, n&#39;a tande yon gwo l\u00f2d pase, n&#39;a tande vwa ch\u00e8f zanj lan ansanm ak kout klewon Bondye a: epi Sey\u00e8 a menm va desann sot nan sy\u00e8l la. Moun ki te mete konfyans yo nan Kris la l\u00e8 yo te mouri, se yo ki va leve soti vivan an premye."
                },
                "17": {
                    "verse_nr": "17",
                    "verse": "Apre sa, nou menm ki va vivan toujou l\u00e8 sa a, y&#39;ap vin pran nou, nou menm ansanm ak moun ki soti vivan nan lanm\u00f2 yo, y&#39;ap mete nou sou nwaj yo pou n&#39; al kontre Sey\u00e8 a anwo a. Konsa, nou tout n&#39;ap toujou ansanm ak Sey\u00e8 a."
                },
                "18": {
                    "verse_nr": "18",
                    "verse": "Se pou nou yonn ankouraje l\u00f2t ak paw\u00f2l sa yo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u00b6 Fr\u00e8 m&#39; yo, mwen pa bezwen ekri nou pou m&#39; f\u00e8 nou konnen ni ki l\u00e8, ni ki jou bagay sa yo gen pou rive."
                },
                "2": {
                    "verse_nr": "2",
                    "verse": "Nou menm nou konn sa byen: Jou Sey\u00e8 a gen pou l&#39; vin sou nou tankou yon v\u00f2l\u00f2 k&#39;ap vin nan mitan lannwit."
                },
                "3": {
                    "verse_nr": "3",
                    "verse": "L\u00e8 n&#39;ap tande moun ap di: Gen lap\u00e8 toupatou, tout bagay byen sou kontw\u00f2l, se l\u00e8 sa a, san nou pa atann, n&#39;ap w\u00e8 k\u00f2l\u00e8 Bondye a tonbe sou yo pou detwi yo. Se tankou l\u00e8 doul\u00e8 tranche sezi yon fanm ansent. p&#39;ap gen chape pou yo."
                },
                "4": {
                    "verse_nr": "4",
                    "verse": "Men nou menm, fr\u00e8 m&#39; yo, nou pa moun k&#39;ap viv nan f\u00e8nwa. Jou sa a p&#39;ap vin sou nou tankou yon v\u00f2l\u00e8, san nou pa atann."
                },
                "5": {
                    "verse_nr": "5",
                    "verse": "Paske, nou tout se moun k&#39;ap viv nan limy\u00e8, nan gwo lajounen. Nou pa moun k&#39;ap viv nan lannwit, nan f\u00e8nwa!"
                },
                "6": {
                    "verse_nr": "6",
                    "verse": "\u00b6 Se sak f\u00e8, piga nou d\u00f2mi tankou l\u00f2t yo. Pa kite d\u00f2mi pran nou. Kenbe t\u00e8t nou anplas."
                },
                "7": {
                    "verse_nr": "7",
                    "verse": "Se lannwit moun d\u00f2mi. Se lannwit tou moun sou."
                },
                "8": {
                    "verse_nr": "8",
                    "verse": "Men nou menm, nou se moun k&#39;ap viv lajounen, se pou nou toujou kenbe t\u00e8t nou anplas. Ann pran konfyans nou gen nan Bondye a ak renmen nou gen nan k\u00e8 nou tankou yon plak pwot\u00e8j pou lestonmak nou. Ann pran espwa nou genyen nan Jezi k&#39;ap vin delivre nou n\u00e8t la, ann mete l&#39; tankou yon kas an f\u00e8 nan t\u00e8t nou."
                },
                "9": {
                    "verse_nr": "9",
                    "verse": "Paske, Bondye pa t&#39; chwazi nou pou nou te tonbe anba k\u00f2l\u00e8 li, men pou n&#39; te ka delivre, gremesi Jezikri, Sey\u00e8 nou an."
                },
                "10": {
                    "verse_nr": "10",
                    "verse": "Jezi te mouri pou n&#39; te ka viv ansanm ak li. Konsa, kit nou mouri deja, kit nou vivan toujou l\u00e8 la vini an, nou tout n&#39;ap toujou ansanm ak li."
                },
                "11": {
                    "verse_nr": "11",
                    "verse": "\u00b6 Se pout\u00e8t sa, annou yonn ankouraje l\u00f2t, yonn ede l\u00f2t, jan nou deja ap f\u00e8 l&#39; la."
                },
                "12": {
                    "verse_nr": "12",
                    "verse": "Fr\u00e8 m&#39; yo, m&#39;ap mande nou pou nou gen anpil resp\u00e8 pou moun k&#39;ap travay nan mitan nou yo, moun Sey\u00e8 a chwazi pou dirije nou, pou ankouraje nou."
                },
                "13": {
                    "verse_nr": "13",
                    "verse": "Se pou nou gen anpil konsiderasyon pou yo, se pou nou renmen yo pout\u00e8t travay y&#39;ap f\u00e8 a. Se pou nou viv byen ak k\u00e8 poze yonn ak l\u00f2t."
                },
                "14": {
                    "verse_nr": "14",
                    "verse": "M&#39;ap mande nou tou, fr\u00e8 m&#39; yo, pou nou rele d\u00e8y\u00e8 moun k&#39;ap f\u00e8 parese yo. Ankouraje sa ki yon ti jan fr\u00e8t yo, ede sa ki f\u00e8b yo. Se pou nou pran pasyans ak tout moun."
                },
                "15": {
                    "verse_nr": "15",
                    "verse": "Pa kite pesonn rann mal pou mal. Okontr\u00e8, toujou chache f\u00e8 sa ki byen yonn pou l\u00f2t ak sa ki byen pou tout moun."
                },
                "16": {
                    "verse_nr": "16",
                    "verse": "\u00b6 Se pou k\u00e8 nou toujou kontan."
                },
                "17": {
                    "verse_nr": "17",
                    "verse": "Pa janm sispann lapriy\u00e8."
                },
                "18": {
                    "verse_nr": "18",
                    "verse": "Di Bondye m\u00e8si pou tout bagay. Se sa Bondye mande nou, nou menm ki mete konfyans nou nan Jezikri."
                },
                "19": {
                    "verse_nr": "19",
                    "verse": "Pa antrave travay Sentespri a."
                },
                "20": {
                    "verse_nr": "20",
                    "verse": "Pa meprize paw\u00f2l moun k&#39;ap bay mesaj ki soti nan Bondye."
                },
                "21": {
                    "verse_nr": "21",
                    "verse": "Egzaminen tout bagay byen, kenbe sa ki bon."
                },
                "22": {
                    "verse_nr": "22",
                    "verse": "Egzante tou sa ki mal."
                },
                "23": {
                    "verse_nr": "23",
                    "verse": "\u00b6 Mwen mande Bondye ki bay k\u00e8 poze a pou l&#39; f\u00e8 nou fav\u00e8 pou nou viv pou li n\u00e8t ale. Konsa, l\u00e8 Jezikri, Sey\u00e8 nou an, va vini, li p&#39;ap jwenn nou ak ankenn defo, ni nan k\u00f2 nou, ni nan lespri nou ni nan nanm nou."
                },
                "24": {
                    "verse_nr": "24",
                    "verse": "Bondye ki rele nou an va f\u00e8 sa pou nou, paske li toujou kenbe paw\u00f2l li."
                },
                "25": {
                    "verse_nr": "25",
                    "verse": "Fr\u00e8 m&#39; yo, lapriy\u00e8 pou mwen tou."
                },
                "26": {
                    "verse_nr": "26",
                    "verse": "Di tout fr\u00e8 yo bonjou, bo yo pou mwen tankou moun k&#39;ap viv pou Bondye konn f\u00e8 l&#39; la."
                },
                "27": {
                    "verse_nr": "27",
                    "verse": "Tanpri souple, nan non Sey\u00e8 a, li l\u00e8t sa a bay tout fr\u00e8 yo."
                },
                "28": {
                    "verse_nr": "28",
                    "verse": "Se pou benediksyon Jezikri, Sey\u00e8 nou an, toujou la av\u00e8k nou."
                }
            }
        }
    }
}