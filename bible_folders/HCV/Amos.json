{
    "version": "HCV",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Men mesaj Am\u00f2s, yonn nan gad\u00f2 mouton lavil Tekoa a, te bay. Se bagay Bondye te f\u00e8 l&#39; konnen sou p\u00e8p Izray\u00e8l la, dezan anvan tranblemannt\u00e8 a. L\u00e8 sa a, se Ozyas ki te wa nan peyi Jida, epi se Jewoboram, pitit Joas, ki te wa nan peyi Izray\u00e8l."
                },
                "2": {
                    "verse_nr": "2",
                    "verse": "Am\u00f2s di: -Sey\u00e8 a rete sou m\u00f2n Siyon, l&#39;ap gwonde. Li rete lavil Jerizal\u00e8m, li pale byen f\u00f2. Lamenm, savann mouton yo fennen. Z\u00e8b ki sou t\u00e8t m\u00f2n Kam\u00e8l la cheche."
                },
                "3": {
                    "verse_nr": "3",
                    "verse": "\u00b6 Sey\u00e8 a di konsa: Moun peyi Damas yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Yo maltrete moun peyi Galarad yo. Yo krabinen yo anba kout baton f\u00e8."
                },
                "4": {
                    "verse_nr": "4",
                    "verse": "M&#39;ap voye dife sou kay kote wa Azay\u00e8l rete a. Dife a ap boule gwo kay wa Bennadad la ra t\u00e8."
                },
                "5": {
                    "verse_nr": "5",
                    "verse": "M&#39;ap kraze p\u00f2tay lavil Damas la miy\u00e8t moso. M&#39;ap dispar\u00e8t moun ki rete nan Fon Avenn ansanm ak ch\u00e8f ki k\u00f2mande lavil Betedenn lan. Y&#39;a f\u00e8 moun peyi Siri yo prizonye, y&#39;a dep\u00f2te yo nan peyi Kir. Se Sey\u00e8 a menm ki di sa."
                },
                "6": {
                    "verse_nr": "6",
                    "verse": "Sey\u00e8 a di konsa: Moun lavil Gaza yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Yo dep\u00f2te tout yon nasyon. Yo vann yo tankou esklav bay moun Edon yo."
                },
                "7": {
                    "verse_nr": "7",
                    "verse": "M&#39;ap voye dife sou miray lavil Gaza. L&#39;ap boule gwo kay yo ra t\u00e8."
                },
                "8": {
                    "verse_nr": "8",
                    "verse": "M&#39;ap dispar\u00e8t moun ki k\u00f2mande lavil Asd\u00f2d ansanm ak ch\u00e8f ki rete nan lavil Askalon an. M&#39;ap pini lavil Ekwon an. Tout r\u00e8s moun Filisti yo pral mouri. Se Sey\u00e8 a menm, Bondye a, ki di sa."
                },
                "9": {
                    "verse_nr": "9",
                    "verse": "Sey\u00e8 a di konsa: Moun peyi Tir yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Yo dep\u00f2te tout yon nasyon. Yo vann yo tankou esklav bay moun Edon yo. Yo pa respekte kondisyon yo te pase pou yo viv yonn ak l\u00f2t tankou fr\u00e8 ak fr\u00e8."
                },
                "10": {
                    "verse_nr": "10",
                    "verse": "Se pout\u00e8t sa, m&#39;ap voye dife sou miray lavil Tir. L&#39;ap boule gwo kay li yo ra t\u00e8."
                },
                "11": {
                    "verse_nr": "11",
                    "verse": "Sey\u00e8 a di konsa: Moun lavil Edon yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Yo kouri d\u00e8y\u00e8 fr\u00e8 yo ak nepe pou yo touye yo. Yo san pitye pou yo. K\u00f2l\u00e8 yo pa gen limit. Yo toujou kenbe yo nan k\u00e8 yo."
                },
                "12": {
                    "verse_nr": "12",
                    "verse": "Se pout\u00e8t sa, m&#39;ap voye dife nan lavil Teman. L&#39;a boule gwo kay lavil Bozra yo ra t\u00e8."
                },
                "13": {
                    "verse_nr": "13",
                    "verse": "Sey\u00e8 a di konsa: Moun lavil Amon yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Nan f\u00e8 lag\u00e8 pou yo ka gen plis t\u00e8, yo rive devantre fanm ansent peyi Galarad yo."
                },
                "14": {
                    "verse_nr": "14",
                    "verse": "Se pout\u00e8t sa, m&#39;ap limen yon dife sou miray lavil Raba. L&#39;a boule gwo kay yo ra t\u00e8. Se l\u00e8 sa a w&#39;a tande r\u00e8l moun k&#39;ap goumen nan lag\u00e8 yo, tankou bri van sikl\u00f2n k&#39;ap pase."
                },
                "15": {
                    "verse_nr": "15",
                    "verse": "Y&#39;a f\u00e8 wa yo ak tout ch\u00e8f yo prizonye. Y&#39;a dep\u00f2te yo. Se Sey\u00e8 a menm ki di sa."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Sey\u00e8 a di konsa: Moun lavil Moab yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Yo pa respekte zosman wa Edon an. Yo boule yo f\u00e8 yo tounen sann."
                },
                "2": {
                    "verse_nr": "2",
                    "verse": "M&#39;ap voye dife nan peyi Moab la. L&#39;a boule gwo kay lavil Keriy\u00f2t yo ra t\u00e8. Moun Moab yo ap mouri nan mitan batay la, antan moun k&#39;ap goumen yo ap rele byen f\u00f2, epi klewon ap k\u00f2nen."
                },
                "3": {
                    "verse_nr": "3",
                    "verse": "M&#39;ap touye ch\u00e8f k&#39;ap gouv\u00e8nen nan mitan yo ansanm ak tout l\u00f2t ch\u00e8f ki nan peyi a. Se Sey\u00e8 a menm ki di sa."
                },
                "4": {
                    "verse_nr": "4",
                    "verse": "Sey\u00e8 a di konsa: Moun peyi Jida yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Yo voye sa mwen te moutre yo a jete. Yo p&#39;ap f\u00e8 sa m&#39; te ba yo l\u00f2d f\u00e8 a. Yo kite menm zid\u00f2l zans\u00e8t yo te s\u00e8vi a f\u00e8 yo p\u00e8di wout yo."
                },
                "5": {
                    "verse_nr": "5",
                    "verse": "Se pout\u00e8t sa, m&#39;ap voye dife nan peyi Jida a. L&#39;a boule gwo kay lavil Jerizal\u00e8m yo ra t\u00e8."
                },
                "6": {
                    "verse_nr": "6",
                    "verse": "Sey\u00e8 a di konsa: Moun p\u00e8p Izray\u00e8l yo ap plede f\u00e8 peche sou peche san rete. Mwen fin pran desizyon m&#39;, mwen p&#39;ap chanje lide. Yo pran moun serye ki pa ka peye d\u00e8t yo, yo vann yo tankou esklav. Yo pran p\u00f2v malere ki pa gen senk pou peye d\u00e8t yo, yo vann yo pou gremesi."
                },
                "7": {
                    "verse_nr": "7",
                    "verse": "Y&#39;ap pilonnen malere anba pye yo. Y&#39;ap f\u00e8 p\u00f2v yo vin pi p\u00f2v. Papa kou pitit al d\u00e8y\u00e8 fi k&#39;ap s\u00e8vi nan kay la. Konsa, yo trennen non Bondye nan labou."
                },
                "8": {
                    "verse_nr": "8",
                    "verse": "Yo kouche b\u00f2 lot\u00e8l yo sou rad moun te mete nan plan lakay yo. Nan tanp bondye yo a y&#39;ap bw\u00e8 bweson yo te f\u00e8 moun bay pou amann."
                },
                "9": {
                    "verse_nr": "9",
                    "verse": "\u00b6 Men, nou menm p\u00e8p mwen, se pou nou mwen te detwi moun Amori yo n\u00e8t, yon bann moun ki te wo tankou pye palmis, ki te gen kouraj tankou pye bwadchenn. Mwen koupe branch yo ra t\u00e8. Mwen dechouke rasin yo."
                },
                "10": {
                    "verse_nr": "10",
                    "verse": "Mwen f\u00e8 nou soti kite peyi Lejip. Mwen mennen nou pandan karantan nan dez\u00e8 a. Mwen ban nou peyi moun Amori yo pou peyi pa nou."
                },
                "11": {
                    "verse_nr": "11",
                    "verse": "Mwen te chwazi k\u00e8k nan pitit gason nou yo pou s\u00e8vi m&#39; pr\u00e8t, ak k\u00e8k nan jenn gason nou yo pou yo ka vin nazirit. Se pa konsa sa te f\u00e8t vre, moun Izray\u00e8l? Se mwen menm, Sey\u00e8 a, ki di sa."
                },
                "12": {
                    "verse_nr": "12",
                    "verse": "Men, nou f\u00e8 nazirit yo bw\u00e8 diven, nou bay pwof\u00e8t yo l\u00f2d pou yo pa bay mesaj mwen ba yo pou p\u00e8p la."
                },
                "13": {
                    "verse_nr": "13",
                    "verse": "Koulye a, mwen pral kraze nou anba pye m&#39; menm jan yon kabw\u00e8t chaje ap foule t\u00e8."
                },
                "14": {
                    "verse_nr": "14",
                    "verse": "Nou te m\u00e8t konn kouri, nou p&#39;ap chape. Gwon\u00e8g kou nou gwon\u00e8g, sa p&#39;ap s\u00e8vi nou anyen. Vanyan kou nou vanyan, nou p&#39;ap ka sove pw\u00f2p t\u00e8t nou."
                },
                "15": {
                    "verse_nr": "15",
                    "verse": "Moun k&#39;ap tire fl\u00e8ch yo p&#39;ap ka rete kanpe. Moun k&#39;ap kouri vit yo p&#39;ap ka chape. Kavalye sou chwal p&#39;ap ka sove lavi yo."
                },
                "16": {
                    "verse_nr": "16",
                    "verse": "Jou sa a, ata s\u00f2lda ki pi vanyan yo ap lage zam yo at\u00e8, y&#39;ap kouri met dey\u00f2 tankou manman yo te f\u00e8 yo. Se Sey\u00e8 a menm ki di sa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Nou menm p\u00e8p Izray\u00e8l, tande mesaj Sey\u00e8 a te bay sou nou, sou nasyon li te f\u00e8 soti kite peyi Lejip la."
                },
                "2": {
                    "verse_nr": "2",
                    "verse": "Nan tout p\u00e8p ki sou lat\u00e8, se nou menm s\u00e8l mwen te chwazi, se nou menm ase mwen te okipe. Se pout\u00e8t sa, m&#39;ap pini nou pou tout peche nou f\u00e8 yo."
                },
                "3": {
                    "verse_nr": "3",
                    "verse": "Ou janm w\u00e8 de moun pati ansanm al nan vwayaj san yo pa t&#39; antann yo anvan?"
                },
                "4": {
                    "verse_nr": "4",
                    "verse": "Ou janm tande yon lyon gwonde nan rakbwa san li pa gen tan jwenn sa pou l&#39; manje a anvan? Ou janm tande yon jenn ti lyon ap gwonde nan twou li san li pa gen anyen nan bouch li?"
                },
                "5": {
                    "verse_nr": "5",
                    "verse": "Ou janm w\u00e8 yon zwezo desann at\u00e8 vin pran nan p\u00e8len si yo pa mete manje nan p\u00e8len an anvan? Ou janm w\u00e8 yon p\u00e8len pati si pa gen b\u00e8t ki pran ladan l&#39;?"
                },
                "6": {
                    "verse_nr": "6",
                    "verse": "Ou janm w\u00e8 yo k\u00f2nen klewon pou f\u00e8 konnen lag\u00e8 pral konmanse pou k\u00e8 moun pa kase? Eske mal\u00e8 ka tonbe sou yon lavil si se pa Sey\u00e8 a ki lak\u00f2z?"
                },
                "7": {
                    "verse_nr": "7",
                    "verse": "Konsa tou, ou m\u00e8t s\u00e8ten, Sey\u00e8 a p&#39;ap janm f\u00e8 anyen san li pa f\u00e8 pwof\u00e8t yo, moun k&#39;ap s\u00e8vi l&#39; yo, konnen."
                },
                "8": {
                    "verse_nr": "8",
                    "verse": "L\u00e8 lyon gwonde, ki moun ki p&#39;ap gen k\u00e8 kase? L\u00e8 Sey\u00e8 a pale, ki moun ki ka enpoze pwof\u00e8t yo bay mesaj la?"
                },
                "9": {
                    "verse_nr": "9",
                    "verse": "\u00b6 Men sa pou ou f\u00e8 moun ki rete nan gwo kay peyi Lejip ak nan peyi Asd\u00f2d yo konnen: Nou tout, sanble sou m\u00f2n Samari yo. Vin w\u00e8 ki kalite dez\u00f2d ki gen la, ki kantite krim k&#39;ap f\u00e8t la."
                },
                "10": {
                    "verse_nr": "10",
                    "verse": "Yo pa konn jan pou yo f\u00e8 sa ki dwat devan Bondye. Se mwen menm, Sey\u00e8 a, ki di sa. Yo plen kay yo ak bagay yo pran nan v\u00f2l\u00f2 ak nan sasinen moun."
                },
                "11": {
                    "verse_nr": "11",
                    "verse": "Se sa ki f\u00e8, men sa Sey\u00e8 a, Bondye a, di: Yon l\u00e8nmi gen pou vin s\u00e8nen peyi a, l&#39;a kraze tout f\u00f2 k&#39;ap pwoteje ou yo, l&#39;ap piye tout gwo kay ou yo."
                },
                "12": {
                    "verse_nr": "12",
                    "verse": "Sey\u00e8 a di konsa: L\u00e8 yon lyon fin devore yon ti mouton, tou sa gad\u00f2 a resi sove se renk de pye ak yon ti moso z\u00f2r\u00e8y. Konsa tou, se de twa nan moun p\u00e8p Izray\u00e8l ki rete lavil Samari yo k&#39;ap sove, yo menm ki rete nan yon ti kwen kay, sou yon moso kabann."
                },
                "13": {
                    "verse_nr": "13",
                    "verse": "Koute byen. Av\u00e8ti pitit pitit Jak\u00f2b yo. Men sa Sey\u00e8 a, Bondye ki gen tout pouvwa a, di:"
                },
                "14": {
                    "verse_nr": "14",
                    "verse": "L\u00e8 jou a rive pou m&#39; pini p\u00e8p Izray\u00e8l la pou peche l&#39; yo, m&#39;a detwi tout lot\u00e8l ki nan lavil Bet\u00e8l la. K\u00f2n lot\u00e8l yo ap kase, y&#39;ap tonbe at\u00e8."
                },
                "15": {
                    "verse_nr": "15",
                    "verse": "M&#39;ap detwi kay yo f\u00e8 pou sezon fredi ak kay yo f\u00e8 pou sezon chal\u00e8. M&#39;ap demoli kay yo f\u00e8 ak ivwa yo ra t\u00e8. Tout gwo kay yo pral dispar\u00e8t. Se Sey\u00e8 a menm ki di sa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 Nou menm, gwo fanm peyi Samari yo, nou gra tankou manman b\u00e8f Bazan. N&#39;ap maltrete malere yo, n&#39;ap peze p\u00f2v yo, epi n&#39;ap di mari nou yo pote diven ban nou bw\u00e8."
                },
                "2": {
                    "verse_nr": "2",
                    "verse": "Koute sa Sey\u00e8 a di: Sey\u00e8 a se yon moun apa. Se yon Bondye tout bon. Li f\u00e8 s\u00e8man sou t\u00e8t li. Li di konsa: Yon jou gen pou rive, y&#39;ap fwennen nou tankou pwason ki pran nan zen. Y&#39;ap pote nou tout ale."
                },
                "3": {
                    "verse_nr": "3",
                    "verse": "Y&#39;a f\u00e8 nou pase nan twou ki nan miray la, de pye devan, yonn apre l\u00f2t. Y&#39;ap voye nou jete dey\u00f2. Se Sey\u00e8 a menm ki di sa."
                },
                "4": {
                    "verse_nr": "4",
                    "verse": "Sey\u00e8 a di konsa: Nou menm, p\u00e8p Izray\u00e8l, se sa! Moute nan tanp lavil Bet\u00e8l yo, al f\u00e8 peche! Ale lavil Gilgal, peche kont k\u00f2 nou! Chak maten, mennen b\u00e8t pou yo touye tankou ofrann bay Bondye! Chak twa jou, pote ladim nou!"
                },
                "5": {
                    "verse_nr": "5",
                    "verse": "Ale non! Ofri pen nou bay Bondye pou di l&#39; m\u00e8si! Mache di toupatou jan nou f\u00e8 ofrann ak tout k\u00e8 nou bay Bondye! Apa konsa nou renmen f\u00e8, p\u00e8p Izray\u00e8l! Se Sey\u00e8 a menm ki di sa."
                },
                "6": {
                    "verse_nr": "6",
                    "verse": "\u00b6 Se mwen menm ki te f\u00e8 grangou tonbe sou tout lavil nou yo, kif\u00e8 nou pa t&#39; ka jwenn manje lakay nou. Malgre sa, nou pa tounen vin jwenn mwen. Se Sey\u00e8 a menm ki di sa."
                },
                "7": {
                    "verse_nr": "7",
                    "verse": "L\u00e8 jaden nou tapral pote rek\u00f2t, mwen pa t&#39; kite lapli tonbe. Mwen voye lapli sou yon lavil, mwen f\u00e8 yon l\u00f2t rete san yon grenn lapli. Yon jaden jwenn lapli, yon l\u00f2t menm ap mouri."
                },
                "8": {
                    "verse_nr": "8",
                    "verse": "Moun soti nan de twa lavil ale nan yon lavil nan vwazinaj al mande dlo, men pa t&#39; gen ase pou yo tout bw\u00e8. Malgre sa, nou pa tounen vin jwenn mwen. Se Sey\u00e8 a menm ki di sa."
                },
                "9": {
                    "verse_nr": "9",
                    "verse": "Mwen voye yon van cho kou dife boule tout rek\u00f2t yo. Krik\u00e8t v\u00e8t manje tout jaden nou yo ak tout pye rezen nou yo, tout pye fig frans nou yo ak tout pye oliv nou yo. Malgre sa, nou pa tounen vin jwenn mwen. Se Sey\u00e8 a menm ki di sa."
                },
                "10": {
                    "verse_nr": "10",
                    "verse": "Mwen voye mal\u00e8 sou nou tankou mal\u00e8 mwen te voye sou peyi Lejip la. Mwen touye jenn gason nou yo nan lag\u00e8. Mwen te pran tout chwal nou yo mennen ale. Sant kadav moute nan nen nou tout kote nou rete a. Malgre sa, nou pa tounen vin jwenn mwen. Se Sey\u00e8 a menm ki di sa."
                },
                "11": {
                    "verse_nr": "11",
                    "verse": "Mwen detwi k\u00e8k nan nou, menm jan mwen te detwi moun Sod\u00f2m ak moun Gom\u00f2 yo. Sa ki te sove nan nou yo, se tankou yon bout bwa ki pran dife, epi yo kouri wete l&#39; nan dife a pou li pa fin boule. Malgre sa, nou pa tounen vin jwenn mwen. Se Sey\u00e8 a menm ki di sa."
                },
                "12": {
                    "verse_nr": "12",
                    "verse": "Se pout\u00e8t sa, nou menm moun p\u00e8p Izray\u00e8l, mwen pral pini nou. E paske mwen pral pini nou konsa a, nou m\u00e8t pare k\u00f2 nou pou n&#39;a l&#39; kontre ak Bondye nou an."
                },
                "13": {
                    "verse_nr": "13",
                    "verse": "Se Bondye ki te f\u00e8 m\u00f2n yo. Se li menm ki te kreye van yo. Li f\u00e8 l\u00e8z\u00f2m konnen lide li gen nan t\u00e8t li. Li f\u00e8 lajounen soti nan lannwit. L&#39;ap gouv\u00e8nen sou tout lat\u00e8. Se pout\u00e8t sa, men jan yo rele l&#39;: Sey\u00e8 a, Bondye ki gen tout pouvwa a."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u00b6 Nou menm, moun p\u00e8p Izray\u00e8l, koute chante m&#39;ap chante nan lapenn mwen gen pou nou:"
                },
                "2": {
                    "verse_nr": "2",
                    "verse": "P\u00e8p Izray\u00e8l la tankou yon jenn fi. Li tonbe. Li p&#39;ap janm leve ank\u00f2. Men li kouche at\u00e8 a. Pa gen pesonn pou ba l&#39; men."
                },
                "3": {
                    "verse_nr": "3",
                    "verse": "Sey\u00e8 a di konsa: L\u00e8 yon lavil nan peyi Izray\u00e8l la voye mil (1000) s\u00f2lda nan lag\u00e8, se san (100) ase ki tounen. L\u00e8 yon l\u00f2t lavil voye san (100) se dis ase ki tounen."
                },
                "4": {
                    "verse_nr": "4",
                    "verse": "\u00b6 Sey\u00e8 a pale ak p\u00e8p Izray\u00e8l la, li di l&#39; konsa: Tounen vin jwenn mwen, n&#39;a gen lavi."
                },
                "5": {
                    "verse_nr": "5",
                    "verse": "Pa al chache m&#39; lavil Bet\u00e8l. Pa ale lavil Gilgal. Pa moute ale b\u00f2 B\u00e8cheba al f\u00e8 s\u00e8vis. Bet\u00e8l pa la pou lontan. Yo gen pou yo dep\u00f2te moun Gilgal yo voye yo nan peyi etranje."
                },
                "6": {
                    "verse_nr": "6",
                    "verse": "Chache vin jwenn Sey\u00e8 a, n&#39;a gen lavi. Si se pa sa, l&#39;ap tonbe sou p\u00e8p Izray\u00e8l la tankou dife. Dife a ap boule lavil Bet\u00e8l. Pesonn p&#39;ap ka tenyen l&#39;."
                },
                "7": {
                    "verse_nr": "7",
                    "verse": "Adye! N&#39;ap vire lajistis lanv\u00e8, n&#39;ap pilonnen dwa p\u00e8p la anba pye nou!"
                },
                "8": {
                    "verse_nr": "8",
                    "verse": "Se Sey\u00e8 a ki te f\u00e8 zetwal yo, Lapousiy\u00e8 ak Oryon. Li f\u00e8 lannwit tounen lajounen, li f\u00e8 lajounen tounen lannwit. Li rele dlo lanm\u00e8 a, li vide l&#39; sou tout lat\u00e8. Yo rele l&#39; Sey\u00e8. Wi, se konsa yo rele l&#39;."
                },
                "9": {
                    "verse_nr": "9",
                    "verse": "Li rale mal\u00e8 sou gwo ch\u00e8f yo, li f\u00e8 kraze sitad\u00e8l yo n\u00e8t."
                },
                "10": {
                    "verse_nr": "10",
                    "verse": "Nou pa vle w\u00e8 moun k&#39;ap denonse lenjistis. Nou pa vle w\u00e8 moun k&#39;ap di verite nan tribinal."
                },
                "11": {
                    "verse_nr": "11",
                    "verse": "Nou fin peze p\u00f2v malere yo, nou f\u00f2se yo ban nou nan rek\u00f2t jaden yo. Se pout\u00e8t sa, nou p&#39;ap rete nan b\u00e8l gwo kay an w\u00f2ch nou bati yo, ni nou p&#39;ap bw\u00e8 diven ki f\u00e8t ak rezen ki soti nan b\u00e8l jaden nou te plante yo."
                },
                "12": {
                    "verse_nr": "12",
                    "verse": "Mwen konnen tou jan peche nou f\u00e8 yo gwo anpil, jan se pa de ti krim nou pa f\u00e8. Nou p\u00e8sekite moun serye. Nou pran lajan nan men moun k&#39;ap achte figi nou. Nou enpoze p\u00f2v malere yo jwenn jistis nan tribinal."
                },
                "13": {
                    "verse_nr": "13",
                    "verse": "Se pout\u00e8t sa, yon moun ki gen konprann, se je w\u00e8 bouch pe. Tan an tw\u00f2 move dey\u00f2 a."
                },
                "14": {
                    "verse_nr": "14",
                    "verse": "Chache f\u00e8 sa ki byen pou nou ka viv. Pa f\u00e8 sa ki mal. L\u00e8 sa a, Sey\u00e8 a, Bondye ki gen tout pouvwa a, va kanpe av\u00e8k nou jan n&#39;ap plede di l&#39; la."
                },
                "15": {
                    "verse_nr": "15",
                    "verse": "Rayi sa ki mal, renmen sa ki byen. Pa kite yo f\u00e8 lenjistis nan tribinal. Nou pa janm konnen, Sey\u00e8 a ka gen pitye pou ti r\u00e8s ki rete nan pitit pitit Joz\u00e8f yo."
                },
                "16": {
                    "verse_nr": "16",
                    "verse": "\u00b6 Se pout\u00e8t sa, men sa Sey\u00e8 a, Bondye ki gen tout pouvwa a, di: Moun pral mache nan tout lari, yo pral rele nan tout kalfou: Mezanmi, mezanmi, ki lapenn sa a! Yo pral rele tout moun vin nan lanm\u00f2 a. Y&#39;ap f\u00e8 chache moun ki konn rele yo pou yo vin kenbe r\u00e8l la."
                },
                "17": {
                    "verse_nr": "17",
                    "verse": "Nan tout jaden moun ap plenn. Tou sa, paske m&#39;ap vin pini nou. Se Sey\u00e8 a menm ki di sa."
                },
                "18": {
                    "verse_nr": "18",
                    "verse": "Sa pral r\u00e8d n\u00e8t pou moun ki anvi w\u00e8 jou Sey\u00e8 a rive! Kisa jou sa a ap f\u00e8 pou yo? Se pral yon jou f\u00e8nwa, se p&#39;ap yon jou limy\u00e8."
                },
                "19": {
                    "verse_nr": "19",
                    "verse": "Se va tankou yon nonm k&#39;ap kouri pou lapli, epi li tonbe larivy\u00e8. Ou ank\u00f2, tankou yon moun ki rive lakay li, li mete men l&#39; sou panno kay la, epi yon krab zarenyen m\u00f2de l&#39;."
                },
                "20": {
                    "verse_nr": "20",
                    "verse": "Jou Sey\u00e8 a ap vini an, va f\u00e8 nwa kou lank, p&#39;ap f\u00e8 klate. Se va yon jou f\u00e8nwa, san yon ti limy\u00e8."
                },
                "21": {
                    "verse_nr": "21",
                    "verse": "\u00b6 Sey\u00e8 a di konsa: Mwen pa vle w\u00e8 gwo f\u00e8t n&#39;ap f\u00e8 pou mwen yo. Mwen pa ka santi yo. Mwen pa ka sip\u00f2te l\u00e8 nou reyini pou f\u00e8 s\u00e8vis pou mwen."
                },
                "22": {
                    "verse_nr": "22",
                    "verse": "L\u00e8 n&#39;a pote b\u00e8t pou boule pou mwen, l\u00e8 n&#39;a f\u00e8 m&#39; ofrann gato, sa p&#39;ap f\u00e8 m&#39; plezi. Ni mwen p&#39;ap menm gade b\u00e8t gra nou pote vin ofri m&#39; pou di m&#39; m\u00e8si."
                },
                "23": {
                    "verse_nr": "23",
                    "verse": "Sispann chante kantik nou yo nan z\u00f2r\u00e8y mwen. Mwen pa vle tande mizik gita nou yo ank\u00f2."
                },
                "24": {
                    "verse_nr": "24",
                    "verse": "Tankou dlo k&#39;ap kouri larivy\u00e8, se pou nou rann tout moun jistis nan peyi a. Tankou yon kouran dlo k&#39;ap kouri san rete, se pou nou toujou f\u00e8 sa ki dwat."
                },
                "25": {
                    "verse_nr": "25",
                    "verse": "Nou menm, moun Izray\u00e8l, pandan karantan nou pase nan dez\u00e8 a, nou janm ofri b\u00e8t pou touye pou mwen? Nou janm ofri m&#39; gato?"
                },
                "26": {
                    "verse_nr": "26",
                    "verse": "Se konsa, koulye a nou gen pou nou pote lakay nou p\u00f2tre nou te f\u00e8 pou nou yo: p\u00f2tre Sakit, wa nou an, ak p\u00f2tre zetwal Kevan an, bondye n&#39;ap s\u00e8vi a."
                },
                "27": {
                    "verse_nr": "27",
                    "verse": "M&#39;ap dep\u00f2te nou nan yon peyi l\u00f2t b\u00f2 Damas. Men sa Sey\u00e8 a di, li menm yo rele Bondye ki gen tout pouvwa a."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "\u00b6 Sa pral r\u00e8d n\u00e8t pou moun k&#39;ap mennen lavi dous nan peyi Siyon an, pou moun sou m\u00f2n Samari ki kw\u00e8 pa gen danje pou yo! Yo pase pou lelit nan peyi Izray\u00e8l, premye peyi sou lat\u00e8. Se b\u00f2 kote yo p\u00e8p la ap kouri vini. Yo di:"
                },
                "2": {
                    "verse_nr": "2",
                    "verse": "Al gade sa k&#39;ap pase lavil Kalne. Apre sa, ale pase b\u00f2 gwo lavil Amat la. L\u00e8fini, desann kay moun Filisti yo lavil Gat. Eske zaf\u00e8 yo pi bon pase zaf\u00e8 peyi Jida ak zaf\u00e8 peyi Izray\u00e8l? Eske peyi yo a pi gran pase pa nou yo?"
                },
                "3": {
                    "verse_nr": "3",
                    "verse": "N&#39;ap twonpe t\u00e8t nou, nou refize adm\u00e8t jou mal\u00e8 a fin rive sou nou. Men, se nou menm ank\u00f2 k&#39;ap rale mal\u00e8 sou peyi a."
                },
                "4": {
                    "verse_nr": "4",
                    "verse": "Sa pral r\u00e8d n\u00e8t pou moun ki kouche sou b\u00e8l kabann, k&#39;ap layite k\u00f2 yo sou bon matla dous, k&#39;ap manje jenn ti mouton ak jenn ti b\u00e8f!"
                },
                "5": {
                    "verse_nr": "5",
                    "verse": "Y&#39;ap plede ranse pandan gita ap jwe. Yo kw\u00e8 yo jwe mizik tankou David."
                },
                "6": {
                    "verse_nr": "6",
                    "verse": "Y&#39;ap bw\u00e8 diven san gad d\u00e8y\u00e8, y&#39;ap pase pi bon kalite od\u00e8 ki genyen sou yo. Men, yo pa gen lapenn pou mal\u00e8 k&#39;ap tonbe sou pitit pitit Joz\u00e8f yo."
                },
                "7": {
                    "verse_nr": "7",
                    "verse": "Se pout\u00e8t sa, premye moun y&#39;ap dep\u00f2te se yo menm. Sosyete moun k&#39;ap f\u00e8 banb\u00f2ch yo va dispar\u00e8t."
                },
                "8": {
                    "verse_nr": "8",
                    "verse": "\u00b6 Sey\u00e8 a, Bondye s\u00e8l M\u00e8t la, te f\u00e8 s\u00e8man sou t\u00e8t li. Men av\u00e8tisman Sey\u00e8 a, Bondye ki gen tout pouvwa a, bay: Mwen pa ka sip\u00f2te l\u00f2g\u00e8y p\u00e8p Izray\u00e8l la gen nan k\u00e8 li. Mwen pa ka w\u00e8 gwo kay y&#39;ap plede bati yo. M&#39;ap lage kapital la nan men l\u00e8nmi ak tout moun ladan l&#39;."
                },
                "9": {
                    "verse_nr": "9",
                    "verse": "Si gen dis gason nan yon kay ki rete, y&#39;ap touye yo."
                },
                "10": {
                    "verse_nr": "10",
                    "verse": "L\u00e8 yon fanmi moun mouri a va vin pran kadav la anndan kay la pou li al antere l&#39;, l&#39;a pale ak moun ki nan fon kay la, l&#39;a mande: Eske gen moun la ank\u00f2 ak ou? Yon vwa va reponn: Non, pa genyen. L\u00e8 sa a, l&#39;a di: Pe bouch nou! Pa nonmen non Bondye nan bagay sa a!"
                },
                "11": {
                    "verse_nr": "11",
                    "verse": "Men l\u00f2d Sey\u00e8 a bay: Y&#39;ap kraze gwo kay yo an miy\u00e8t moso. Y&#39;ap demoli ti kay yo."
                },
                "12": {
                    "verse_nr": "12",
                    "verse": "Eske chwal ka kouri sou glasi? Eske moun ka raboure lanm\u00e8 av\u00e8k b\u00e8f? Men nou menm, nou f\u00e8 lajistis tounen pwazon, nou f\u00e8 inonsan pase pou koupab."
                },
                "13": {
                    "verse_nr": "13",
                    "verse": "Nou f\u00e8 k\u00e8 nou kontan paske nou pran lavil Lodeba. N&#39;ap plede di: O wi, se av\u00e8k f\u00f2s kouraj nou nou pran k\u00f2n lan."
                },
                "14": {
                    "verse_nr": "14",
                    "verse": "Men sa Sey\u00e8 a, li menm ki Bondye ki gen tout pouvwa a, di: Nou menm, moun Izray\u00e8l, m&#39;ap f\u00e8 yon nasyon leve d\u00e8y\u00e8 nou. Wi, se mwen menm menm k&#39;ap f\u00e8 sa, yon nasyon k&#39;ap pran peyi a nan men nou, yon nasyon ki pral peze nou depi nan pas Amat nan n\u00f2 rive jouk ravin Araba nan sid."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "\u00b6 Se konsa Sey\u00e8 a, Bondye a, f\u00e8 m&#39; f\u00e8 yon vizyon. Nan vizyon an mwen w\u00e8 Sey\u00e8 a t&#39;ap f\u00e8 yon rafal krik\u00e8t v\u00e8t. Se te nan ep\u00f2k yo te fin koupe p\u00f2syon pa wa a nan jaden yo. Chak plant yo te f\u00e8k ap boujonnen ank\u00f2."
                },
                "2": {
                    "verse_nr": "2",
                    "verse": "L\u00e8 krik\u00e8t v\u00e8t yo te fin manje plant ki te nan peyi a, mwen di: -Tanpri, Sey\u00e8, Bondye, padonnen p\u00e8p ou a. Ki jan pou pitit pitit Jak\u00f2b yo f\u00e8 kanpe ank\u00f2? Yo tou f\u00e8b."
                },
                "3": {
                    "verse_nr": "3",
                    "verse": "Sey\u00e8 a chanje lide. Li di: -Sa ou te w\u00e8 a p&#39;ap rive ank\u00f2."
                },
                "4": {
                    "verse_nr": "4",
                    "verse": "Se konsa, Sey\u00e8 a, Bondye a, f\u00e8 m&#39; f\u00e8 yon l\u00f2t vizyon. Nan vizyon an, mwen w\u00e8 Sey\u00e8 a t&#39;ap voye yon dife pou l&#39; devore p\u00e8p la pou pini l&#39;. Dife a te fin boule gwo lanm\u00e8 ki anba t\u00e8 a, li t&#39;ap devore tout jaden."
                },
                "5": {
                    "verse_nr": "5",
                    "verse": "Mwen di: -Tanpri, Sey\u00e8, Bondye, pa f\u00e8 sa. Ki jan pou pitit pitit Jak\u00f2b yo f\u00e8 kanpe ank\u00f2? Yo tou f\u00e8b."
                },
                "6": {
                    "verse_nr": "6",
                    "verse": "Sey\u00e8 a chanje lide, li di: -Sa a tou p&#39;ap rive."
                },
                "7": {
                    "verse_nr": "7",
                    "verse": "Se konsa, Sey\u00e8 a f\u00e8 m&#39; f\u00e8 yon l\u00f2t vizyon ank\u00f2. Nan vizyon an, mwen w\u00e8 Sey\u00e8 a te kanpe b\u00f2 yon mi yo te moute tou dwat. Li te gen yon filaplon nan men l&#39;."
                },
                "8": {
                    "verse_nr": "8",
                    "verse": "L\u00e8 sa a, Sey\u00e8 a mande m&#39;: -Kisa ou w\u00e8 la a, Am\u00f2s? Mwen reponn li: -Yon filaplon. L\u00e8 sa a, li di m&#39;: -M&#39;ap s\u00e8vi ak filaplon sa a pou m&#39; f\u00e8 p\u00e8p la konnen li tankou yon miray ki panche pr\u00e8t pou tonbe. Mwen p&#39;ap f\u00e8 pa yo ank\u00f2."
                },
                "9": {
                    "verse_nr": "9",
                    "verse": "Mwen pral kraze tout kote pitit pitit Izarak yo te konn adore m&#39; sou m\u00f2n yo. Mwen pral f\u00e8 tout kay pitit pitit Izray\u00e8l yo te mete apa pou mwen yo tounen mazi. M&#39;ap f\u00e8 lag\u00e8 ak fanmi Jewoboram lan, m&#39;ap wete gouv\u00e8nman an nan men yo."
                },
                "10": {
                    "verse_nr": "10",
                    "verse": "\u00b6 Amatsya, pr\u00e8t nan lavil Bet\u00e8l la, voye di Jewoboram, wa Izray\u00e8l la: -Men Am\u00f2s ap moute konplo sou do ou nan mitan p\u00e8p Izray\u00e8l la. Li soti pou l&#39; fini ak peyi a ak paw\u00f2l l&#39;ap di yo."
                },
                "11": {
                    "verse_nr": "11",
                    "verse": "Men sa l&#39;ap mache di: Jewoboram gen pou l&#39; mouri nan lag\u00e8. Y&#39;ap pran moun Izray\u00e8l yo lakay yo, y&#39;ap dep\u00f2te yo byen lwen nan peyi etranje."
                },
                "12": {
                    "verse_nr": "12",
                    "verse": "Apre sa, Amatsya pale ak Am\u00f2s, li di l&#39; konsa: -Divin\u00f2, al f\u00e8 wout ou. Ale vit nan peyi Jida a! Al bay mesaj ou yo laba. Y&#39;a peye ou pou sa!"
                },
                "13": {
                    "verse_nr": "13",
                    "verse": "Men isit la, lavil Bet\u00e8l, pito ou sispann bay mesaj ou yo si ou konn bout! Paske, se isit la wa a vin adore. Se yon tanp nasyonal pou tout peyi a."
                },
                "14": {
                    "verse_nr": "14",
                    "verse": "Am\u00f2s reponn Amatsya: -Monch\u00e8, pwof\u00e8t pa metye m&#39;. Nitou, mwen pa f\u00e8 pati sosyete moun k&#39;ap f\u00e8 metye pwof\u00e8t. Metye m&#39; se gade b\u00e8t, se okipe pye sikom\u00f2."
                },
                "15": {
                    "verse_nr": "15",
                    "verse": "Men, Sey\u00e8 a pran m&#39; nan pye travay mwen, d\u00e8y\u00e8 b\u00e8t mwen yo, li ban m&#39; l\u00f2d pou m&#39; al f\u00e8 p\u00e8p Izray\u00e8l la konnen mesaj li voye ba yo."
                },
                "16": {
                    "verse_nr": "16",
                    "verse": "Koulye a menm, koute paw\u00f2l Sey\u00e8 a voye di ou: Ou menm w&#39;ap mande m&#39; pou m&#39; pa bay ankenn mesaj sou p\u00e8p Izray\u00e8l la, pou m&#39; sispann pale sou pitit Izarak yo."
                },
                "17": {
                    "verse_nr": "17",
                    "verse": "Pout\u00e8t sa, Amatsya, men sa Sey\u00e8 a di: Madanm ou ap tounen jenn\u00e8s nan lavil la! Pitit gason ou yo ak pitit fi ou yo ap mouri nan lag\u00e8! Y&#39;ap pran t\u00e8 ou yo, y&#39;ap separe yo moso pa moso. Ou menm, ou gen pou ou mouri nan yon peyi etranje kote yo pa s\u00e8vi Sey\u00e8 a. P\u00e8p Izray\u00e8l la menm, y&#39;ap pran l&#39;, y&#39;ap dep\u00f2te l&#39; byen lwen peyi l&#39;."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "\u00b6 Se konsa, Sey\u00e8 a, Bondye a, f\u00e8 m&#39; f\u00e8 yon l\u00f2t vizyon. Nan vizyon an, mwen w\u00e8 yon panyen plen fwi mi."
                },
                "2": {
                    "verse_nr": "2",
                    "verse": "Sey\u00e8 a mande m&#39;: -Kisa ou w\u00e8 la a, Am\u00f2s? Mwen reponn: -Yon panyen fwi mi. L\u00e8 sa a, Sey\u00e8 a di m&#39; konsa: -Izray\u00e8l, p\u00e8p mwen an, mi tou. Li rive sou d\u00e8nye jou l&#39; yo. Mwen p&#39;ap chanje lide pou m&#39; f\u00e8 pa l&#39; ank\u00f2."
                },
                "3": {
                    "verse_nr": "3",
                    "verse": "Jou sa a, se p&#39;ap chante ki va gen nan pal\u00e8 a, se va r\u00e8l. Se Sey\u00e8 a menm ki di sa. Va gen anpil kadav toupatou. Y&#39;a voye yo jete san di krik."
                },
                "4": {
                    "verse_nr": "4",
                    "verse": "\u00b6 Koute byen sa m&#39;ap di nou la a, nou menm k&#39;ap kraze p\u00f2v malere yo anba pye nou, nou menm k&#39;ap fini ak malere yo nan peyi a."
                },
                "5": {
                    "verse_nr": "5",
                    "verse": "N&#39;ap plede di: Kil\u00e8 f\u00e8t lalin nouv\u00e8l lan va pase pou nou ka vann diri nou? Kil\u00e8 jou repo a va pase pou nou ka louvri depo nou yo pou nou vann? L\u00e8 sa a, n&#39;a moute pri tout bagay, n&#39;a s\u00e8vi ak fo mezi, n&#39;a ranje balans yo pou nou ka twonpe pratik yo."
                },
                "6": {
                    "verse_nr": "6",
                    "verse": "N&#39;a pran moun serye ki pa ka peye d\u00e8t yo, n&#39;a achte yo pou s\u00e8vi esklav. N&#39;a pran p\u00f2v malere ki pa gen senk, n&#39;a achte yo pou pri yon p\u00e8 sapat. N&#39;a vann ata pay diri a pou gwo lajan."
                },
                "7": {
                    "verse_nr": "7",
                    "verse": "Sey\u00e8 a f\u00e8 s\u00e8man sou t\u00e8t li, li menm ki Bondye p\u00e8p Izray\u00e8l la: Mwen p&#39;ap janm bliye yonn nan move zak nou f\u00e8 yo."
                },
                "8": {
                    "verse_nr": "8",
                    "verse": "Se konsa lat\u00e8 pral pran tranble. Tout moun nan peyi a pral pran rele. Tout peyi a pral souke. L&#39;ap moute, l&#39;ap gonfle, apre sa l&#39;ap desann tankou dlo larivy\u00e8 Nil nan peyi Lejip."
                },
                "9": {
                    "verse_nr": "9",
                    "verse": "Men paw\u00f2l Sey\u00e8 a, Bondye a: Jou sa a, m&#39;ap f\u00e8 sol\u00e8y la kouche gwo midi. F\u00e8nwa ap tonbe sou peyi a gwo lajounen."
                },
                "10": {
                    "verse_nr": "10",
                    "verse": "M&#39;ap f\u00e8 nou sispann f\u00e8 f\u00e8t. N&#39;a nan gwo lapenn. M&#39;ap f\u00e8 nou sispann chante, n&#39;a nan rele. M&#39;ap f\u00e8 nou mete rad sak k\u00f2l\u00e8t sou nou. N&#39;a kale t\u00e8t nou. M&#39;ap f\u00e8 nou tonbe nan lapenn tankou moun k&#39;ap kriye pou s\u00e8l pitit gason yo ki mouri. Se nan k\u00e8 sere jounen sa a ap fini pou tout moun."
                },
                "11": {
                    "verse_nr": "11",
                    "verse": "\u00b6 Men yon jou gen pou rive. Jou sa a, mwen pral voye yon s\u00e8l grangou sou peyi a. Se p&#39;ap d\u00e8y\u00e8 pen pou yo manje, ni d\u00e8y\u00e8 dlo pou yo bw\u00e8 y&#39;a kouri. Men, se mesaj ki soti nan bouch Sey\u00e8 a y&#39;a anvi tande. Se Sey\u00e8 a menm ki di sa."
                },
                "12": {
                    "verse_nr": "12",
                    "verse": "L\u00e8 sa a, moun va pran kouri soti nan n o al nan sid, soti nan l\u00e8s al nan lw\u00e8s. Y&#39;a mache toupatou ap chache yon paw\u00f2l nan bouch Sey\u00e8 a. Men, yo p&#39;ap jwenn."
                },
                "13": {
                    "verse_nr": "13",
                    "verse": "Nan tan sa a, b\u00e8l jenn fi yo ak jenn gason yo va tonbe febl\u00e8s paske yo p&#39;ap jwenn sa y&#39;ap pwonmennen chache a."
                },
                "14": {
                    "verse_nr": "14",
                    "verse": "Kanta pou moun k&#39;ap f\u00e8 s\u00e8man sou Achima, zid\u00f2l peyi Samari a, moun sa yo k&#39;ap plede di: Anverite bondye Dann lan! Anverite bondye B\u00e8cheba a! yo gen pou yo tonbe pou yo pa janm ka leve ank\u00f2."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "\u00b6 Mwen f\u00e8 yon vizyon, mwen w\u00e8 Sey\u00e8 a kanpe sou lot\u00e8l la. Li di konsa: -Frape t\u00e8t poto tanp lan jouk tout galeri a tranble. Kraze t\u00e8t poto yo pou yo tonbe an miy\u00e8t moso sou t\u00e8t moun yo. R\u00e8s ki pa mouri a, m&#39;ap touye yo nan lag\u00e8. Yo yonn p&#39;ap chape, yo yonn p&#39;ap sove."
                },
                "2": {
                    "verse_nr": "2",
                    "verse": "Menm si yo fouye twou pou yo antre nan peyi kote m\u00f2 yo ye a, m&#39;ap rale yo met dey\u00f2. Menm si yo ta moute anwo nan sy\u00e8l la, m&#39;ap rale yo desann."
                },
                "3": {
                    "verse_nr": "3",
                    "verse": "Si y&#39; al kache sou t\u00e8t m\u00f2n Kam\u00e8l, m&#39;ap chache yo, m&#39;ap mete men sou yo. Si y&#39; al kache pou mwen nan fon lanm\u00e8, m&#39;ap bay gwo s\u00e8pan lanm\u00e8 a l\u00f2d pou l&#39; m\u00f2de yo."
                },
                "4": {
                    "verse_nr": "4",
                    "verse": "Si l\u00e8nmi f\u00e8 yo prizonye pou l&#39; ta mennen yo ale kite peyi yo a, m&#39;ap bay l\u00f2d touye yo. M&#39;ap voye je m&#39; sou yo. Men, fwa sa a, se p&#39;ap pou byen yo, se va pou mal\u00e8 yo."
                },
                "5": {
                    "verse_nr": "5",
                    "verse": "Sey\u00e8 a, Bondye ki gen tout pouvwa a, ap annik manyen lat\u00e8, lat\u00e8 ap pran tranble. Tout moun ki rete sou lat\u00e8 ap nan lapenn. Lat\u00e8 ap moute, l&#39;ap gonfle, epi l&#39;ap bese tankou dlo larivy\u00e8 Nil."
                },
                "6": {
                    "verse_nr": "6",
                    "verse": "Sey\u00e8 a bati kay li anwo nan sy\u00e8l la. Li mete vout sy\u00e8l la anl\u00e8 lat\u00e8. Li rale dlo lanm\u00e8 a, li vide l&#39; sou tout lat\u00e8. Yo rele li Sey\u00e8. Wi, se konsa yo rele l&#39;."
                },
                "7": {
                    "verse_nr": "7",
                    "verse": "Men sa Sey\u00e8 a di ank\u00f2: Nou menm, moun Izray\u00e8l yo, mwen konsidere nou koulye a menm jan ak moun Letiopi yo. Se mwen menm, pa vre, ki te f\u00e8 p\u00e8p Izray\u00e8l la soti kite peyi Lejip? Se pa mwen menm tou ki te f\u00e8 moun Filisti yo soti kite lil Lakr\u00e8t, epi ki te f\u00e8 moun Siri yo soti lavil Kir?"
                },
                "8": {
                    "verse_nr": "8",
                    "verse": "Mwen voye je m&#39; sou p\u00e8p Izray\u00e8l la, mwen w\u00e8 jan yo lage k\u00f2 yo nan f\u00e8 sa ki mal. Mwen pral dispar\u00e8t yo sou lat\u00e8. Men, mwen p&#39;ap fin touye tout pitit Jak\u00f2b yo n\u00e8t. Non. Mwen pa ka f\u00e8 sa. Se mwen menm, Sey\u00e8 a, ki di sa."
                },
                "9": {
                    "verse_nr": "9",
                    "verse": "Men, mwen pral pase yon l\u00f2d. Mwen pral vannen moun Izray\u00e8l ki nan mitan l\u00f2t nasyon yo tankou yo vannen grenn nan laye. Pa menm yon bon grenn p&#39;ap tonbe at\u00e8."
                },
                "10": {
                    "verse_nr": "10",
                    "verse": "Tout moun nan p\u00e8p la k&#39;ap f\u00e8 sa ki mal pral mouri nan lag\u00e8. Yo tout k&#39;ap plede di: O wi, Bondye p&#39;ap kite mal\u00e8 rive nou, ni li p&#39;ap kite mal\u00e8 tonbe sou nou, yo tout pral mouri nan lag\u00e8."
                },
                "11": {
                    "verse_nr": "11",
                    "verse": "\u00b6 Sey\u00e8 a di: Yon jou gen pou rive! Jou sa a, m&#39;a mete peyi wa David la kanpe ank\u00f2 sou de pye l&#39;. Koulye a li tankou yon kay k&#39;ap fin kraze. L\u00e8 sa a, m&#39;a repare tout kote ki fann yo. M&#39;a ref\u00e8 miray ki te fin kraze yo. M&#39;ap rebati peyi a jan l&#39; te ye nan tan lontan an."
                },
                "12": {
                    "verse_nr": "12",
                    "verse": "Konsa, p\u00e8p Izray\u00e8l la va pran posesyon p\u00f2syon ki rete nan peyi Edon an. Y&#39;a donminen ank\u00f2 sou l\u00f2t nasyon mwen te f\u00e8 yo. Se Sey\u00e8 a ki di sa, se li menm menm k&#39;ap f\u00e8 sa rive konsa!"
                },
                "13": {
                    "verse_nr": "13",
                    "verse": "Jou yo ap vini. L\u00e8 sa a, yo p&#39;ap k\u00f2 fin ranmase rek\u00f2t, y&#39;ap gen tan ap pare t\u00e8 pou plante ank\u00f2. Yo p&#39;ap k\u00f2 fin kraze rezen pou f\u00e8 diven, y&#39;ap gen tan ap pare pou mete pye rezen nan t\u00e8 ank\u00f2. Diven byen dous ap koule sou tout m\u00f2n yo, l&#39;ap koule desann sou tout ti m\u00f2n yo. Se Sey\u00e8 a menm ki di sa."
                },
                "14": {
                    "verse_nr": "14",
                    "verse": "M&#39;ap mennen p\u00e8p mwen an tounen nan peyi l&#39; ank\u00f2. Y&#39;a rebati lavil ki te fin kraze yo, y&#39;a rete ladan yo. Y&#39;a plante jaden rezen, y&#39;a bw\u00e8 diven. Y&#39;a f\u00e8 b\u00e8l jaden, y&#39;a manje rek\u00f2t jaden yo."
                },
                "15": {
                    "verse_nr": "15",
                    "verse": "M&#39;a plante p\u00e8p mwen an nan peyi yo a, nan peyi mwen te ba yo a. Pesonn p&#39;ap janm ka derasinen yo ank\u00f2. Se Sey\u00e8 a, Bondye a, ki pale."
                }
            }
        }
    }
}