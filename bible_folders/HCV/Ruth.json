{
    "version": "HCV",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Vwala, te gen yon grangou ki te tonbe sou peyi Izray\u00e8l la. L\u00e8 sa a, se ch\u00e8f ki t&#39;ap gouv\u00e8nen peyi a. Se konsa yon nonm lavil Betley\u00e8m, nan p\u00f2syon t\u00e8 ki pou branch fanmi Jida a, leve, li pran madanm li ak de pitit gason l&#39; yo, li al pase k\u00e8k tan nan peyi Moab."
                },
                "2": {
                    "verse_nr": "2",
                    "verse": "Nonm lan te rele Elimel\u00e8k, madanm li te rele Naomi. De pitit gason l&#39; yo te rele Maklon ak Kiljon. Se moun branch fanmi Efrat la yo te ye, moun lavil Betley\u00e8m nan peyi Jida. Antan yo t&#39;ap viv nan peyi Moab la,"
                },
                "3": {
                    "verse_nr": "3",
                    "verse": "Elimel\u00e8k mouri, li kite Naomi pou k\u00f2 l&#39; ak de pitit gason li yo."
                },
                "4": {
                    "verse_nr": "4",
                    "verse": "De ti mesye yo te marye ak de fi moun peyi Moab: yonn te rele Opa, l\u00f2t la te rele Rit. Yo t&#39;ap mache sou dizan depi yo t&#39;ap viv nan peyi a,"
                },
                "5": {
                    "verse_nr": "5",
                    "verse": "l\u00e8 Maklon ak Kiljon tonbe, yo mouri tou. Se konsa Naomi twouve vin pou kont li: li te p\u00e8di ni mari l&#39; ni pitit gason l&#39; yo."
                },
                "6": {
                    "verse_nr": "6",
                    "verse": "\u00b6 Antan Naomi te peyi Moab toujou, li vin pran nouv\u00e8l jan Sey\u00e8 a te voye benediksyon sou p\u00e8p li a, jan li te f\u00e8 yo f\u00e8 bon rek\u00f2t. Menm l\u00e8 a, li pare zaf\u00e8 l&#39; pou l&#39; kite peyi Moab ansanm ak de b\u00e8lfi li yo."
                },
                "7": {
                    "verse_nr": "7",
                    "verse": "Se konsa yo leve, yo kite kote yo te ye a, yo pati ansanm pou y&#39; al nan peyi Jida."
                },
                "8": {
                    "verse_nr": "8",
                    "verse": "Men, antan yo sou wout, Naomi di b\u00e8lfi li yo konsa: -Pito nou tounen lakay nou al jwenn manman nou. Mwen mande Sey\u00e8 a pou l&#39; aji byen ak nou menm jan nou te aji byen av\u00e8 m&#39; ansanm ak defen yo."
                },
                "9": {
                    "verse_nr": "9",
                    "verse": "Mwen mande l&#39; pou l&#39; f\u00e8 nou chak jwenn yon moun remarye ak nou pou nou ka viv ak k\u00e8 poze lakay nou. L\u00e8 li fin di yo sa, li bo yo, li di yo li ale. Men, de medam yo pete rele."
                },
                "10": {
                    "verse_nr": "10",
                    "verse": "Yo di l&#39; konsa: -Non! Nou prale av\u00e8 ou nan peyi ou."
                },
                "11": {
                    "verse_nr": "11",
                    "verse": "Men, Naomi reponn yo: -Pitit mwen, pito nou tounen! Poukisa nou vle ale av\u00e8 m&#39;? Nou kw\u00e8 mwen ka f\u00e8 pitit gason ank\u00f2 pou marye ak nou?"
                },
                "12": {
                    "verse_nr": "12",
                    "verse": "Tounen lakay nou! Mwen tw\u00f2 granmoun pou m&#39; marye ank\u00f2. Epitou, menm si mwen ta mete nan t\u00e8t mwen mwen gen espwa marye ank\u00f2, menm si mwen ta rive marye asw\u00e8 a epi m&#39; ta f\u00e8 pitit gason ank\u00f2,"
                },
                "13": {
                    "verse_nr": "13",
                    "verse": "\u00e8ske n&#39;ap rete tann yo fin gran? Eske se sa k&#39;ap anpeche nou marye ak yon l\u00f2t moun? Non, pitit fi m&#39; yo. Nou konnen sa pa ka f\u00e8t. Sa f\u00e8 m&#39; mal anpil pou nou. Men Sey\u00e8 a f\u00e8 m&#39; tw\u00f2p lapenn deja."
                },
                "14": {
                    "verse_nr": "14",
                    "verse": "Medam yo pran rele pi r\u00e8d. Apre sa, Opa bo b\u00e8lm\u00e8 li a, li di l&#39; orevwa, epi li al jwenn fanmi li. Men, Rit menm te refize kite l&#39;."
                },
                "15": {
                    "verse_nr": "15",
                    "verse": "Naomi di l&#39; konsa: -Rit mach\u00e8! Gade b\u00e8ls\u00e8 ou la! Li tounen li al jwenn moun li yo ansanm ak bondye l&#39;ap s\u00e8vi yo. F\u00e8 menm jan an tou. Tounen ansanm av\u00e8 l&#39; non!"
                },
                "16": {
                    "verse_nr": "16",
                    "verse": "Men, Rit reponn: -Pa f\u00f2se m&#39; kite ou! Tanpri, kite m&#39; ale av\u00e8 ou. Kote ou prale, mwen prale av\u00e8 ou. Kote ou rete, m&#39;a rete av\u00e8 ou. Se moun pa ou yo ki va moun pa m&#39;. Bondye w&#39;ap s\u00e8vi a, se li m&#39;a s\u00e8vi tou."
                },
                "17": {
                    "verse_nr": "17",
                    "verse": "Kote w&#39;a mouri a, se la m&#39;a mouri tou. Epi se la y&#39;a antere m&#39; tou. Mwen mande Sey\u00e8 a pou l&#39; ban mwen pi gwo madichon ki ka genyen, si se pa lanm\u00f2 ki pou separe nou."
                },
                "18": {
                    "verse_nr": "18",
                    "verse": "L\u00e8 Naomi w\u00e8 Rit te soti vre pou ale av\u00e8 l&#39;, li pa di l&#39; anyen ank\u00f2."
                },
                "19": {
                    "verse_nr": "19",
                    "verse": "\u00b6 Yo pati, yo vwayaje ansanm jouk yo rive lavil Betley\u00e8m. L\u00e8 yo rive, w\u00e8 moun w\u00e8 yo, lavil la te t\u00e8t anba. Medam yo menm t&#39;ap di: -Ou kw\u00e8 se Naomi sa?"
                },
                "20": {
                    "verse_nr": "20",
                    "verse": "reponn yo: -Tanpri, pa rele m&#39; Naomi. Pito nou rele m&#39; Mara, paske Bondye ki gen tout pouvwa a f\u00e8 m&#39; soufri anpil."
                },
                "21": {
                    "verse_nr": "21",
                    "verse": "L\u00e8 m&#39; te pati isit la, mwen te gen tou sa m&#39; te bezwen. Men j\u00f2di a, Sey\u00e8 a mennen m&#39; tounen de men m&#39; de pye m&#39;. Poukisa pou n&#39;ap rele m&#39; Naomi toujou l\u00e8 Sey\u00e8 a fin vire do ban mwen, l\u00e8 se mal\u00e8 ase Bondye ki gen tout pouvwa a voye sou mwen?"
                },
                "22": {
                    "verse_nr": "22",
                    "verse": "Se konsa Naomi tounen soti nan peyi Moab ansanm ak b\u00e8lfi li, Rit, moun peyi Moab. L\u00e8 yo rive lavil Betley\u00e8m, rek\u00f2t grenn l\u00f2j te f\u00e8k konmanse."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Naomi te gen yon fanmi mari l&#39; yo te rele B\u00f2z. Se te yon nonm ki te rich epi ki te grann\u00e8g. Li te f\u00e8 pati menm branch fanmi ak Elimel\u00e8k, defen mari Naomi an."
                },
                "2": {
                    "verse_nr": "2",
                    "verse": "Rit, fanm peyi Moab la, di Naomi konsa: -Kite m&#39; ale nan jaden yo pou m&#39; ranmase t\u00e8t l\u00f2j moun k&#39;ap ranmase rek\u00f2t yo kite tonbe at\u00e8. M&#39;a jwenn yon moun ki va kite m&#39; ranmase nan jaden li. Naomi reponn li: -Ale non, mafi."
                },
                "3": {
                    "verse_nr": "3",
                    "verse": "Se konsa, Rit leve, li al nan jaden yo, li pran mache d\u00e8y\u00e8 travay\u00e8 yo, li t&#39;ap ranmase t\u00e8t l\u00f2j yo te kite tonbe at\u00e8. Chans pou li, li rive nan yon jaden ki te pou B\u00f2z, fanmi Elimel\u00e8k la."
                },
                "4": {
                    "verse_nr": "4",
                    "verse": "\u00b6 Li te la depi k\u00e8k tan l\u00e8 B\u00f2z rive soti Betley\u00e8m. Li di travay\u00e8 yo bonjou, li di yo: -Sey\u00e8 a av\u00e8k nou! Yo reponn li: -benediksyon Sey\u00e8 a av\u00e8 ou tou!"
                },
                "5": {
                    "verse_nr": "5",
                    "verse": "B\u00f2z mande kontw\u00f2l\u00e8 a: -Ki jenn ti madanm sa a?"
                },
                "6": {
                    "verse_nr": "6",
                    "verse": "Nonm lan reponn: -Se yon fi moun l\u00f2t peyi li ye. Se li menm ki te vini ansanm ak Naomi l\u00e8 li te tounen soti nan peyi Moab."
                },
                "7": {
                    "verse_nr": "7",
                    "verse": "Li te mande m&#39; pou m&#39; kite l&#39; mache d\u00e8y\u00e8 travay\u00e8 yo ranmase t\u00e8t l\u00f2j ki tonbe at\u00e8 yo. L&#39;ap degaje l&#39; la a depi maten. Li f\u00e8k sispann pou l&#39; pran yon ti repo anba ton\u00e8l lan la a."
                },
                "8": {
                    "verse_nr": "8",
                    "verse": "L\u00e8 sa a, B\u00f2z di Rit konsa: -M&#39;ap ba ou yon ti kons\u00e8y, tande, mafi. Ou pa bezwen ale nan l\u00f2t jaden pou ranmase t\u00e8t l\u00f2j. Ou m\u00e8t rete nan jaden sa a, b\u00f2 medam yo ki isit la."
                },
                "9": {
                    "verse_nr": "9",
                    "verse": "Gade tout kote y&#39;ap travay nan jaden an, f\u00e8 d\u00e8y\u00e8 yo, rete ak yo. Mwen bay mesye m&#39; yo l\u00f2d pou yo pa anbete ou. Chak fwa w&#39;a swaf dlo, ou m\u00e8t al bw\u00e8 nan kannari yo plen pou sa."
                },
                "10": {
                    "verse_nr": "10",
                    "verse": "Rit bese t\u00e8t li jouk at\u00e8 devan B\u00f2z. Li di l&#39; konsa: -Poukisa w&#39;ap bay k\u00f2 ou tout traka sa a pou mwen? Poukisa w&#39;ap f\u00e8 tout bagay sa a pou yon moun ki pa menm ras av\u00e8 ou?"
                },
                "11": {
                    "verse_nr": "11",
                    "verse": "B\u00f2z reponn li: -Yo di m&#39; tou sa ou te f\u00e8 pou b\u00e8lm\u00e8 ou depi mari ou mouri a. Mwen konnen ou kite manman ou, papa ou ak peyi kote ou moun lan, ou vin viv nan mitan yon l\u00f2t p\u00e8p ou pa t&#39; janm konnen anvan."
                },
                "12": {
                    "verse_nr": "12",
                    "verse": "Mwen mande Sey\u00e8 a pou li rekonpanse ou pou tou sa ou te f\u00e8. Wi. Ou vini mete ou anba z\u00e8l li pou l&#39; pwoteje ou. Se pou Sey\u00e8 a, Bondye p\u00e8p Izray\u00e8l la, ba ou yon b\u00e8l rekonpans!"
                },
                "13": {
                    "verse_nr": "13",
                    "verse": "Rit reponn li: -Ou pa konn sa ou f\u00e8 la a pou mwen, msye! Jan ou pale byen av\u00e8 m&#39; la a, sa ban m&#39; kouraj, malgre mwen pa vo yonn nan medam k&#39;ap s\u00e8vi av\u00e8 ou yo."
                },
                "14": {
                    "verse_nr": "14",
                    "verse": "L\u00e8 l\u00e8 pou yo manje a rive, B\u00f2z di Rit konsa: -Pwoche non! Pran yon moso pen, tranpe l&#39; nan s\u00f2s vin\u00e8g la pou ou manje! Se konsa Rit vin chita ansanm ak l\u00f2t travay\u00e8 yo. B\u00f2z te ba li k\u00e8k grenn l\u00f2j griye tou. Rit manje plen vant li, epi r\u00e8s manje ki te rete a, li sere l&#39;."
                },
                "15": {
                    "verse_nr": "15",
                    "verse": "L\u00e8 Rit leve al ranmase, B\u00f2z bay travay\u00e8 yo l\u00f2d sa a: -Nou m\u00e8t kite l&#39; ranmase grenn menm kote pak\u00e8t mare yo ye a. Pa chache l&#39; kont."
                },
                "16": {
                    "verse_nr": "16",
                    "verse": "Okontr\u00e8, rache k\u00e8k t\u00e8t nan pak\u00e8t mare yo, lage yo at\u00e8 pou l&#39; ka ranmase. Pa di l&#39; anyen, tande!"
                },
                "17": {
                    "verse_nr": "17",
                    "verse": "\u00b6 Se konsa Rit rete ranmase grap l\u00f2j nan jaden an jouk sol\u00e8y kouche. L\u00e8 li fin bat t\u00e8t l\u00f2j yo, li jwenn sa ki te manke l&#39; pou l&#39; te gen vennsenk ti mamit la pa t&#39; anyen."
                },
                "18": {
                    "verse_nr": "18",
                    "verse": "Li pran grenn l\u00f2j li yo, li tounen lavil, li moutre b\u00e8lm\u00e8 li tou sa li te ranmase. Li ba li tou r\u00e8s manje ki te rete l\u00e8 l&#39; te fin manje a."
                },
                "19": {
                    "verse_nr": "19",
                    "verse": "Naomi mande l&#39;: -Kote ou ranmase tout l\u00f2j sa a j\u00f2di a? Nan jaden ki moun ou t&#39;ap travay, en? Se pou Bondye beni moun ki f\u00e8 sa pou ou a! L\u00e8 sa a, Rit di b\u00e8lm\u00e8 li konsa li t&#39;ap travay nan jaden yon msye yo rele B\u00f2z."
                },
                "20": {
                    "verse_nr": "20",
                    "verse": "Naomi di b\u00e8lfi li a: -benediksyon Sey\u00e8 a pou B\u00f2z! Wi. Sey\u00e8 a ap toujou kenbe paw\u00f2l li, nou te m\u00e8t vivan, nou te m\u00e8t mouri! Naomi di ank\u00f2: -Nonm sa a, se yon fanmi pre nou li ye. Se yonn nan moun ki reskonsab defann enter\u00e8 fanmi an."
                },
                "21": {
                    "verse_nr": "21",
                    "verse": "L\u00e8 sa a, Rit di konsa: -Men sa l&#39; di m&#39; ank\u00f2: Se pou m&#39; rete ranmase t\u00e8t l\u00f2j ansanm ak travay\u00e8 li yo jouk rek\u00f2t la fini."
                },
                "22": {
                    "verse_nr": "22",
                    "verse": "Naomi reponn li: -Wi, pitit mwen! Pito ou rete travay av\u00e8k medam yo nan jaden B\u00f2z la, tande. Si ou ale nan jaden l\u00f2t moun, mal\u00e8 ka rive ou."
                },
                "23": {
                    "verse_nr": "23",
                    "verse": "Se konsa, Rit rete ansanm av\u00e8k medam k&#39;ap travay ak B\u00f2z yo. Li t&#39;ap ranmase t\u00e8t l\u00f2j jouk travay\u00e8 yo te fin rek\u00f2lte tout l\u00f2j la ak tout ble a. Li t&#39;ap viv tout tan sa a ak b\u00e8lm\u00e8 li toujou."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 K\u00e8k tan apre sa, Naomi di Rit konsa: -Pa pito m&#39; chache yon mari pou ou, pou ou ka viv ak k\u00e8 poze lakay ou?"
                },
                "2": {
                    "verse_nr": "2",
                    "verse": "Ou chonje B\u00f2z, pa vre? M\u00e8t jaden kote ou te ye ansanm ak medam yo? Bon! Ou chonje mwen te di ou se yon fanmi pre nou li ye! Bon. Koute! Asw\u00e8 a, yo pral vannen l\u00f2j yo fin bat yo."
                },
                "3": {
                    "verse_nr": "3",
                    "verse": "Al benyen. Mete od\u00e8 sou ou, mete pi b\u00e8l rad ou sou ou. Epi ale b\u00f2 glasi a, kote y&#39;ap vannen an. Men, pa kite B\u00f2z konnen ou la. W&#39;a tann li fin manje, li fin bw\u00e8 diven anvan."
                },
                "4": {
                    "verse_nr": "4",
                    "verse": "L\u00e8 sa a, w&#39;a gade byen kote li al kouche. L\u00e8 w&#39;a w\u00e8 d\u00f2mi pran l&#39;, ou va ale, w&#39;a leve pwent dra ki kouvri pye l&#39; yo, epi w&#39;a kouche kouche ou la, b\u00f2 kote l&#39;. Li menm l&#39;a di ou sa pou ou f\u00e8 apre sa."
                },
                "5": {
                    "verse_nr": "5",
                    "verse": "Rit reponn li: -M&#39;a f\u00e8 tou sa ou di m&#39; f\u00e8."
                },
                "6": {
                    "verse_nr": "6",
                    "verse": "\u00b6 Se konsa Rit leve vre, li ale b\u00f2 glasi a, li f\u00e8 sa b\u00e8lm\u00e8 li te di l&#39; f\u00e8 a."
                },
                "7": {
                    "verse_nr": "7",
                    "verse": "L\u00e8 B\u00f2z fin manje, l\u00e8 li fin bw\u00e8 diven, k\u00e8 l&#39; te kontan. Li al kouche b\u00f2 yon pil pay l\u00f2j, epi d\u00f2mi pote l&#39; ale. L\u00e8 sa a, Rit pwoche tou dousman, li leve pwent dra ki te kouvri pye l&#39; yo, epi li kouche la b\u00f2 kote l&#39;."
                },
                "8": {
                    "verse_nr": "8",
                    "verse": "Nan mitan lannwit, B\u00f2z pantan nan d\u00f2mi an. Li leve, li panche, li tou sezi w\u00e8 yon fanm ki te kouche nan pye l&#39;."
                },
                "9": {
                    "verse_nr": "9",
                    "verse": "Li mande: -Ki moun sa? Rit reponn li: -Se mwen menm, Rit. Ou se yon fanmi pre nou. Se ou ki reskonsab pou pran swen mwen. Mwen vin jwenn ou."
                },
                "10": {
                    "verse_nr": "10",
                    "verse": "B\u00f2z di l&#39; konsa: -benediksyon Sey\u00e8 a av\u00e8 ou, mafi! Sa w&#39;ap f\u00e8 la a pi konsekan pase tou sa ou te f\u00e8 pou b\u00e8lm\u00e8 ou la. Sa moutre ou pa soti pou ou lage fanmi an. Ou ta gen dwa al d\u00e8y\u00e8 nenp\u00f2t ki jenn gason, rich osinon p\u00f2v, pou marye av\u00e8 ou, men ou pa f\u00e8 l&#39;."
                },
                "11": {
                    "verse_nr": "11",
                    "verse": "Ou pa bezwen bat k\u00f2 ou, tande. M&#39;ap f\u00e8 tou sa ou mande m&#39; f\u00e8 pou ou a. Tout moun konnen ou se yon fanm total."
                },
                "12": {
                    "verse_nr": "12",
                    "verse": "Se vre sa ou di a. Mwen se yon fanmi pre nou. Mwen reskonsab ou. Men, gen yon nonm ki fanmi ou pi pre pase m&#39;."
                },
                "13": {
                    "verse_nr": "13",
                    "verse": "Ou m\u00e8t rete pase nwit lan la. Denmen maten m&#39;a chache konnen si li vle pran reskonsablite a sou do li. Si li dak\u00f2 pou li pran li, m&#39;a byen kontan. Si li pa vle, enben, mwen f\u00e8 s\u00e8man devan Bondye vivan ki nan sy\u00e8l la, m&#39;ap pran l&#39; mwen menm. Koulye a, rete kouche la jouk denmen maten."
                },
                "14": {
                    "verse_nr": "14",
                    "verse": "\u00b6 Se konsa Rit kouche la nan pye l&#39;. Men, anvan bajou kase, li leve pou moun pa w\u00e8 l&#39;, paske B\u00f2z pa t&#39; vle pesonn konnen li te la."
                },
                "15": {
                    "verse_nr": "15",
                    "verse": "B\u00f2z di l&#39; konsa: -Wete dra ki vlope ou la, louvri l&#39; at\u00e8 a. Rit louvri dra a at\u00e8. B\u00f2z vide dis mamit l\u00f2j konsa ladan l&#39;. Li mare l&#39;, epi li ede l&#39; mete l&#39; sou t\u00e8t li. Apre sa, Rit tounen lavil ak pak\u00e8t la."
                },
                "16": {
                    "verse_nr": "16",
                    "verse": "L\u00e8 li rive lakay li, b\u00e8lm\u00e8 a mande l&#39;: -Enben, mafi! Ki jan sa pase? Rit tanmen rakonte l&#39; tou sa B\u00f2z f\u00e8 pou li."
                },
                "17": {
                    "verse_nr": "17",
                    "verse": "Epi li di: -Anvan m&#39; ale, li di m&#39; konsa ou pa ka tounen san anyen. Se konsa, li ban m&#39; dis mamit l\u00f2j sa yo."
                },
                "18": {
                    "verse_nr": "18",
                    "verse": "Naomi di l&#39;: -Koulye a, Rit mafi, poze k\u00f2 ou tann pou ou w\u00e8 jan sa pral pase. B\u00f2z p&#39;ap bay k\u00f2 l&#39; kanpo j\u00f2di a, tout tan li pa regle zaf\u00e8 sa a."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 B\u00f2z ale nan p\u00f2tay lavil la, kote moun yo konn reyini an, epi li chita. L\u00e8 sa a, yon moun vin ap pase. Se te n\u00e8g ki te fanmi Elimel\u00e8k pi pre pase l&#39; la, nonm B\u00f2z t&#39;ap pale Rit la. B\u00f2z rele l&#39;, li di l&#39;: -Ent\u00e8l, vini m&#39; pale ou, monch\u00e8! Chita non! Nonm lan al jwenn li, li chita."
                },
                "2": {
                    "verse_nr": "2",
                    "verse": "B\u00f2z f\u00e8 rele dis nan ch\u00e8f fanmi lavil la, li f\u00e8 yo chita la tou. L\u00e8 yo fin chita,"
                },
                "3": {
                    "verse_nr": "3",
                    "verse": "li di nonm ki te fanmi pre Elimel\u00e8k la: -Naomi tounen soti nan peyi Moab. Koulye a, li ta vle vann jaden ki te pou Elimel\u00e8k, fanmi nou an."
                },
                "4": {
                    "verse_nr": "4",
                    "verse": "Mwen kw\u00e8 se devwa m&#39; pou m&#39; f\u00e8 ou konnen sa. Si ou vle achte t\u00e8 a, ou m\u00e8t di l&#39; devan dis mesye ch\u00e8f yo ki chita la a, paske se ou menm an premye lalwa rekon\u00e8t dwa sa a. Konsa tou, si ou pa vle, ou m\u00e8t di l&#39;, paske apre ou, se mwen menm ki gen dwa sa a. Nonm lan di l&#39;: -M&#39;ap achte l&#39;."
                },
                "5": {
                    "verse_nr": "5",
                    "verse": "L\u00e8 sa a B\u00f2z di l&#39;: -Bon. Mwen byen kontan. Men, si ou achte jaden an nan men Naomi ak Rit, ti fanm peyi Moab la, v\u00e8v pitit Elimel\u00e8k la, se pou Rit vin madanm ou tou pou non fanmi defen an pa p\u00e8di, epi pou t\u00e8 a ka rete nan fanmi defen an tou."
                },
                "6": {
                    "verse_nr": "6",
                    "verse": "L\u00e8 sa a, nonm lan reponn: -Si se konsa, mwen p&#39;ap ka achte t\u00e8 a. Paske, si m&#39; achte l&#39;, pitit mwen riske p\u00e8di nan sa m&#39;ap kite pou yo a. Ou m\u00e8t achte l&#39; ou menm. Mwen p&#39;ap f\u00e8 zaf\u00e8 a ank\u00f2."
                },
                "7": {
                    "verse_nr": "7",
                    "verse": "Nan tan sa a, nan peyi Izray\u00e8l, l\u00e8 yon moun pase dwa li genyen pou achte osinon pou twoke yon t\u00e8 bay yon l\u00f2t moun, men sa yo te konn f\u00e8: Moun ki te gen dwa a wete yon grenn sapat nan pye l&#39;, li bay l\u00f2t moun lan li. Se konsa moun Izray\u00e8l yo te konn f\u00e8 tout moun konnen zaf\u00e8 a te regle n\u00e8t."
                },
                "8": {
                    "verse_nr": "8",
                    "verse": "Se pout\u00e8t sa, l\u00e8 nonm lan di B\u00f2z ou m\u00e8t achte t\u00e8 a, li wete yon grenn sapat nan pye l&#39;, li lonje l&#39; bay B\u00f2z."
                },
                "9": {
                    "verse_nr": "9",
                    "verse": "\u00b6 L\u00e8 sa a, B\u00f2z di ch\u00e8f fanmi yo ak l\u00f2t moun yo ki te la a: -Nou tout nou temwen, pa vre! J\u00f2di a, yo ban m&#39; dwa achte nan men Naomi tou sa ki te pou Elimel\u00e8k ak de pitit gason l&#39; yo, Maklon ak Kiljon."
                },
                "10": {
                    "verse_nr": "10",
                    "verse": "An menm tan tou, yo ban m&#39; dwa pran Rit, v\u00e8v Maklon an, pou madanm mwen. Konsa, t\u00e8 a va rete nan fanmi defen an: Non defen an p&#39;ap p\u00e8di non plis nan lavil la. N&#39;a s\u00e8vi m&#39; temwen pou sa ki rive j\u00f2di a."
                },
                "11": {
                    "verse_nr": "11",
                    "verse": "Ch\u00e8f yo ak l\u00f2t moun yo di l&#39;: -Wi, nou temwen. N&#39;ap lapriy\u00e8 Sey\u00e8 a pou madanm sa a, ki pral antre lakay ou a, tankou Rach\u00e8l ak Leya ki te f\u00e8 anpil pitit pou Jak\u00f2b, zans\u00e8t p\u00e8p Izray\u00e8l la. Se pou ou vin rich anpil nan branch fanmi Efrat la. Se pou ou gen bon repitasyon nan lavil Betley\u00e8m."
                },
                "12": {
                    "verse_nr": "12",
                    "verse": "Se pou pitit Sey\u00e8 a va ba ou ak jenn fanm sa a f\u00e8 on\u00e8 fanmi an, menm jan Per\u00e8z, pitit gason Jida ak Tama a, te f\u00e8 l&#39; pou fanmi l&#39;."
                },
                "13": {
                    "verse_nr": "13",
                    "verse": "\u00b6 Se konsa, B\u00f2z pran Rit pou madanm li. Sey\u00e8 a te beni Rit. Rit vin ansent, li f\u00e8 yon pitit gason."
                },
                "14": {
                    "verse_nr": "14",
                    "verse": "Medam lavil yo di Naomi konsa: -Lwanj pou Sey\u00e8 a! J\u00f2di a li ba ou yon pitit gason ki pral pran swen ou. N&#39;ap lapriy\u00e8 pou ti gason sa a kite non l&#39; nan peyi Izray\u00e8l la."
                },
                "15": {
                    "verse_nr": "15",
                    "verse": "B\u00e8lfi ou la gen tan renmen ou. Li f\u00e8 pou ou sa s\u00e8t pitit gason pa ta ka f\u00e8. Koulye a, li ba ou yon pitit pitit ki pral f\u00e8 ou anvi viv ank\u00f2, yon pitit gason ki pral tounen baton vyey\u00e8s ou."
                },
                "16": {
                    "verse_nr": "16",
                    "verse": "Naomi pran ti bebe a, li kenbe l&#39; lakay li, li pran swen li tankou pitit li."
                },
                "17": {
                    "verse_nr": "17",
                    "verse": "Medam yo ki rete nan vwazinaj la rele ti gason an Ob\u00e8d. Yo mache di tout moun: Naomi gen yon l\u00f2t pitit gason. Se Ob\u00e8d sa a ki pita vin gen yon pitit gason yo te rele Izayi, Izayi sa a ki te papa David."
                },
                "18": {
                    "verse_nr": "18",
                    "verse": "Men non zans\u00e8t David yo depi Per\u00e8z: Per\u00e8z te papa Ezwon,"
                },
                "19": {
                    "verse_nr": "19",
                    "verse": "Ezwon te papa Ram. Ram te papa Aminadad,"
                },
                "20": {
                    "verse_nr": "20",
                    "verse": "Aminadad te papa Nachon. Nachon te papa Salmon,"
                },
                "21": {
                    "verse_nr": "21",
                    "verse": "Salmon te papa B\u00f2z. B\u00f2z te papa Ob\u00e8d,"
                },
                "22": {
                    "verse_nr": "22",
                    "verse": "Ob\u00e8d te papa Izayi, epi Izayi te papa David."
                }
            }
        }
    }
}