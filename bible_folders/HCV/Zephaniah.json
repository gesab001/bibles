{
    "version": "HCV",
    "book_name": "Zephaniah",
    "book_nr": "36",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Men mesaj Sey\u00e8 a te bay Sofoni sou r\u00e8y Jozyas, pitit Amon an, ki te wa peyi Jida. Sofoni te pitit Kouchi. Kouchi te pitit Gedalya. Gedalya sa a te pitit Amarya ki li menm te pitit wa Ezekyas."
                },
                "2": {
                    "verse_nr": "2",
                    "verse": "Sey\u00e8 a di konsa: -Mwen pral detwi d\u00e8nye bagay sou lat\u00e8."
                },
                "3": {
                    "verse_nr": "3",
                    "verse": "Mwen pral detwi tout moun, tout b\u00e8t, tout zwezo nan sy\u00e8l la ak tout pwason nan lanm\u00e8, mechan yo ansanm ak tou sa k&#39;ap f\u00e8 yo tonbe nan peche. Mwen pral detwi tout moun, mwen p&#39;ap kite yonn sou lat\u00e8. Se mwen menm, Sey\u00e8 a, ki di sa."
                },
                "4": {
                    "verse_nr": "4",
                    "verse": "Mwen pral kraze moun peyi Jida yo ansanm ak moun ki rete lavil Jerizal\u00e8m yo anba men m&#39;. Mwen pral dispar\u00e8t d\u00e8nye kras zid\u00f2l Baal nan peyi a. Pesonn p&#39;ap janm chonje pr\u00e8t k&#39;ap s\u00e8vi l&#39; yo ank\u00f2."
                },
                "5": {
                    "verse_nr": "5",
                    "verse": "Mwen pral dispar\u00e8t d\u00e8nye moun k&#39;ap moute sou teras anwo kay pou adore sol\u00e8y, lalin ak zetwal nan sy\u00e8l la. M&#39;ap detwi moun k&#39;ap pran non mwen mete ansanm ak non zid\u00f2l Milk\u00f2m lan pou f\u00e8 s\u00e8man."
                },
                "6": {
                    "verse_nr": "6",
                    "verse": "M&#39;ap detwi tout moun ki vire do ban mwen, ki pa koute paw\u00f2l mwen yo, ki pa vin mande m&#39; kons\u00e8y ank\u00f2."
                },
                "7": {
                    "verse_nr": "7",
                    "verse": "\u00b6 Jou pou Sey\u00e8 a vin jije a pa lwen rive! Se pou tout moun pe bouch yo devan Sey\u00e8 a. Sey\u00e8 a ap pare pou li f\u00e8 gwo s\u00e8vis pou touye b\u00e8t. Li chwazi moun l&#39;ap envite yo."
                },
                "8": {
                    "verse_nr": "8",
                    "verse": "Jou gwo s\u00e8vis ofrann b\u00e8t sa a, m&#39;ap pini tout gwo ch\u00e8f yo, tout pitit wa yo ansanm ak tout moun k&#39;ap kopye sou moun l\u00f2t nasyon yo. Se Sey\u00e8 a menm ki di sa."
                },
                "9": {
                    "verse_nr": "9",
                    "verse": "M&#39;ap pini tout moun k&#39;ap f\u00e8 s\u00e8vis tankou moun l\u00f2t nasyon yo. Wi, jou sa a, m&#39;ap pini tout moun k&#39;ap v\u00f2l\u00f2, k&#39;ap touye moun pou yo ka plen tanp zid\u00f2l yo ak sa yo pran."
                },
                "10": {
                    "verse_nr": "10",
                    "verse": "Se mwen menm Sey\u00e8 a k&#39;ap pale toujou. Jou sa a n&#39;a tande gwo r\u00e8l b\u00f2 P\u00f2tay Pwason nan lavil Jerizal\u00e8m. N&#39;a tande moun ap plenn byen f\u00f2 nan katye n\u00e8f lavil la. N&#39;a tande yon gwo deblozay pete sou ti m\u00f2n yo."
                },
                "11": {
                    "verse_nr": "11",
                    "verse": "Nou menm ki rete anba lavil, rele byen f\u00f2 paske tout moun ki t&#39;ap f\u00e8 trafik yo pral mouri. Wi, yo pral dispar\u00e8t tout moun ki t&#39;ap f\u00e8 lajan sou t\u00e8t moun nan k\u00f2m\u00e8s."
                },
                "12": {
                    "verse_nr": "12",
                    "verse": "L\u00e8 sa a, men sa k&#39;ap rive. M&#39;ap limen lanp pou m&#39; fouye lavil Jerizal\u00e8m. M&#39;ap pini tout moun ki chita chita yo tou dousman, epi k&#39;ap di nan k\u00e8 yo: Bondye p&#39;ap f\u00e8 anyen."
                },
                "13": {
                    "verse_nr": "13",
                    "verse": "Se sa yo kw\u00e8! Y&#39;ap piye tout rich\u00e8s yo, y&#39;ap kraze tout kay yo. Y&#39;ap bati kay, men yo p&#39;ap menm gen tan antre ladan yo. Y&#39;ap plante pye rezen, men yo p&#39;ap menm gen tan pran fre diven an."
                },
                "14": {
                    "verse_nr": "14",
                    "verse": "\u00b6 Wi, gwo jou Sey\u00e8 a pa lwen rive. Sa pral yon gwo jou vre. Li pa lwen rive. L&#39;ap rive byen vit. Jou sa a, sa pral r\u00e8d n\u00e8t! Ata s\u00f2lda ki pi vanyan yo pral rele anmwe."
                },
                "15": {
                    "verse_nr": "15",
                    "verse": "Jou sa a pral yon jou dechennen, yon jou lafliksyon ak k\u00e8 sere, yon jou kraze brize, yon jou k&#39;ap f\u00e8 nw\u00e8 kou lank, yon jou van ak gwo nwaj nwa ap plen sy\u00e8l la."
                },
                "16": {
                    "verse_nr": "16",
                    "verse": "Yon jou twonp\u00e8t ap k\u00f2nen, s\u00f2lda ap rele pou yo gen kouray pou y&#39; al atake lavil ki gen gwo miray ranpa ak f\u00f2 byen wo nan chak kwen pou pwoteje yo."
                },
                "17": {
                    "verse_nr": "17",
                    "verse": "Sey\u00e8 a te di ank\u00f2: -Mwen pral manyen ak l\u00e8z\u00f2m! Yo pral tatonnen tankou av\u00e8g, paske yo te peche kont Sey\u00e8 a. San yo pral koule kou dlo, kadav yo pral pouri tankou fatra."
                },
                "18": {
                    "verse_nr": "18",
                    "verse": "Jou Sey\u00e8 a pral move sou yo a, ni lajan yo ni l\u00f2 yo p&#39;ap ka sove yo. K\u00f2l\u00e8 li tankou yon dife k&#39;ap boule tout t\u00e8 a, paske yon s\u00e8l kou a, l&#39;ap dispar\u00e8t tout moun ki rete sou lat\u00e8. L&#39;ap fini ak yo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Bann san wont! Pran t\u00e8t nou. Kalkile byen,"
                },
                "2": {
                    "verse_nr": "2",
                    "verse": "anvan nou pase tankou pay van pote ale yon s\u00e8l jou, anvan dife k\u00f2l\u00e8 Sey\u00e8 a tonbe sou nou, anvan jou k\u00f2l\u00e8 Sey\u00e8 a rive sou nou."
                },
                "3": {
                    "verse_nr": "3",
                    "verse": "Nou menm, p\u00f2v malere nan peyi a k&#39;ap f\u00e8 sa Sey\u00e8 a bay l\u00f2d f\u00e8 a, vin jwenn li. F\u00e8 sa ki dwat devan li. Pa kite l\u00f2g\u00e8y vire t\u00e8t nou. Nou pa janm konnen, nou ka chape jou Sey\u00e8 a va f\u00e8 w\u00e8 k\u00f2l\u00e8 li."
                },
                "4": {
                    "verse_nr": "4",
                    "verse": "\u00b6 p&#39;ap rete yon moun lavil Gaza. Lavil Askalon ap tounen yon dez\u00e8. Gwo midi, y&#39;ap mete tout moun Asd\u00f2d yo dey\u00f2. Y&#39;ap dep\u00f2te tout moun Ekwon yo."
                },
                "5": {
                    "verse_nr": "5",
                    "verse": "Madichon pou moun peyi Filisti yo ki rete tout b\u00f2 lanm\u00e8 a! Sey\u00e8 a ban nou santans nou, nou menm moun Filisti ki rete nan peyi Kanaran an. L&#39;ap detwi nou n\u00e8t, li p&#39;ap kite yon moun nan peyi a."
                },
                "6": {
                    "verse_nr": "6",
                    "verse": "Tout b\u00f2 lanm\u00e8 a pral tounen savann kote gad\u00f2 mouton va mennen b\u00e8t yo vin manje."
                },
                "7": {
                    "verse_nr": "7",
                    "verse": "Ti ponyen moun ki va rete nan fanmi Jida a va gen tout b\u00f2 lanm\u00e8 a pou yo. Se la y&#39;a mennen mouton yo al manje. Nan asw\u00e8, y&#39;av al d\u00f2mi nan kay lavil Askalon yo. Sey\u00e8 a, Bondye yo a, va f\u00e8 kich\u00f2y pou yo. L&#39;a f\u00e8 yo leve t\u00e8t yo ank\u00f2."
                },
                "8": {
                    "verse_nr": "8",
                    "verse": "\u00b6 Sey\u00e8 a di ank\u00f2! -Mwen te tande jan moun peyi Moab yo ak moun Amon yo t&#39;ap joure p\u00e8p mwen an. Yo t&#39;ap pale yo mal. Yo t&#39;ap mache di yo pral pran peyi a nan men yo."
                },
                "9": {
                    "verse_nr": "9",
                    "verse": "Se pout\u00e8t sa, mwen menm Sey\u00e8 ki gen tout pouvwa a, Bondye vivan p\u00e8p Izray\u00e8l la, mwen s\u00e8mante sou t\u00e8t mwen, sa ki te rive lavil Sod\u00f2m lan, se sa ki pral rive peyi Moab la. Sa ki te rive lavil Gom\u00f2 a, se sa ki pral rive peyi moun Amon yo. Yo pral tounen yon kote se pikan chadwon ase ki pral leve, yon mi n&#39; s\u00e8l, yon dez\u00e8 pou tout tan. Ti ponyen ki va rete nan moun p\u00e8p mwen yo va piye yo, ti ponyen ki va rete nan moun k&#39;ap s\u00e8vi m&#39; yo va pran peyi a pou yo."
                },
                "10": {
                    "verse_nr": "10",
                    "verse": "Se sa ki pral rive moun Moab yo ak moun Amon yo, paske yo te gen l\u00f2g\u00e8y, yo t&#39;ap pale p\u00e8p Sey\u00e8 ki gen tout pouvwa a mal. Yo t&#39;ap mache di yo pral pran peyi a nan men yo."
                },
                "11": {
                    "verse_nr": "11",
                    "verse": "Sey\u00e8 a pral f\u00e8 yo pase pa yo. Li pral dispar\u00e8t tout bondye moun sou lat\u00e8 yo ap s\u00e8vi. L\u00e8fini, tout nasyon toupatou sou lat\u00e8 pral adore l&#39;, yo chak nan peyi pa yo."
                },
                "12": {
                    "verse_nr": "12",
                    "verse": "\u00b6 Nou menm tou, moun peyi Letiopi yo, Sey\u00e8 a ap touye nou nan lag\u00e8!"
                },
                "13": {
                    "verse_nr": "13",
                    "verse": "Sey\u00e8 a va leve men l&#39; b\u00f2 nan n\u00f2, l&#39;ap detwi peyi Lasiri. L&#39;ap f\u00e8 lavil Niniv tounen yon savann, yon t\u00e8 s\u00e8k tankou dez\u00e8."
                },
                "14": {
                    "verse_nr": "14",
                    "verse": "Se la tout kalite b\u00e8t savann pral chwazi f\u00e8 kay yo. Koukou ak zagoudi pral f\u00e8 nich yo nan mitan moso demoli kay w\u00f2ch yo. Y&#39;ap rele b\u00f2 fenn\u00e8t yo. Kaou va rele nan pap\u00f2t kay yo. Y&#39;ap rache tout bwa s\u00e8d nan chapant kay yo."
                },
                "15": {
                    "verse_nr": "15",
                    "verse": "Men sa ki pral rive lavil kote moun t&#39;ap pran plezi yo, lavil kote moun te mete nan t\u00e8t yo anyen pa ka rive yo, lavil kote moun yo t&#39;ap di nan k\u00e8 yo: Se mwen menm s\u00e8l ch\u00e8f! Pa gen l\u00f2t! Tout moun k&#39;ap pase b\u00f2 la pral sezi, y&#39;ap mete men nan t\u00e8t l\u00e8 yo w\u00e8 sa ki rive."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Madichon pou moun lavil Jerizal\u00e8m! Yo vire kont Bondye, yo lage k\u00f2 yo nan dez\u00f2d, l\u00e8fini y&#39;ap peze moun par\u00e8y yo."
                },
                "2": {
                    "verse_nr": "2",
                    "verse": "Yo pa t&#39; koute Sey\u00e8 a. Yo pa t&#39; pran pinisyon Bondye a pou anyen. Yo pa t&#39; mete konfyans yo nan Sey\u00e8 a ank\u00f2, yo pa t&#39; vin mande Bondye yo a kons\u00e8y ank\u00f2."
                },
                "3": {
                    "verse_nr": "3",
                    "verse": "Nan lavil la, ch\u00e8f yo tankou lyon ki grangou. Jij yo tankou chen mawon ki soti apre sol\u00e8y kouche. Yo t\u00e8lman akr\u00e8k, yo pa kite yon ti zo pou denmen maten."
                },
                "4": {
                    "verse_nr": "4",
                    "verse": "Pwof\u00e8t yo pa serye. Pesonn pa ka fye yo. Pr\u00e8t yo menm pa respekte bagay ki apa pou Bondye. Yo f\u00e8 lalwa Bondye a di sa yo vle."
                },
                "5": {
                    "verse_nr": "5",
                    "verse": "Men Sey\u00e8 a la nan lavil la. Li pa nan patipri. Li p&#39;ap f\u00e8 lenjistis. Chak maten, li bay santans li. Depi bajou kase, li la l&#39;ap rann jistis. Men, moun k&#39;ap f\u00e8 sa ki mal yo pa gen nen nan figi yo."
                },
                "6": {
                    "verse_nr": "6",
                    "verse": "Sey\u00e8 a di: -Mwen dispar\u00e8t nasyon yo. Mwen kraze gwo f\u00f2 nan kwen miray ranpa yo. Mwen pa kite yon moun ap mache nan lari. Yo piye lavil yo. Yo pa kite yon moun vivan ladan yo."
                },
                "7": {
                    "verse_nr": "7",
                    "verse": "Mwen te kw\u00e8 p\u00e8p mwen an ta gen yon ti krentif pou mwen. Leson an ta s\u00e8vi yo. Yo pa ta janm bliye sa m&#39; te f\u00e8 yo pase. Men, se l\u00e8 sa a yo lage k\u00f2 yo pi r\u00e8d nan f\u00e8 sa ki mal."
                },
                "8": {
                    "verse_nr": "8",
                    "verse": "\u00b6 Sey\u00e8 a di: -Nou m\u00e8t tann mwen! Nou m\u00e8t tann jou pou m&#39; kanpe akize nasyon yo! Mwen fin pran desizyon mwen: m&#39;ap sanble tout nasyon yo ak tout peyi yo pou m&#39; f\u00e8 yo santi jan m&#39; fache, jan m&#39; ank\u00f2l\u00e8 sou yo. Paske nan k\u00f2l\u00e8 mwen, mwen pral boule tout lat\u00e8."
                },
                "9": {
                    "verse_nr": "9",
                    "verse": "L\u00e8 sa a, m&#39;a chanje paw\u00f2l ki nan bouch nasyon yo. Se mwen menm yo tout yo pral lapriy\u00e8. Yo pral mete t\u00e8t yo ansanm pou yo s\u00e8vi m&#39;."
                },
                "10": {
                    "verse_nr": "10",
                    "verse": "Moun ap soti byen lwen l\u00f2t b\u00f2 larivy\u00e8 peyi Letiopi yo, y&#39;ap vin ansanm ak moun p\u00e8p mwen an ki te gaye toupatou, y&#39;ap pote ofrann yo ban mwen."
                },
                "11": {
                    "verse_nr": "11",
                    "verse": "Jou sa a, nou menm p\u00e8p mwen an, nou p&#39;ap bezwen wont tou sa nou te f\u00e8 l\u00e8 nou te vire do ban mwen an. Mwen wete tout moun ki gen l\u00f2g\u00e8y nan mitan nou, tout moun k&#39;ap gonfle lestonmak yo sou moun. Nou va sispann kenbe t\u00e8t av\u00e8 m&#39; sou m\u00f2n ki apa pou mwen an."
                },
                "12": {
                    "verse_nr": "12",
                    "verse": "Men, moun m&#39;a kite nan lavil la se p\u00f2v malere yo ki pa kite l\u00f2g\u00e8y vire t\u00e8t yo. Se anba z\u00e8l mwen y&#39;a vin chache pwoteksyon."
                },
                "13": {
                    "verse_nr": "13",
                    "verse": "Ti ponyen moun ki va rete nan p\u00e8p Izray\u00e8l la p&#39;ap nan f\u00e8 moun mal, yo p&#39;ap nan bay manti, yo p&#39;ap nan twonpe moun. Y&#39;a manje, y&#39;a d\u00f2mi, anyen p&#39;ap f\u00e8 yo p\u00e8."
                },
                "14": {
                    "verse_nr": "14",
                    "verse": "\u00b6 Nou menm, p\u00e8p Izray\u00e8l, rele chante pou di jan nou kontan! Nou menm ki rete sou m\u00f2n Siyon an, rele byen f\u00f2, f\u00e8 f\u00e8t! Nou menm moun lavil Jerizal\u00e8m, f\u00e8 k\u00e8 nou kontan, danse ak tout nanm nou!"
                },
                "15": {
                    "verse_nr": "15",
                    "verse": "Sey\u00e8 a wete tout moun ki t&#39;ap fini av\u00e8k nou yo. Li bale tout l\u00e8nmi nou yo ale. Sey\u00e8 a, wa p\u00e8p Izray\u00e8l la, l&#39;a nan mitan nou. Pa gen mal\u00e8 ki pou rive nou ank\u00f2!"
                },
                "16": {
                    "verse_nr": "16",
                    "verse": "Jou sa a, y&#39;a di moun lavil Jerizal\u00e8m yo: Nou menm ki rete sou m\u00f2n Siyon an, nou pa bezwen p\u00e8. Pa dekouraje!"
                },
                "17": {
                    "verse_nr": "17",
                    "verse": "Sey\u00e8 a, Bondye nou an, l&#39;a nan mitan nou! Se yon vanyan gason. Se li menm k&#39;ap delivre nou. Li kontan w\u00e8 sa n&#39;ap f\u00e8. L&#39;ap mete ou kanpe ank\u00f2 paske li renmen ou. W&#39;ap f\u00e8 k\u00e8 l&#39; kontan. li ap chante"
                },
                "18": {
                    "verse_nr": "18",
                    "verse": "tankou l\u00e8 gen f\u00e8t: Sey\u00e8 a di: -Mwen wete sa ki t&#39;ap f\u00e8 nou p\u00e8 a. Mwen wete wont ki te sou nou an."
                },
                "19": {
                    "verse_nr": "19",
                    "verse": "Jou sa a, m&#39;a pini tout moun ki t&#39;ap peze nou yo. M&#39;a sove moun k&#39;ap bwete yo, m&#39;a f\u00e8 moun yo te dep\u00f2te yo tounen lakay yo. Nan tout peyi kote moun t&#39;ap f\u00e8 yo wont mwen pral f\u00e8 yo f\u00e8 lwanj pou yo, tout moun pral nonmen non yo."
                },
                "20": {
                    "verse_nr": "20",
                    "verse": "L\u00e8 sa a, m&#39;a f\u00e8 nou tounen lakay nou. Wi, m&#39;a f\u00e8 nou sanble ank\u00f2 nan peyi nou an. M&#39;a f\u00e8 moun toupatou sou lat\u00e8 f\u00e8 lwanj nou, y&#39;a nonmen non nou. N&#39;a w\u00e8 m&#39;a f\u00e8 peyi nou an kanpe ank\u00f2. Se Sey\u00e8 a menm ki di sa."
                }
            }
        }
    }
}