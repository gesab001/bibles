{
    "version": "HCV",
    "book_name": "Jonah",
    "book_nr": "32",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "\u00b6 Yon jou, Sey\u00e8 a pale ak Jonas, pitit gason Amitayi a,"
                },
                "2": {
                    "verse_nr": "2",
                    "verse": "li di l&#39; konsa: -Leve non. Ale lavil Niniv, gwo kapital la. Al f\u00e8 moun la konnen mechanste yo rive jouk nan z\u00f2r\u00e8y mwen."
                },
                "3": {
                    "verse_nr": "3",
                    "verse": "Men l\u00e8 sa a, Jonas leve, li pati nan direksyon Tasis, paske li t&#39;ap kouri pou Sey\u00e8 a. Li desann lavil Jope. Rive la, li jwenn yon batiman ki t&#39;ap pare pou pati pou Tasis. Li peye pasaj li. Li moute ab\u00f2 batiman an av\u00e8k marin yo. Li pati pou Tasis, paske li t&#39;ap kouri pou Sey\u00e8 a."
                },
                "4": {
                    "verse_nr": "4",
                    "verse": "\u00b6 Men, Sey\u00e8 a voye yon gwo van sou lanm\u00e8 a. Yon s\u00e8l gwo van tanp\u00e8t leve, batiman an te pr\u00e8t pou koule."
                },
                "5": {
                    "verse_nr": "5",
                    "verse": "Marin yo te p\u00e8 anpil. Chak moun t&#39;ap lapriy\u00e8 bondye pa yo. Pou yo te ka soulaje batiman an, yo lage d\u00e8nye chay nan lanm\u00e8. Jonas menm pout\u00e8t pa l&#39; te desann nan lakal batiman an, li kouche kouche l&#39;. D\u00f2mi pote l&#39; ale."
                },
                "6": {
                    "verse_nr": "6",
                    "verse": "Kaptenn batiman an al jwenn li, li di l&#39; konsa: -Ey! Apa se d\u00f2mi w&#39;ap d\u00f2mi? Leve non, monch\u00e8. Lapriy\u00e8 bondye ou la. Ou pa janm konnen, li ka gen pitye pou nou, li ka pa kite nou mouri."
                },
                "7": {
                    "verse_nr": "7",
                    "verse": "Apre sa, marin yo yon di l\u00f2t: -Ann tire os\u00f2 pou n&#39; konnen ki moun ki lak\u00f2z sa rive nou. Yo tire os\u00f2, epi se non Jonas ki soti."
                },
                "8": {
                    "verse_nr": "8",
                    "verse": "Epi yo di l&#39;: -Di nou sa ki lak\u00f2z mal\u00e8 sa a rive nou. Sa w&#39;ap f\u00e8 isit la? Kote ou soti? Moun ki peyi ou ye? Ki nanchon ou?"
                },
                "9": {
                    "verse_nr": "9",
                    "verse": "Jonas reponn yo: -Mwen se ebre. Mwen gen krentif pou Sey\u00e8 a, Bondye ki f\u00e8 sy\u00e8l la, lanm\u00e8 a ak t\u00e8 a."
                },
                "10": {
                    "verse_nr": "10",
                    "verse": "Jonas pale ak yo, li di yo ki jan li t&#39;ap kouri pou Sey\u00e8 a. Marin yo te sezi yon s\u00e8l sezi. Yo di l&#39; konsa: -Sa ou f\u00e8 konsa, monch\u00e8?"
                },
                "11": {
                    "verse_nr": "11",
                    "verse": "\u00b6 Lanm\u00e8 a t&#39;ap vin pi move chak l\u00e8. Yo di l&#39;: -Sa pou nou f\u00e8 ak ou pou lanm\u00e8 a vin kal?"
                },
                "12": {
                    "verse_nr": "12",
                    "verse": "Jonas reponn yo: -Pran m&#39;, lage m&#39; nan lanm\u00e8. Lanm\u00e8 a va kal n\u00e8t. Mwen konnen se mwen menm menm ki lak\u00f2z nou pran nan van tanp\u00e8t sa a."
                },
                "13": {
                    "verse_nr": "13",
                    "verse": "Marin yo menm t&#39;ap naje zaviwon pou w\u00e8 si yo ta mennen batiman an ale at\u00e8. Men, yo pa t&#39; kapab, lanm\u00e8 a t&#39;ap vin pi move toujou."
                },
                "14": {
                    "verse_nr": "14",
                    "verse": "L\u00e8 yo w\u00e8 sa, yo rele nan pye Sey\u00e8 a, yo lapriy\u00e8 l&#39; konsa: -O Sey\u00e8! Tanpri, pa kite nou mouri pout\u00e8t nonm sa a. Pa rann nou reskonsab lanm\u00f2 yon moun ki inonsan. Paske, se ou menm, Sey\u00e8, ki vle l&#39; konsa."
                },
                "15": {
                    "verse_nr": "15",
                    "verse": "Epi yo pran Jonas, yo lage l&#39; nan lanm\u00e8. Lamenm, kalmi f\u00e8t."
                },
                "16": {
                    "verse_nr": "16",
                    "verse": "L\u00e8 marin yo w\u00e8 sa, yo te vin p\u00e8 Sey\u00e8 a anpil. Yo ofri b\u00e8t pou touye ba li. Yo pwom\u00e8t pou yo s\u00e8vi l&#39;."
                },
                "17": {
                    "verse_nr": "17",
                    "verse": "Sey\u00e8 a f\u00e8 yon gwo pwason vin vale Jonas. Jonas te pase twa jou twa nwit nan vant pwason an."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00b6 Antan li te nan vant pwason an, Jonas lapriy\u00e8 Sey\u00e8 a, Bondye li a, li di:"
                },
                "2": {
                    "verse_nr": "2",
                    "verse": "Nan miz\u00e8 mwen te ye a, Sey\u00e8, mwen te rele nan pye ou, ou te reponn mwen. Byen fon nan peyi kote m\u00f2 yo ye a, mwen te mande ou sekou, ou te tande vwa mwen."
                },
                "3": {
                    "verse_nr": "3",
                    "verse": "Ou te voye m&#39; jete byen fon, nan fon lanm\u00e8. Dlo te s\u00e8nen m&#39; toupatou. Tout kouran dlo ak tout lanm lanm\u00e8 yo te pase sou mwen."
                },
                "4": {
                    "verse_nr": "4",
                    "verse": "Mwen t&#39;ap di nan k\u00e8 m&#39;: Gen l\u00e8 ou voye m&#39; jete byen lwen ou. Mwen p&#39;ap janm w\u00e8 kay ki apa pou ou a ank\u00f2!"
                },
                "5": {
                    "verse_nr": "5",
                    "verse": "Dlo yo kouvri m&#39;, yo te pr\u00e8t pou neye m&#39;. Lanm\u00e8 a te fin vale m&#39;, z\u00e8b lanm\u00e8 te mare nan tout t\u00e8t mwen."
                },
                "6": {
                    "verse_nr": "6",
                    "verse": "Mwen desann, mwen desann, mwen rive jouk nan rasin m\u00f2n yo, nan peyi kote sa ki antre pa soti. Men, Sey\u00e8, Bondye mwen, ou rale m&#39; soti nan twou a. Ou ban m&#39; lavi ank\u00f2."
                },
                "7": {
                    "verse_nr": "7",
                    "verse": "L\u00e8 m&#39; santi mwen taprale vre, mwen vin chonje ou, Sey\u00e8! Mwen lapriy\u00e8 nan pye ou. Kote ou chita nan tanp ki apa ou a, ou tande m&#39;."
                },
                "8": {
                    "verse_nr": "8",
                    "verse": "Moun k&#39;ap s\u00e8vi zid\u00f2l ki pa vo anyen yo, se moun ki vire do bay Bondye ki bay fav\u00e8 a."
                },
                "9": {
                    "verse_nr": "9",
                    "verse": "Men, m&#39;ap chante pou m&#39; f\u00e8 lwanj ou, m&#39;a ofri b\u00e8t pou yo touye pou ou. M&#39;a kenbe angajman mwen te pran an. Se Sey\u00e8 a ki delivrans nou."
                },
                "10": {
                    "verse_nr": "10",
                    "verse": "\u00b6 L\u00e8 sa a, Sey\u00e8 a bay pwason an l\u00f2d pou li vonmi Jonas sou rivaj lanm\u00e8 a."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u00b6 Bondye pale yon dezy\u00e8m fwa ank\u00f2 ak Jonas,"
                },
                "2": {
                    "verse_nr": "2",
                    "verse": "li di l&#39; konsa: -Leve non! Ale lavil Niniv, gwo kapital la. F\u00e8 yo konnen mesaj mwen te ba ou pou yo a."
                },
                "3": {
                    "verse_nr": "3",
                    "verse": "Se konsa, Jonas leve, li ale lavil Niniv jan Sey\u00e8 a te di l&#39; la. Niniv te yon gwo lavil ki mande twa jou pou mache soti nan yon bout ale nan l\u00f2t bout la."
                },
                "4": {
                    "verse_nr": "4",
                    "verse": "Jonas antre nan lavil la. Li f\u00e8 yon jounen ap mache. Epi li pran pale ak moun yo. Li di yo konsa: -Nan karant jou lavil Niniv pral dispar\u00e8t."
                },
                "5": {
                    "verse_nr": "5",
                    "verse": "\u00b6 Moun lavil yo te kw\u00e8 nan mesaj Bondye a. Yo bay l\u00f2d pou tout moun, malere kou grann\u00e8g, rete san manje, pou yo mete rad sak sou yo pou moutre jan yo nan lapenn pou tout mal yo te f\u00e8."
                },
                "6": {
                    "verse_nr": "6",
                    "verse": "Nouv\u00e8l la rive nan z\u00f2r\u00e8y wa lavil Niniv la. Li leve sou fot\u00e8y li a, li wete b\u00e8l rad ki te sou li a, li mete rad sak sou li. L\u00e8fini, li chita at\u00e8 nan sann dife."
                },
                "7": {
                    "verse_nr": "7",
                    "verse": "Li voye f\u00e8 yon piblikasyon nan tout lavil la. Li di konsa: -Men l\u00f2d wa a ansanm ak l\u00f2t ch\u00e8f li yo bay: Pesonn pa pou manje anyen. Ni moun, ni b\u00e8f, ni mouton, tout pou rete san manje san bw\u00e8."
                },
                "8": {
                    "verse_nr": "8",
                    "verse": "Tout moun va gen rad sak sou yo. Tout b\u00e8t va nan lapenn. Tout moun va lapriy\u00e8 Bondye ak tout k\u00e8 yo. Y&#39;a kite tout move zak ak tout mechanste yo te konn f\u00e8 nan lavi yo."
                },
                "9": {
                    "verse_nr": "9",
                    "verse": "Nou pa janm konnen, Bondye ka chanje lide. L&#39;a r\u00e8gr\u00e8t sa li tapral f\u00e8 a, li p&#39;ap fache sou nou ank\u00f2. Konsa, nou p&#39;ap mouri."
                },
                "10": {
                    "verse_nr": "10",
                    "verse": "Bondye w\u00e8 sa yo t&#39;ap f\u00e8 a. Li w\u00e8 yo te soti pou yo chanje lavi yo vre. Se konsa li chanje lide. Li pa pini yo ank\u00f2 jan li te di li tapral pini yo a."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00b6 Jonas pa t&#39; kontan menm l\u00e8 li w\u00e8 sa, sa te f\u00e8 l&#39; fache anpil."
                },
                "2": {
                    "verse_nr": "2",
                    "verse": "Li lapriy\u00e8 Sey\u00e8 a, li di l&#39; konsa: -Aa Sey\u00e8! Men sa m&#39; t&#39;ap di a wi, l\u00e8 m&#39; te nan peyi m&#39; lan. Se sa menm wi, mwen pa t&#39; vle rive a. Se pout\u00e8t sa mwen te vle al kache nan peyi Tasis. Mwen konnen ou: Ou se yon Bondye ki gen bon k\u00e8, ki gen pitye pou nou. Ou pa f\u00e8 k\u00f2l\u00e8 fasil, ou pa janm sispann renmen nou, se vre. Ou toujou pare pou padonnen moun, pou chanje lide pou ou pa pini yo."
                },
                "3": {
                    "verse_nr": "3",
                    "verse": "Koulye a, Sey\u00e8, ou m\u00e8t tou touye m&#39; fini ak sa. M&#39; pito mouri pase pou m&#39; viv pou m&#39; w\u00e8 bagay sa a devan je m&#39;!"
                },
                "4": {
                    "verse_nr": "4",
                    "verse": "Sey\u00e8 a reponn li: -Ki rezon ou genyen pou ou fache konsa?"
                },
                "5": {
                    "verse_nr": "5",
                    "verse": "\u00b6 Jonas kite lavil la, li ale sou b\u00f2 sol\u00e8y leve, li chita. L\u00e8fini, li f\u00e8 yon ton\u00e8l, li chita nan lonbraj anba ton\u00e8l la, l&#39;ap tann pou l&#39; w\u00e8 sa ki pral rive nan lavil la."
                },
                "6": {
                    "verse_nr": "6",
                    "verse": "L\u00e8 sa a, Sey\u00e8 a, Bondye a, f\u00e8 yon ti pye masketi pouse. Li f\u00e8 l&#39; rive yon ti wot\u00e8 pi wo pase Jonas pou mete yon ti lonbraj sou t\u00e8t li, pou li ka santi l&#39; pi al\u00e8z. Jonas te kontan anpil l\u00e8 li w\u00e8 pye masketi a."
                },
                "7": {
                    "verse_nr": "7",
                    "verse": "Men, nan denmen maten, anvan bajou kase, Bondye f\u00e8 yon mawoka pike pye masketi a. Pye masketi a mouri."
                },
                "8": {
                    "verse_nr": "8",
                    "verse": "L\u00e8fini, l\u00e8 sol\u00e8y fin leve, Bondye f\u00e8 yon s\u00e8l van l\u00e8s soufle byen cho. Jonas te pr\u00e8t pou p\u00e8di konesans av\u00e8k chal\u00e8 sol\u00e8y la ki t&#39;ap bat li sou t\u00e8t. Msye mande mouri, li di konsa: -Pito m&#39; tou mouri m&#39; fini ak sa!"
                },
                "9": {
                    "verse_nr": "9",
                    "verse": "Men, Bondye mande l&#39; konsa: -Jonas, ou kw\u00e8 ou gen rezon fache konsa pou yon ti pye masketi? Jonas reponn li: -Wi. Mwen gen rezon fache. M&#39; fache pou m&#39; mouri."
                },
                "10": {
                    "verse_nr": "10",
                    "verse": "L\u00e8 sa a, Sey\u00e8 a reponn li: -An! Ou pran lapenn pou yon ti pye masketi ki pa koute ou anyen. Se pa ou ki te f\u00e8 l&#39; grandi. Li pran yon s\u00e8l nwit pou l&#39; grandi. Apre yon s\u00e8l jou, li mouri."
                },
                "11": {
                    "verse_nr": "11",
                    "verse": "Epi ou pa ta vle m&#39; pran lapenn pou lavil Niniv, gwo kapital sa a, kote ki gen depase sanven mil (120.000) timoun inonsan, moun ki pa konnen ni sa ki byen ni sa ki mal, ansanm ak yon kantite b\u00e8t!"
                }
            }
        }
    }
}