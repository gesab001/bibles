{
    "version": "riveduta1927",
    "book_name": "1 John",
    "book_nr": "62",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Quel che era dal principio, quel che abbiamo udito, quel che abbiamo veduto con gli occhi nostri, quel che abbiamo contemplato e che le nostre mani hanno toccato della Parola della vita\n"
                },
                "2": {
                    "verse_nr": 2,
                    "verse": "(e la vita \u00e8 stata manifestata e noi l\u2019abbiam veduta e ne rendiamo testimonianza, e vi annunziamo la vita eterna che era presso il Padre e che ci fu manifestata),\n"
                },
                "3": {
                    "verse_nr": 3,
                    "verse": "quello, dico, che abbiamo veduto e udito, noi l\u2019annunziamo anche a voi, affinch\u00e9 voi pure abbiate comunione con noi, e la nostra comunione \u00e8 col Padre e col suo Figliuolo, Ges\u00f9 Cristo.\n"
                },
                "4": {
                    "verse_nr": 4,
                    "verse": "E noi vi scriviamo queste cose affinch\u00e9 la nostra allegrezza sia compiuta.\n"
                },
                "5": {
                    "verse_nr": 5,
                    "verse": "Or questo \u00e8 il messaggio che abbiamo udito da lui e che vi annunziamo: che Dio \u00e8 luce, e che in Lui non vi son tenebre alcune.\n"
                },
                "6": {
                    "verse_nr": 6,
                    "verse": "Se diciamo che abbiam comunione con lui e camminiamo nelle tenebre, noi mentiamo e non mettiamo in pratica la verit\u00e0;\n"
                },
                "7": {
                    "verse_nr": 7,
                    "verse": "ma se camminiamo nella luce, com\u2019Egli \u00e8 nella luce, abbiam comunione l\u2019uno con l\u2019altro, e il sangue di Ges\u00f9, suo Figliuolo, ci purifica da ogni peccato.\n"
                },
                "8": {
                    "verse_nr": 8,
                    "verse": "Se diciamo d\u2019esser senza peccato, inganniamo noi stessi, e la verit\u00e0 non \u00e8 in noi.\n"
                },
                "9": {
                    "verse_nr": 9,
                    "verse": "Se confessiamo i nostri peccati, Egli \u00e8 fedele e giusto da rimetterci i peccati e purificarci da ogni iniquit\u00e0.\n"
                },
                "10": {
                    "verse_nr": 10,
                    "verse": "Se diciamo di non aver peccato, lo facciamo bugiardo, e la sua parola non \u00e8 in noi.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Figliuoletti miei, io vi scrivo queste cose affinch\u00e9 non pecchiate; e se alcuno ha peccato, noi abbiamo un avvocato presso il Padre, cio\u00e8 Ges\u00f9 Cristo, il giusto;\n"
                },
                "2": {
                    "verse_nr": 2,
                    "verse": "ed egli \u00e8 la propiziazione per i nostri peccati; e non soltanto per i nostri, ma anche per quelli di tutto il mondo.\n"
                },
                "3": {
                    "verse_nr": 3,
                    "verse": "E da questo sappiamo che l\u2019abbiam conosciuto: se osserviamo i suoi comandamenti.\n"
                },
                "4": {
                    "verse_nr": 4,
                    "verse": "Chi dice: io l\u2019ho conosciuto e non osserva i suoi comandamenti, \u00e8 bugiardo, e la verit\u00e0 non \u00e8 in lui;\n"
                },
                "5": {
                    "verse_nr": 5,
                    "verse": "ma chi osserva la sua parola, l\u2019amor di Dio \u00e8 in lui veramente compiuto.\n"
                },
                "6": {
                    "verse_nr": 6,
                    "verse": "Da questo conosciamo che siamo in lui: chi dice di dimorare in lui, deve, nel modo ch\u2019egli cammin\u00f2, camminare anch\u2019esso.\n"
                },
                "7": {
                    "verse_nr": 7,
                    "verse": "Diletti, non \u00e8 un nuovo comandamento ch\u2019io vi scrivo, ma un comandamento vecchio, che aveste dal principio: il comandamento vecchio \u00e8 la Parola che avete udita.\n"
                },
                "8": {
                    "verse_nr": 8,
                    "verse": "E per\u00f2 \u00e8 un comandamento nuovo ch\u2019io vi scrivo; il che \u00e8 vero in lui ed in voi; perch\u00e9 le tenebre stanno passando, e la vera luce gi\u00e0 risplende.\n"
                },
                "9": {
                    "verse_nr": 9,
                    "verse": "Chi dice d\u2019esser nella luce e odia il suo fratello, \u00e8 tuttora nelle tenebre.\n"
                },
                "10": {
                    "verse_nr": 10,
                    "verse": "Chi ama il suo fratello dimora nella luce e non v\u2019\u00e8 in lui nulla che lo faccia inciampare.\n"
                },
                "11": {
                    "verse_nr": 11,
                    "verse": "Ma chi odia il suo fratello \u00e8 nelle tenebre e cammina nelle tenebre e non sa ov\u2019egli vada, perch\u00e9 le tenebre gli hanno accecato gli occhi.\n"
                },
                "12": {
                    "verse_nr": 12,
                    "verse": "Figliuoletti, io vi scrivo perch\u00e9 i vostri peccati vi sono rimessi per il suo nome.\n"
                },
                "13": {
                    "verse_nr": 13,
                    "verse": "Padri, vi scrivo perch\u00e9 avete conosciuto Colui che \u00e8 dal principio. Giovani, vi scrivo perch\u00e9 avete vinto il maligno.\n"
                },
                "14": {
                    "verse_nr": 14,
                    "verse": "Figliuoletti, v\u2019ho scritto perch\u00e9 avete conosciuto il Padre. Padri, v\u2019ho scritto perch\u00e9 avete conosciuto Colui che \u00e8 dal principio. Giovani, v\u2019ho scritto perch\u00e9 siete forti, e la parola di Dio dimora in voi, e avete vinto il maligno.\n"
                },
                "15": {
                    "verse_nr": 15,
                    "verse": "Non amate il mondo n\u00e9 le cose che sono nel mondo. Se uno ama il mondo, l\u2019amor del Padre non \u00e8 in lui.\n"
                },
                "16": {
                    "verse_nr": 16,
                    "verse": "Poich\u00e9 tutto quello che \u00e8 nel mondo: la concupiscenza della carne, la concupiscenza degli occhi e la superbia della vita non \u00e8 dal Padre, ma \u00e8 dal mondo.\n"
                },
                "17": {
                    "verse_nr": 17,
                    "verse": "E il mondo passa via con la sua concupiscenza; ma chi fa la volont\u00e0 di Dio dimora in eterno.\n"
                },
                "18": {
                    "verse_nr": 18,
                    "verse": "Figliuoletti, \u00e8 l\u2019ultima ora; e come avete udito che l\u2019anticristo deve venire, fin da ora sono sorti molti anticristi; onde conosciamo che \u00e8 l\u2019ultima ora.\n"
                },
                "19": {
                    "verse_nr": 19,
                    "verse": "Sono usciti di fra noi, ma non erano de\u2019 nostri; perch\u00e9, se fossero stati de\u2019 nostri, sarebbero rimasti con noi; ma sono usciti affinch\u00e9 fossero manifestati e si vedesse che non tutti sono dei nostri.\n"
                },
                "20": {
                    "verse_nr": 20,
                    "verse": "Quanto a voi, avete l\u2019unzione dal Santo, e conoscete ogni cosa.\n"
                },
                "21": {
                    "verse_nr": 21,
                    "verse": "Io vi ho scritto non perch\u00e9 non conoscete la verit\u00e0, ma perch\u00e9 la conoscete, e perch\u00e9 tutto quel ch\u2019\u00e8 menzogna non ha a che fare con la verit\u00e0.\n"
                },
                "22": {
                    "verse_nr": 22,
                    "verse": "Chi \u00e8 il mendace se non colui che nega che Ges\u00f9 \u00e8 il Cristo? Esso \u00e8 l\u2019anticristo, che nega il Padre e il Figliuolo.\n"
                },
                "23": {
                    "verse_nr": 23,
                    "verse": "Chiunque nega il Figliuolo, non ha neppure il Padre; chi confessa il Figliuolo ha anche il Padre.\n"
                },
                "24": {
                    "verse_nr": 24,
                    "verse": "Quant\u2019\u00e8 a voi, dimori in voi quel che avete udito dal principio. Se quel che avete udito dal principio dimora in voi, anche voi dimorerete nel Figliuolo e nel Padre.\n"
                },
                "25": {
                    "verse_nr": 25,
                    "verse": "E questa \u00e8 la promessa ch\u2019egli ci ha fatta: cio\u00e8 la vita eterna.\n"
                },
                "26": {
                    "verse_nr": 26,
                    "verse": "Vi ho scritto queste cose intorno a quelli che cercano di sedurvi.\n"
                },
                "27": {
                    "verse_nr": 27,
                    "verse": "Ma quant\u2019\u00e8 a voi, l\u2019unzione che avete ricevuta da lui dimora in voi, e non avete bisogno che alcuno v\u2019insegni; ma siccome l\u2019unzione sua v\u2019insegna ogni cosa, ed \u00e8 verace, e non \u00e8 menzogna, dimorate in lui, come essa vi ha insegnato.\n"
                },
                "28": {
                    "verse_nr": 28,
                    "verse": "Ed ora, figliuoletti, dimorate in lui, affinch\u00e9, quando egli apparir\u00e0, abbiam confidanza e alla sua venuta non abbiam da ritrarci da lui, coperti di vergogna.\n"
                },
                "29": {
                    "verse_nr": 29,
                    "verse": "Se sapete che egli \u00e8 giusto, sappiate che anche tutti quelli che praticano la giustizia son nati da lui.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Vedete di quale amore ci \u00e8 stato largo il Padre, dandoci d\u2019esser chiamati figliuoli di Dio! E tali siamo. Per questo non ci conosce il mondo: perch\u00e9 non ha conosciuto lui.\n"
                },
                "2": {
                    "verse_nr": 2,
                    "verse": "Diletti, ora siamo figliuoli di Dio, e non \u00e8 ancora reso manifesto quel che saremo. Sappiamo che quand\u2019egli sar\u00e0 manifestato saremo simili a lui, perch\u00e9 lo vedremo com\u2019egli \u00e8.\n"
                },
                "3": {
                    "verse_nr": 3,
                    "verse": "E chiunque ha questa speranza in lui, si purifica com\u2019esso \u00e8 puro.\n"
                },
                "4": {
                    "verse_nr": 4,
                    "verse": "Chi fa il peccato commette una violazione della legge; e il peccato \u00e8 la violazione della legge.\n"
                },
                "5": {
                    "verse_nr": 5,
                    "verse": "E voi sapete ch\u2019egli \u00e8 stato manifestato per togliere i peccati; e in lui non c\u2019\u00e8 peccato.\n"
                },
                "6": {
                    "verse_nr": 6,
                    "verse": "Chiunque dimora in lui non pecca; chiunque pecca non l\u2019ha veduto, n\u00e9 l\u2019ha conosciuto.\n"
                },
                "7": {
                    "verse_nr": 7,
                    "verse": "Figliuoletti, nessuno vi seduca. Chi opera la giustizia \u00e8 giusto, come egli \u00e8 giusto.\n"
                },
                "8": {
                    "verse_nr": 8,
                    "verse": "Chi commette il peccato \u00e8 dal diavolo, perch\u00e9 il diavolo pecca dal principio. Per questo il Figliuol di Dio \u00e8 stato manifestato: per distruggere le opere del diavolo.\n"
                },
                "9": {
                    "verse_nr": 9,
                    "verse": "Chiunque \u00e8 nato da Dio non commette peccato, perch\u00e9 il seme d\u2019Esso dimora in lui; e non pu\u00f2 peccare perch\u00e9 \u00e8 nato da Dio.\n"
                },
                "10": {
                    "verse_nr": 10,
                    "verse": "Da questo sono manifesti i figliuoli di Dio e i figliuoli del diavolo: chiunque non opera la giustizia non \u00e8 da Dio; e cos\u00ec pure chi non ama il suo fratello.\n"
                },
                "11": {
                    "verse_nr": 11,
                    "verse": "Poich\u00e9 questo \u00e8 il messaggio che avete udito dal principio:\n"
                },
                "12": {
                    "verse_nr": 12,
                    "verse": "che ci amiamo gli uni gli altri, e non facciamo come Caino, che era dal maligno, e uccise il suo fratello. E perch\u00e9 l\u2019uccise? Perch\u00e9 le sue opere erano malvage, e quelle del suo fratello erano giuste.\n"
                },
                "13": {
                    "verse_nr": 13,
                    "verse": "Non vi maravigliate, fratelli, se il mondo vi odia.\n"
                },
                "14": {
                    "verse_nr": 14,
                    "verse": "Noi sappiamo che siamo passati dalla morte alla vita, perch\u00e9 amiamo i fratelli. Chi non ama rimane nella morte.\n"
                },
                "15": {
                    "verse_nr": 15,
                    "verse": "Chiunque odia il suo fratello \u00e8 omicida; e voi sapete che nessun omicida ha la vita eterna dimorante in se stesso.\n"
                },
                "16": {
                    "verse_nr": 16,
                    "verse": "Noi abbiamo conosciuto l\u2019amore da questo: che Egli ha data la sua vita per noi; noi pure dobbiam dare la nostra vita per i fratelli.\n"
                },
                "17": {
                    "verse_nr": 17,
                    "verse": "Ma se uno ha dei beni di questo mondo, e vede il suo fratello nel bisogno, e gli chiude le proprie viscere, come dimora l\u2019amor di Dio in lui?\n"
                },
                "18": {
                    "verse_nr": 18,
                    "verse": "Figliuoletti, non amiamo a parole e con la lingua, ma a fatti e in verit\u00e0.\n"
                },
                "19": {
                    "verse_nr": 19,
                    "verse": "Da questo conosceremo che siam della verit\u00e0 e renderem sicuri i nostri cuori dinanzi a Lui.\n"
                },
                "20": {
                    "verse_nr": 20,
                    "verse": "Poich\u00e9 se il cuor nostro ci condanna, Dio \u00e8 pi\u00f9 grande del cuor nostro, e conosce ogni cosa.\n"
                },
                "21": {
                    "verse_nr": 21,
                    "verse": "Diletti, se il cuor nostro non ci condanna, noi abbiam confidanza dinanzi a Dio;\n"
                },
                "22": {
                    "verse_nr": 22,
                    "verse": "e qualunque cosa chiediamo la riceviamo da Lui, perch\u00e9 osserviamo i suoi comandamenti e facciam le cose che gli son grate.\n"
                },
                "23": {
                    "verse_nr": 23,
                    "verse": "E questo \u00e8 il suo comandamento: che crediamo nel nome del suo Figliuolo Ges\u00f9 Cristo, e ci amiamo gli uni gli altri, com\u2019Egli ce ne ha dato il comandamento.\n"
                },
                "24": {
                    "verse_nr": 24,
                    "verse": "E chi osserva i suoi comandamenti dimora in Lui, ed Egli in esso. E da questo conosciamo ch\u2019Egli dimora in noi: dallo Spirito ch\u2019Egli ci ha dato.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Diletti, non crediate ad ogni spirito, ma provate gli spiriti per sapere se son da Dio; perch\u00e9 molti falsi profeti sono usciti fuori nel mondo.\n"
                },
                "2": {
                    "verse_nr": 2,
                    "verse": "Da questo conoscete lo Spirito di Dio: ogni spirito che confessa Ges\u00f9 Cristo venuto in carne, \u00e8 da Dio;\n"
                },
                "3": {
                    "verse_nr": 3,
                    "verse": "e ogni spirito che non confessa Ges\u00f9, non \u00e8 da Dio; e quello \u00e8 lo spirito dell\u2019anticristo, del quale avete udito che deve venire; ed ora \u00e8 gi\u00e0 nel mondo.\n"
                },
                "4": {
                    "verse_nr": 4,
                    "verse": "Voi siete da Dio, figliuoletti, e li avete vinti; perch\u00e9 Colui che \u00e8 in voi \u00e8 pi\u00f9 grande di colui che \u00e8 nel mondo.\n"
                },
                "5": {
                    "verse_nr": 5,
                    "verse": "Costoro sono del mondo; perci\u00f2 parlano come chi \u00e8 del mondo, e il mondo li ascolta.\n"
                },
                "6": {
                    "verse_nr": 6,
                    "verse": "Noi siamo da Dio; chi conosce Iddio ci ascolta; chi non \u00e8 da Dio non ci ascolta. Da questo conosciamo lo spirito della verit\u00e0 e lo spirito dell\u2019errore.\n"
                },
                "7": {
                    "verse_nr": 7,
                    "verse": "Diletti, amiamoci gli uni gli altri; perch\u00e9 l\u2019amore \u00e8 da Dio, e chiunque ama \u00e8 nato da Dio e conosce Iddio.\n"
                },
                "8": {
                    "verse_nr": 8,
                    "verse": "Chi non ama non ha conosciuto Iddio; perch\u00e9 Dio \u00e8 amore.\n"
                },
                "9": {
                    "verse_nr": 9,
                    "verse": "In questo s\u2019\u00e8 manifestato per noi l\u2019amor di Dio: che Dio ha mandato il suo unigenito Figliuolo nel mondo, affinch\u00e9, per mezzo di lui, vivessimo.\n"
                },
                "10": {
                    "verse_nr": 10,
                    "verse": "In questo \u00e8 l\u2019amore: non che noi abbiamo amato Iddio, ma che Egli ha amato noi, e ha mandato il suo Figliuolo per essere la propiziazione per i nostri peccati.\n"
                },
                "11": {
                    "verse_nr": 11,
                    "verse": "Diletti, se Dio ci ha cos\u00ec amati, anche noi dobbiamo amarci gli uni gli altri.\n"
                },
                "12": {
                    "verse_nr": 12,
                    "verse": "Nessuno vide giammai Iddio; se ci amiamo gli uni gli altri, Iddio dimora in noi, e l\u2019amor di Lui diventa perfetto in noi.\n"
                },
                "13": {
                    "verse_nr": 13,
                    "verse": "Da questo conosciamo che dimoriamo in lui ed Egli in noi: ch\u2019Egli ci ha dato del suo Spirito.\n"
                },
                "14": {
                    "verse_nr": 14,
                    "verse": "E noi abbiamo veduto e testimoniamo che il Padre ha mandato il Figliuolo per essere il Salvatore del mondo.\n"
                },
                "15": {
                    "verse_nr": 15,
                    "verse": "Chi confessa che Ges\u00f9 \u00e8 il Figliuol di Dio, Iddio dimora in lui, ed egli in Dio.\n"
                },
                "16": {
                    "verse_nr": 16,
                    "verse": "E noi abbiam conosciuto l\u2019amore che Dio ha per noi, e vi abbiam creduto. Dio \u00e8 amore; e chi dimora nell\u2019amore dimora in Dio, e Dio dimora in lui.\n"
                },
                "17": {
                    "verse_nr": 17,
                    "verse": "In questo l\u2019amore \u00e8 reso perfetto in noi, affinch\u00e9 abbiamo confidanza nel giorno del giudizio: che quale Egli \u00e8, tali siamo anche noi in questo mondo.\n"
                },
                "18": {
                    "verse_nr": 18,
                    "verse": "Nell\u2019amore non c\u2019\u00e8 paura; anzi, l\u2019amor perfetto caccia via la paura; perch\u00e9 la paura implica apprensione di castigo; e chi ha paura non \u00e8 perfetto nell\u2019amore.\n"
                },
                "19": {
                    "verse_nr": 19,
                    "verse": "Noi amiamo perch\u00e9 Egli ci ha amati il primo.\n"
                },
                "20": {
                    "verse_nr": 20,
                    "verse": "Se uno dice: io amo Dio, e odia il suo fratello, \u00e8 bugiardo; perch\u00e9 chi non ama il suo fratello che ha veduto, non pu\u00f2 amar Dio che non ha veduto.\n"
                },
                "21": {
                    "verse_nr": 21,
                    "verse": "E questo \u00e8 il comandamento che abbiam da lui: che chi ama Dio ami anche il suo fratello.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Chiunque crede che Ges\u00f9 \u00e8 il Cristo, \u00e8 nato da Dio; e chiunque ama Colui che ha generato, ama anche chi \u00e8 stato da lui generato.\n"
                },
                "2": {
                    "verse_nr": 2,
                    "verse": "Da questo conosciamo che amiamo i figliuoli di Dio: quando amiamo Dio e osserviamo i suoi comandamenti.\n"
                },
                "3": {
                    "verse_nr": 3,
                    "verse": "Perch\u00e9 questo \u00e8 l\u2019amor di Dio: che osserviamo i suoi comandamenti; e i suoi comandamenti non sono gravosi.\n"
                },
                "4": {
                    "verse_nr": 4,
                    "verse": "Poich\u00e9 tutto quello che \u00e8 nato da Dio vince il mondo; e questa \u00e8 la vittoria che ha vinto il mondo: la nostra fede.\n"
                },
                "5": {
                    "verse_nr": 5,
                    "verse": "Chi \u00e8 colui che vince il mondo, se non colui che crede che Ges\u00f9 \u00e8 il Figliuol di Dio?\n"
                },
                "6": {
                    "verse_nr": 6,
                    "verse": "Questi \u00e8 colui che \u00e8 venuto con acqua e con sangue, cio\u00e8, Ges\u00f9 Cristo; non con l\u2019acqua soltanto, ma con l\u2019acqua e col sangue. Ed \u00e8 lo Spirito che ne rende testimonianza, perch\u00e9 lo Spirito \u00e8 la verit\u00e0.\n"
                },
                "7": {
                    "verse_nr": 7,
                    "verse": "Poich\u00e9 tre son quelli che rendon testimonianza:\n"
                },
                "8": {
                    "verse_nr": 8,
                    "verse": "lo Spirito, l\u2019acqua ed il sangue, e i tre sono concordi.\n"
                },
                "9": {
                    "verse_nr": 9,
                    "verse": "Se accettiamo la testimonianza degli uomini, maggiore \u00e8 la testimonianza di Dio; e la testimonianza di Dio \u00e8 quella ch\u2019Egli ha resa circa il suo Figliuolo.\n"
                },
                "10": {
                    "verse_nr": 10,
                    "verse": "Chi crede nel Figliuol di Dio ha quella testimonianza in s\u00e9; chi non crede a Dio l\u2019ha fatto bugiardo, perch\u00e9 non ha creduto alla testimonianza che Dio ha reso circa il proprio Figliuolo.\n"
                },
                "11": {
                    "verse_nr": 11,
                    "verse": "E la testimonianza \u00e8 questa: Iddio ci ha data la vita eterna, e questa vita \u00e8 nel suo Figliuolo.\n"
                },
                "12": {
                    "verse_nr": 12,
                    "verse": "Chi ha il Figliuolo ha la vita; chi non ha il Figliuolo di Dio, non ha la vita.\n"
                },
                "13": {
                    "verse_nr": 13,
                    "verse": "Io v\u2019ho scritto queste cose affinch\u00e9 sappiate che avete la vita eterna, voi che credete nel nome del Figliuol di Dio.\n"
                },
                "14": {
                    "verse_nr": 14,
                    "verse": "E questa \u00e8 la confidanza che abbiamo in lui: che se domandiamo qualcosa secondo la sua volont\u00e0, Egli ci esaudisce;\n"
                },
                "15": {
                    "verse_nr": 15,
                    "verse": "e se sappiamo ch\u2019Egli ci esaudisce in quel che gli chiediamo, noi sappiamo di aver le cose che gli abbiamo domandate.\n"
                },
                "16": {
                    "verse_nr": 16,
                    "verse": "Se uno vede il suo fratello commettere un peccato che non meni a morte, pregher\u00e0, e Dio gli dar\u00e0 la vita: a quelli, cio\u00e8, che commettono peccato che non meni a morte. V\u2019\u00e8 un peccato che mena a morte; non \u00e8 per quello che dico di pregare.\n"
                },
                "17": {
                    "verse_nr": 17,
                    "verse": "Ogni iniquit\u00e0 \u00e8 peccato; e v\u2019\u00e8 un peccato che non mena a morte.\n"
                },
                "18": {
                    "verse_nr": 18,
                    "verse": "Noi sappiamo che chiunque \u00e8 nato da Dio non pecca; ma colui che nacque da Dio lo preserva, e il maligno non lo tocca.\n"
                },
                "19": {
                    "verse_nr": 19,
                    "verse": "Noi sappiamo che siam da Dio, e che tutto il mondo giace nel maligno;\n"
                },
                "20": {
                    "verse_nr": 20,
                    "verse": "ma sappiamo che il Figliuol di Dio \u00e8 venuto e ci ha dato intendimento per conoscere Colui che \u00e8 il vero; e noi siamo in Colui che \u00e8 il vero Dio, nel suo Figliuolo Ges\u00f9 Cristo. Quello \u00e8 il vero Dio e la vita eterna.\n"
                },
                "21": {
                    "verse_nr": 21,
                    "verse": "Figliuoletti, guardatevi dagl\u2019idoli.\n"
                }
            }
        }
    }
}