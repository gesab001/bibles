{
    "version": "riveduta1927",
    "book_name": "1 Peter",
    "book_nr": "60",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Pietro, apostolo di Ges\u00f9 Cristo, agli eletti che vivono come forestieri nella dispersione del Ponto, della Galazia, della Cappadocia, dell\u2019Asia e della Bitinia,\n"
                },
                "2": {
                    "verse_nr": 2,
                    "verse": "eletti secondo la prescienza di Dio Padre, mediante la santificazione dello Spirito, ad ubbidire e ad esser cosparsi del sangue di Ges\u00f9 Cristo: grazia e pace vi siano moltiplicate.\n"
                },
                "3": {
                    "verse_nr": 3,
                    "verse": "Benedetto sia l\u2019Iddio e Padre del Signor nostro Ges\u00f9 Cristo, il quale nella sua gran misericordia ci ha fatti rinascere, mediante la risurrezione di Ges\u00f9 Cristo dai morti,\n"
                },
                "4": {
                    "verse_nr": 4,
                    "verse": "ad una speranza viva in vista di una eredit\u00e0 incorruttibile, immacolata ed immarcescibile, conservata ne\u2019 cieli per voi,\n"
                },
                "5": {
                    "verse_nr": 5,
                    "verse": "che dalla potenza di Dio, mediante la fede, siete custoditi per la salvazione che sta per esser rivelata negli ultimi tempi.\n"
                },
                "6": {
                    "verse_nr": 6,
                    "verse": "Nel che voi esultate, sebbene ora, per un po\u2019 di tempo, se cos\u00ec bisogna, siate afflitti da svariate prove,\n"
                },
                "7": {
                    "verse_nr": 7,
                    "verse": "affinch\u00e9 la prova della vostra fede, molto pi\u00f9 preziosa dell\u2019oro che perisce, eppure \u00e8 provato col fuoco, risulti a vostra lode, gloria ed onore alla rivelazione di Ges\u00f9 Cristo:\n"
                },
                "8": {
                    "verse_nr": 8,
                    "verse": "il quale, bench\u00e9 non l\u2019abbiate veduto, voi amate; nel quale credendo, bench\u00e9 ora non lo vediate, voi gioite d\u2019un\u2019allegrezza ineffabile e gloriosa,\n"
                },
                "9": {
                    "verse_nr": 9,
                    "verse": "ottenendo il fine della fede: la salvezza della anime.\n"
                },
                "10": {
                    "verse_nr": 10,
                    "verse": "Questa salvezza \u00e8 stata l\u2019oggetto delle ricerche e delle investigazioni dei profeti che profetizzarono della grazia a voi destinata.\n"
                },
                "11": {
                    "verse_nr": 11,
                    "verse": "Essi indagavano qual fosse il tempo e quali le circostanze a cui lo Spirito di Cristo che era in loro accennava, quando anticipatamente testimoniava delle sofferenze di Cristo, e delle glorie che dovevano seguire.\n"
                },
                "12": {
                    "verse_nr": 12,
                    "verse": "E fu loro rivelato che non per se stessi ma per voi ministravano quelle cose che ora vi sono state annunziate da coloro che vi hanno evangelizzato per mezzo dello Spirito Santo mandato dal cielo; nelle quali cose gli angeli desiderano riguardare bene addentro.\n"
                },
                "13": {
                    "verse_nr": 13,
                    "verse": "Perci\u00f2, avendo cinti i fianchi della vostra mente, e stando sobri, abbiate piena speranza nella grazia che vi sar\u00e0 recata nella rivelazione di Ges\u00f9 Cristo;\n"
                },
                "14": {
                    "verse_nr": 14,
                    "verse": "e, come figliuoli d\u2019ubbidienza, non vi conformate alle concupiscenze del tempo passato quando eravate nell\u2019ignoranza;\n"
                },
                "15": {
                    "verse_nr": 15,
                    "verse": "ma come Colui che vi ha chiamati \u00e8 santo, anche voi siate santi in tutta la vostra condotta;\n"
                },
                "16": {
                    "verse_nr": 16,
                    "verse": "poich\u00e9 sta scritto: Siate santi, perch\u00e9 io son santo.\n"
                },
                "17": {
                    "verse_nr": 17,
                    "verse": "E se invocate come Padre Colui che senza riguardi personali giudica secondo l\u2019opera di ciascuno, conducetevi con timore durante il tempo del vostro pellegrinaggio;\n"
                },
                "18": {
                    "verse_nr": 18,
                    "verse": "sapendo che non con cose corruttibili, con argento o con oro, siete stati riscattati dal vano modo di vivere tramandatovi dai padri,\n"
                },
                "19": {
                    "verse_nr": 19,
                    "verse": "ma col prezioso sangue di Cristo, come d\u2019agnello senza difetto n\u00e9 macchia,\n"
                },
                "20": {
                    "verse_nr": 20,
                    "verse": "ben preordinato prima della fondazione del mondo, ma manifestato negli ultimi tempi per voi,\n"
                },
                "21": {
                    "verse_nr": 21,
                    "verse": "i quali per mezzo di lui credete in Dio che l\u2019ha risuscitato dai morti e gli ha dato gloria, onde la vostra fede e la vostra speranza fossero in Dio.\n"
                },
                "22": {
                    "verse_nr": 22,
                    "verse": "Avendo purificate le anime vostre coll\u2019ubbidienza alla verit\u00e0 per arrivare a un amor fraterno non finto, amatevi l\u2019un l\u2019altro di cuore, intensamente,\n"
                },
                "23": {
                    "verse_nr": 23,
                    "verse": "poich\u00e9 siete stati rigenerati non da seme corruttibile, ma incorruttibile, mediante la parola di Dio vivente e permanente.\n"
                },
                "24": {
                    "verse_nr": 24,
                    "verse": "Poich\u00e9 Ogni carne \u00e8 com\u2019erba, e ogni sua gloria come il fior dell\u2019erba. L\u2019erba si secca, e il fiore cade;\n"
                },
                "25": {
                    "verse_nr": 25,
                    "verse": "ma la parola del Signore permane in eterno. E questa \u00e8 la Parola della Buona Novella che vi \u00e8 stata annunziata.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Gettando dunque lungi da voi ogni malizia, e ogni frode, e le ipocrisie, e le invidie, ed ogni sorta di maldicenze, come bambini pur ora nati,\n"
                },
                "2": {
                    "verse_nr": 2,
                    "verse": "appetite il puro latte spirituale, onde per esso cresciate per la salvezza,\n"
                },
                "3": {
                    "verse_nr": 3,
                    "verse": "se pure avete gustato che il Signore \u00e8 buono.\n"
                },
                "4": {
                    "verse_nr": 4,
                    "verse": "Accostandovi a lui, pietra vivente, riprovata bens\u00ec dagli uomini ma innanzi a Dio eletta e preziosa, anche voi,\n"
                },
                "5": {
                    "verse_nr": 5,
                    "verse": "come pietre viventi, siete edificati qual casa spirituale, per esser un sacerdozio santo per offrire sacrifici spirituali, accettevoli a Dio per mezzo di Ges\u00f9 Cristo.\n"
                },
                "6": {
                    "verse_nr": 6,
                    "verse": "Poich\u00e9 si legge nella Scrittura: Ecco, io pongo in Sion una pietra angolare, eletta, preziosa; e chiunque crede in lui non sar\u00e0 confuso.\n"
                },
                "7": {
                    "verse_nr": 7,
                    "verse": "Per voi dunque che credete ell\u2019\u00e8 preziosa; ma per gl\u2019increduli la pietra che gli edificatori hanno riprovata \u00e8 quella ch\u2019\u00e8 divenuta la pietra angolare, e una pietra d\u2019inciampo e un sasso d\u2019intoppo:\n"
                },
                "8": {
                    "verse_nr": 8,
                    "verse": "essi, infatti, essendo disubbidienti, intoppano nella Parola; ed a questo sono stati anche destinati.\n"
                },
                "9": {
                    "verse_nr": 9,
                    "verse": "Ma voi siete una generazione eletta, un real sacerdozio, una gente santa, un popolo che Dio s\u2019\u00e8 acquistato, affinch\u00e9 proclamiate le virt\u00f9 di Colui che vi ha chiamati dalle tenebre alla sua maravigliosa luce;\n"
                },
                "10": {
                    "verse_nr": 10,
                    "verse": "voi, che gi\u00e0 non eravate un popolo, ma ora siete il popolo di Dio; voi, che non avevate ottenuto misericordia, ma ora avete ottenuto misericordia.\n"
                },
                "11": {
                    "verse_nr": 11,
                    "verse": "Diletti, io v\u2019esorto come stranieri e pellegrini ad astenervi dalle carnali concupiscenze, che guerreggiano contro l\u2019anima,\n"
                },
                "12": {
                    "verse_nr": 12,
                    "verse": "avendo una buona condotta fra i Gentili; affinch\u00e9 laddove sparlano di voi come di malfattori, essi, per le vostre buone opere che avranno osservate, glorifichino Iddio nel giorno ch\u2019Egli li visiter\u00e0.\n"
                },
                "13": {
                    "verse_nr": 13,
                    "verse": "Siate soggetti, per amor del Signore, ad ogni autorit\u00e0 creata dagli uomini: al re, come al sovrano;\n"
                },
                "14": {
                    "verse_nr": 14,
                    "verse": "ai governatori, come mandati da lui per punire i malfattori e per dar lode a quelli che fanno il bene.\n"
                },
                "15": {
                    "verse_nr": 15,
                    "verse": "Poich\u00e9 questa \u00e8 la volont\u00e0 di Dio: che, facendo il bene, turiate la bocca alla ignoranza degli uomini stolti;\n"
                },
                "16": {
                    "verse_nr": 16,
                    "verse": "come liberi, ma non usando gi\u00e0 della libert\u00e0 quel manto che copra la malizia, ma come servi di Dio.\n"
                },
                "17": {
                    "verse_nr": 17,
                    "verse": "Onorate tutti. Amate la fratellanza. Temete Iddio. Rendete onore al re.\n"
                },
                "18": {
                    "verse_nr": 18,
                    "verse": "Domestici, siate con ogni timore soggetti ai vostri padroni; non solo ai buoni e moderati, ma anche a quelli che son difficili.\n"
                },
                "19": {
                    "verse_nr": 19,
                    "verse": "Poich\u00e9 questo \u00e8 accettevole: se alcuno, per motivo di coscienza davanti a Dio, sopporta afflizioni, patendo ingiustamente.\n"
                },
                "20": {
                    "verse_nr": 20,
                    "verse": "Infatti, che vanto c\u2019\u00e8 se, peccando ed essendo malmenati, voi sopportate pazientemente? Ma se facendo il bene, eppur patendo, voi sopportate pazientemente, questa \u00e8 cosa grata a Dio.\n"
                },
                "21": {
                    "verse_nr": 21,
                    "verse": "Perch\u00e9 a questo siete stati chiamati: poich\u00e9 anche Cristo ha patito per voi, lasciandovi un esempio, onde seguiate le sue orme;\n"
                },
                "22": {
                    "verse_nr": 22,
                    "verse": "egli, che non commise peccato, e nella cui bocca non fu trovata alcuna frode;\n"
                },
                "23": {
                    "verse_nr": 23,
                    "verse": "che, oltraggiato, non rendeva gli oltraggi; che, soffrendo, non minacciava, ma si rimetteva nelle mani di Colui che giudica giustamente;\n"
                },
                "24": {
                    "verse_nr": 24,
                    "verse": "egli, che ha portato egli stesso i nostri peccati nel suo corpo, sul legno, affinch\u00e9, morti al peccato, vivessimo per la giustizia, e mediante le cui lividure siete stati sanati.\n"
                },
                "25": {
                    "verse_nr": 25,
                    "verse": "Poich\u00e9 eravate erranti come pecore; ma ora siete tornati al Pastore e Vescovo delle anime vostre.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Parimente voi, mogli, siate soggette ai vostri mariti, affinch\u00e9 se anche ve ne sono che non ubbidiscono alla Parola, siano guadagnati senza parola dalla condotta delle loro mogli,\n"
                },
                "2": {
                    "verse_nr": 2,
                    "verse": "quand\u2019avranno considerato la vostra condotta casta e rispettosa.\n"
                },
                "3": {
                    "verse_nr": 3,
                    "verse": "Il vostro ornamento non sia l\u2019esteriore che consiste nell\u2019intrecciatura dei capelli, nel mettersi attorno dei gioielli d\u2019oro, nell\u2019indossar vesti sontuose\n"
                },
                "4": {
                    "verse_nr": 4,
                    "verse": "ma l\u2019essere occulto del cuore fregiato dell\u2019ornamento incorruttibile dello spirito benigno e pacifico, che agli occhi di Dio \u00e8 di gran prezzo.\n"
                },
                "5": {
                    "verse_nr": 5,
                    "verse": "E cos\u00ec infatti si adornavano una volta le sante donne speranti in Dio, stando soggette ai loro mariti,\n"
                },
                "6": {
                    "verse_nr": 6,
                    "verse": "come Sara che ubbidiva ad Abramo, chiamandolo signore; della quale voi siete ora figliuole, se fate il bene e non vi lasciate turbare da spavento alcuno.\n"
                },
                "7": {
                    "verse_nr": 7,
                    "verse": "Parimente, voi, mariti, convivete con esse colla discrezione dovuta al vaso pi\u00f9 debole ch\u2019\u00e8 il femminile. Portate loro onore, poich\u00e9 sono anch\u2019esse eredi con voi della grazia della vita, onde le vostre preghiere non siano impedite.\n"
                },
                "8": {
                    "verse_nr": 8,
                    "verse": "Infine, siate tutti concordi, compassionevoli, pieni d\u2019amor fraterno, pietosi, umili;\n"
                },
                "9": {
                    "verse_nr": 9,
                    "verse": "non rendendo male per male, od oltraggio per oltraggio, ma, al contrario, benedicendo; poich\u00e9 a questo siete stati chiamati onde ereditiate la benedizione.\n"
                },
                "10": {
                    "verse_nr": 10,
                    "verse": "Perch\u00e9: Chi vuol amar la vita e veder buoni giorni, rattenga la sua lingua dal male e le sue labbra dal parlar con frode;\n"
                },
                "11": {
                    "verse_nr": 11,
                    "verse": "si ritragga dal male e faccia il bene; cerchi la pace e la procacci;\n"
                },
                "12": {
                    "verse_nr": 12,
                    "verse": "perch\u00e9 gli occhi del Signore sono sui giusti e i suoi orecchi sono attenti alle loro supplicazioni; ma la faccia del Signore \u00e8 contro quelli che fanno il male.\n"
                },
                "13": {
                    "verse_nr": 13,
                    "verse": "E chi \u00e8 colui che vi far\u00e0 del male, se siete zelanti del bene?\n"
                },
                "14": {
                    "verse_nr": 14,
                    "verse": "Ma anche se aveste a soffrire per cagione di giustizia, beati voi! E non vi sgomenti la paura che incutono e non vi conturbate;\n"
                },
                "15": {
                    "verse_nr": 15,
                    "verse": "anzi abbiate nei vostri cuori un santo timore di Cristo il Signore, pronti sempre a rispondere a vostra difesa a chiunque vi domanda ragione della speranza che \u00e8 in voi, ma con dolcezza e rispetto; avendo una buona coscienza;\n"
                },
                "16": {
                    "verse_nr": 16,
                    "verse": "onde laddove sparlano di voi, siano svergognati quelli che calunniano la vostra buona condotta in Cristo.\n"
                },
                "17": {
                    "verse_nr": 17,
                    "verse": "Perch\u00e9 \u00e8 meglio, se pur tale \u00e8 la volont\u00e0 di Dio, che soffriate facendo il bene, anzich\u00e9 facendo il male.\n"
                },
                "18": {
                    "verse_nr": 18,
                    "verse": "Poich\u00e9 anche Cristo ha sofferto un volta per i peccati, egli giusto per gl\u2019ingiusti, per condurci a Dio; essendo stato messo a morte, quanto alla carne, ma vivificato quanto allo spirito;\n"
                },
                "19": {
                    "verse_nr": 19,
                    "verse": "e in esso and\u00f2 anche a predicare agli spiriti ritenuti in carcere,\n"
                },
                "20": {
                    "verse_nr": 20,
                    "verse": "i quali un tempo furon ribelli, quando la pazienza di Dio aspettava, ai giorni di No\u00e8, mentre si preparava l\u2019arca; nella quale poche anime, cio\u00e8 otto, furon salvate tra mezzo all\u2019acqua.\n"
                },
                "21": {
                    "verse_nr": 21,
                    "verse": "Alla qual figura corrisponde il battesimo (non il nettamento delle sozzure della carne ma la richiesta di una buona coscienza fatta a Dio), il quale ora salva anche voi, mediante la resurrezione di Ges\u00f9 Cristo,\n"
                },
                "22": {
                    "verse_nr": 22,
                    "verse": "che, essendo andato in cielo, \u00e8 alla destra di Dio, dove angeli, principati e potenze gli son sottoposti.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Poich\u00e9 dunque Cristo ha sofferto nella carne, anche voi armatevi di questo stesso pensiero, che, cio\u00e8, colui che ha sofferto nella carne ha cessato dal peccato,\n"
                },
                "2": {
                    "verse_nr": 2,
                    "verse": "per consacrare il tempo che resta da passare nella carne, non pi\u00f9 alle concupiscenze degli uomini, ma alla volont\u00e0 di Dio.\n"
                },
                "3": {
                    "verse_nr": 3,
                    "verse": "Poich\u00e9 basta l\u2019aver dato il vostro passato a fare la volont\u00e0 de\u2019 Gentili col vivere nelle lascivie, nelle concupiscenze, nelle ubriachezze, nelle gozzoviglie, negli sbevazzamenti, e nelle nefande idolatrie.\n"
                },
                "4": {
                    "verse_nr": 4,
                    "verse": "Per la qual cosa trovano strano che voi non corriate con loro agli stessi eccessi di dissolutezza, e dicon male di voi.\n"
                },
                "5": {
                    "verse_nr": 5,
                    "verse": "Essi renderanno ragione a colui ch\u2019\u00e8 pronto a giudicare i vivi ed i morti.\n"
                },
                "6": {
                    "verse_nr": 6,
                    "verse": "Poich\u00e9 per questo \u00e8 stato annunziato l\u2019Evangelo anche ai morti; onde fossero bens\u00ec giudicati secondo gli uomini quanto alla carne, ma vivessero secondo Dio quanto allo spirito.\n"
                },
                "7": {
                    "verse_nr": 7,
                    "verse": "Or la fine di ogni cosa \u00e8 vicina; siate dunque temperati e vigilanti alle orazioni.\n"
                },
                "8": {
                    "verse_nr": 8,
                    "verse": "Soprattutto, abbiate amore intenso gli uni per gli altri, perch\u00e9 l\u2019amore copre moltitudine di peccati.\n"
                },
                "9": {
                    "verse_nr": 9,
                    "verse": "Siate ospitali gli uni verso gli altri senza mormorare.\n"
                },
                "10": {
                    "verse_nr": 10,
                    "verse": "Come buoni amministratori della svariata grazia di Dio, ciascuno, secondo il dono che ha ricevuto, lo faccia valere al servizio degli altri.\n"
                },
                "11": {
                    "verse_nr": 11,
                    "verse": "Se uno parla, lo faccia come annunziando oracoli di Dio; se uno esercita un ministerio, lo faccia come con la forza che Dio fornisce, onde in ogni cosa sia glorificato Iddio per mezzo di Ges\u00f9 Cristo, al quale appartengono la gloria e l\u2019imperio nei secoli de\u2019 secoli. Amen.\n"
                },
                "12": {
                    "verse_nr": 12,
                    "verse": "Diletti, non vi stupite della fornace accesa in mezzo a voi per provarvi, quasich\u00e9 vi avvenisse qualcosa di strano.\n"
                },
                "13": {
                    "verse_nr": 13,
                    "verse": "Anzi in quanto partecipate alle sofferenze di Cristo, rallegratevene, affinch\u00e9 anche alla rivelazione della sua gloria possiate rallegrarvi giubilando.\n"
                },
                "14": {
                    "verse_nr": 14,
                    "verse": "Se siete vituperati per il nome di Cristo, beati voi! perch\u00e9 lo Spirito di gloria, lo spirito di Dio, riposa su voi.\n"
                },
                "15": {
                    "verse_nr": 15,
                    "verse": "Nessuno di voi patisca come omicida, o ladro, o malfattore, o come ingerentesi nei fatti altrui;\n"
                },
                "16": {
                    "verse_nr": 16,
                    "verse": "ma se uno patisce come Cristiano, non se ne vergogni, ma glorifichi Iddio portando questo nome.\n"
                },
                "17": {
                    "verse_nr": 17,
                    "verse": "Poich\u00e9 \u00e8 giunto il tempo in cui il giudicio ha da cominciare dalla casa di Dio; e se comincia prima da noi, qual sar\u00e0 la fine di quelli che non ubbidiscono al Vangelo di Dio?\n"
                },
                "18": {
                    "verse_nr": 18,
                    "verse": "E se il giusto \u00e8 appena salvato, dove comparir\u00e0 l\u2019empio e il peccatore?\n"
                },
                "19": {
                    "verse_nr": 19,
                    "verse": "Perci\u00f2 anche quelli che soffrono secondo la volont\u00e0 di Dio, raccomandino le anime loro al fedel Creatore, facendo il bene.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Io esorto dunque gli anziani che sono fra voi, io che sono anziano con loro e testimone delle sofferenze di Cristo e che sar\u00f2 pure partecipe della gloria che ha da essere manifestata:\n"
                },
                "2": {
                    "verse_nr": 2,
                    "verse": "Pascete il gregge di Dio che \u00e8 fra voi, non forzatamente, ma volonterosamente secondo Dio; non per un vil guadagno, ma di buon animo;\n"
                },
                "3": {
                    "verse_nr": 3,
                    "verse": "e non come signoreggiando quelli che vi son toccati in sorte, ma essendo gli esempi del gregge.\n"
                },
                "4": {
                    "verse_nr": 4,
                    "verse": "E quando sar\u00e0 apparito il sommo Pastore, otterrete la corona della gloria che non appassisce.\n"
                },
                "5": {
                    "verse_nr": 5,
                    "verse": "Parimente, voi pi\u00f9 giovani, siate soggetti agli anziani. E tutti rivestitevi d\u2019umilt\u00e0 gli uni verso gli altri, perch\u00e9 Dio resiste ai superbi ma d\u00e0 grazia agli umili.\n"
                },
                "6": {
                    "verse_nr": 6,
                    "verse": "Umiliatevi dunque sotto la potente mano di Dio, affinch\u00e9 Egli v\u2019innalzi a suo tempo,\n"
                },
                "7": {
                    "verse_nr": 7,
                    "verse": "gettando su lui ogni vostra sollecitudine, perch\u2019Egli ha cura di voi.\n"
                },
                "8": {
                    "verse_nr": 8,
                    "verse": "Siate sobri, vegliate; il vostro avversario, il diavolo, va attorno a guisa di leon ruggente cercando chi possa divorare.\n"
                },
                "9": {
                    "verse_nr": 9,
                    "verse": "Resistetegli stando fermi nella fede, sapendo che le medesime sofferenze si compiono nella vostra fratellanza sparsa per il mondo.\n"
                },
                "10": {
                    "verse_nr": 10,
                    "verse": "Or l\u2019Iddio d\u2019ogni grazia, il quale vi ha chiamati alla sua eterna gloria in Cristo, dopo che avrete sofferto per breve tempo, vi perfezioner\u00e0 Egli stesso, vi render\u00e0 saldi, vi fortificher\u00e0.\n"
                },
                "11": {
                    "verse_nr": 11,
                    "verse": "A lui sia l\u2019imperio, nei secoli dei secoli. Amen.\n"
                },
                "12": {
                    "verse_nr": 12,
                    "verse": "Per mezzo di Silvano, nostro fedel fratello, com\u2019io lo stimo, v\u2019ho scritto brevemente esortandovi; e attestando che questa \u00e8 la vera grazia di Dio; in essa state saldi.\n"
                },
                "13": {
                    "verse_nr": 13,
                    "verse": "La chiesa che \u00e8 in Babilonia eletta come voi, vi saluta; e cos\u00ec fa Marco, il mio figliuolo.\n"
                },
                "14": {
                    "verse_nr": 14,
                    "verse": "Salutatevi gli uni gli altri con un bacio d\u2019amore. Pace a voi tutti che siete in Cristo.\n"
                }
            }
        }
    }
}