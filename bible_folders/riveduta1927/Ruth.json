{
    "version": "riveduta1927",
    "book_name": "Ruth",
    "book_nr": "8",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Al tempo dei giudici ci fu nel paese una carestia, e un uomo di Bethlehem di Giuda and\u00f2 a stare nelle campagne di Moab con la moglie e i suoi due figliuoli.\n"
                },
                "2": {
                    "verse_nr": 2,
                    "verse": "Quest\u2019uomo si chiamava Elimelec; sua moglie, Naomi; e suoi due figliuoli, Mahlon e Kilion; erano Efratei, di Bethlehem di Giuda. Giunti nelle campagne di Moab, vi fissarono la loro dimora.\n"
                },
                "3": {
                    "verse_nr": 3,
                    "verse": "Elimelec, marito di Naomi, mor\u00ec, ed ella rimase coi suoi due figliuoli.\n"
                },
                "4": {
                    "verse_nr": 4,
                    "verse": "Questi sposarono delle Moabite, delle quali una si chiamava Orpa, e l\u2019altra Ruth; e dimoraron quivi per circa dieci anni.\n"
                },
                "5": {
                    "verse_nr": 5,
                    "verse": "Poi Mahlon e Kilion morirono anch\u2019essi tutti e due, e la donna rest\u00f2 priva de\u2019 suoi due figliuoli e del marito.\n"
                },
                "6": {
                    "verse_nr": 6,
                    "verse": "Allora si lev\u00f2 con le sue nuore per tornarsene dalle campagne di Moab perch\u00e9 nelle campagne di Moab avea sentito dire che l\u2019Eterno avea visitato il suo popolo, dandogli del pane.\n"
                },
                "7": {
                    "verse_nr": 7,
                    "verse": "Ella part\u00ec dunque con le sue due nuore dal luogo dov\u2019era stata, e si mise in cammino per tornare nel paese di Giuda.\n"
                },
                "8": {
                    "verse_nr": 8,
                    "verse": "E Naomi disse alle sue due nuore: \"Andate, tornatevene ciascuna a casa di sua madre; l\u2019Eterno sia buono con voi, come voi siete state con quelli che son morti, e con me!\n"
                },
                "9": {
                    "verse_nr": 9,
                    "verse": "L\u2019Eterno dia a ciascuna di voi di trovare riposo in casa d\u2019un marito!\" Essa le baci\u00f2, e quelle si misero a piangere ad alta voce, e le dissero:\n"
                },
                "10": {
                    "verse_nr": 10,
                    "verse": "\"No noi torneremo con te al tuo popolo\".\n"
                },
                "11": {
                    "verse_nr": 11,
                    "verse": "E Naomi rispose: \"Ritornatevene, figliuole mie! Perch\u00e9 verreste con me? Ho io ancora de\u2019 figliuoli in seno che possano diventare vostri mariti?\n"
                },
                "12": {
                    "verse_nr": 12,
                    "verse": "Ritornatevene, figliuole mie, andate! Io son troppo vecchia per rimaritarmi; e anche se dicessi: Ne ho speranza, e andassi a marito stasera, e partorissi de\u2019 figliuoli,\n"
                },
                "13": {
                    "verse_nr": 13,
                    "verse": "aspettereste voi finch\u00e9 fossero grandi? Vi asterreste voi per questo dal maritarvi? No, figliuole mie; l\u2019afflizione mia e pi\u00f9 amara della vostra poich\u00e9 la mano dell\u2019Eterno si \u00e8 stesa contro di me\".\n"
                },
                "14": {
                    "verse_nr": 14,
                    "verse": "Allora esse alzarono la voce e piansero di nuovo; e Orpa baci\u00f2 la suocera, ma Ruth non si stacc\u00f2 da lei.\n"
                },
                "15": {
                    "verse_nr": 15,
                    "verse": "Naomi disse a Ruth: \"Ecco, la tua cognata se n\u2019\u00e8 tornata al suo popolo e ai suoi d\u00e8i; ritornatene anche tu come la tua cognata!\"\n"
                },
                "16": {
                    "verse_nr": 16,
                    "verse": "Ma Ruth rispose: \"Non insistere perch\u2019io ti lasci, e me ne torni lungi da te; perch\u00e9 dove andrai tu, andr\u00f2 anch\u2019io; e dove starai tu, io pure star\u00f2; il tuo popolo sar\u00e0 il mio popolo, e il tuo Dio sar\u00e0 il mio Dio;\n"
                },
                "17": {
                    "verse_nr": 17,
                    "verse": "dove morrai tu morr\u00f2 anch\u2019io, e quivi sar\u00f2 sepolta. L\u2019Eterno mi tratti col massimo rigore se altra cosa che la morte mi separer\u00e0 da te!\"\n"
                },
                "18": {
                    "verse_nr": 18,
                    "verse": "Quando Naomi la vide fermamente decisa ad andar con lei, non gliene parl\u00f2 pi\u00f9.\n"
                },
                "19": {
                    "verse_nr": 19,
                    "verse": "Cos\u00ec fecero il viaggio assieme fino al loro arrivo a Bethlehem. E quando giunsero a Bethlehem, tutta la citt\u00e0 fu sossopra a motivo di loro. Le donne dicevano: \"E\u2019 proprio Naomi?\"\n"
                },
                "20": {
                    "verse_nr": 20,
                    "verse": "Ed ella rispondeva: \"Non mi chiamate Naomi; chiamatemi Mara, poich\u00e9 l\u2019Onnipotente m\u2019ha ricolma d\u2019amarezza.\n"
                },
                "21": {
                    "verse_nr": 21,
                    "verse": "Io partii nell\u2019abbondanza, e l\u2019Eterno mi riconduce spoglia di tutto. Perch\u00e9 chiamarmi Naomi, quando l\u2019Eterno ha attestato contro di me, e l\u2019Onnipotente m\u2019ha resa infelice?\"\n"
                },
                "22": {
                    "verse_nr": 22,
                    "verse": "Cos\u00ec Naomi se ne torn\u00f2 con Ruth, la Moabita, sua nuora, venuta dalle campagne di Moab. Esse giunsero a Bethlehem quando si cominciava a mietere l\u2019orzo.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Or Naomi aveva un parente di suo marito, uomo potente e ricco, della famiglia di Elimelec, che si chiamava Boaz.\n"
                },
                "2": {
                    "verse_nr": 2,
                    "verse": "Ruth, la Moabita, disse a Naomi: \"Lasciami andare nei campi a spigolare dietro a colui agli occhi del quale avr\u00f2 trovato grazia\". Ed ella le rispose: \"Va\u2019 figliuola mia\".\n"
                },
                "3": {
                    "verse_nr": 3,
                    "verse": "Ruth and\u00f2 dunque e si mise a spigolare in un campo dietro ai mietitori; e per caso le avvenne di trovarsi nella parte di terra appartenente a Boaz, ch\u2019era della famiglia di Elimelec.\n"
                },
                "4": {
                    "verse_nr": 4,
                    "verse": "Ed ecco che Boaz giunse da Bethlehem, e disse ai mietitori: \"L\u2019Eterno sia con voi!\" E quelli gli risposero: \"L\u2019Eterno ti benedica!\"\n"
                },
                "5": {
                    "verse_nr": 5,
                    "verse": "Poi Boaz disse al suo servo incaricato di sorvegliare i mietitori: \"Di chi \u00e8 questa fanciulla?\"\n"
                },
                "6": {
                    "verse_nr": 6,
                    "verse": "Il servo incaricato di sorvegliare i mietitori rispose: \"E\u2019 una fanciulla Moabita; quella ch\u2019\u00e8 tornata con Naomi dalle campagne di Moab.\n"
                },
                "7": {
                    "verse_nr": 7,
                    "verse": "Ella ci ha detto: Vi prego, lasciatemi spigolare e raccogliere le spighe tra le mannelle, dietro ai mietitori. E da stamattina ch\u2019\u00e8 venuta, \u00e8 rimasta in pi\u00e8 fino ad ora; e s\u2019\u00e8 ritirata un momento solo per riposarsi\".\n"
                },
                "8": {
                    "verse_nr": 8,
                    "verse": "Allora Boaz disse a Ruth: \"Ascolta, figliuola mia; non andare a spigolare in altro campo; e non t\u2019allontanare di qui, ma rimani con le mie serve;\n"
                },
                "9": {
                    "verse_nr": 9,
                    "verse": "guarda qual \u00e8 il campo che si miete, e va\u2019 dietro a loro. Ho ordinato ai miei servi che non ti tocchino; e quando avrai sete andrai ai vasi a bere l\u2019acqua che i servi avranno attinta\".\n"
                },
                "10": {
                    "verse_nr": 10,
                    "verse": "Allora Ruth si gett\u00f2 gi\u00f9, prostrandosi con la faccia a terra, e gli disse: \"Come mai ho io trovato grazia agli occhi tuoi che tu faccia caso di me che sono una straniera?\"\n"
                },
                "11": {
                    "verse_nr": 11,
                    "verse": "Boaz le rispose: \"M\u2019\u00e8 stato riferito tutto quello che hai fatto per la tua suocera dopo la morte di tuo marito, e come hai abbandonato tuo padre, tua madre e il tuo paese nat\u00eco, per venire a un popolo che prima non conoscevi.\n"
                },
                "12": {
                    "verse_nr": 12,
                    "verse": "L\u2019Eterno ti rimuneri di quel che hai fatto, e la tua ricompensa sia piena da parte dell\u2019Eterno, dell\u2019Iddio d\u2019Israele, sotto le ali del quale sei venuta a rifugiarti!\"\n"
                },
                "13": {
                    "verse_nr": 13,
                    "verse": "Ella gli disse: \"Possa io trovar grazia agli occhi tuoi, o mio signore! Poich\u00e9 tu m\u2019hai consolata, e hai parlato al cuore della tua serva, quantunque io non sia neppure come una delle tue serve\".\n"
                },
                "14": {
                    "verse_nr": 14,
                    "verse": "Poi, al momento del pasto, Boaz le disse: \"Vieni qua, mangia del pane, e intingi il tuo boccone nell\u2019aceto\". Ed ella si pose a sedere accanto ai mietitori. Boaz le porse del grano arrostito, ed ella ne mangi\u00f2, si satoll\u00f2, e ne mise a parte gli avanzi\n"
                },
                "15": {
                    "verse_nr": 15,
                    "verse": "Poi si lev\u00f2 per tornare a spigolare, e Boaz diede quest\u2019ordine ai suoi servi: \"Lasciatela spigolare anche fra le mannelle, e non le fate affronto!\n"
                },
                "16": {
                    "verse_nr": 16,
                    "verse": "E cavate anche, per lei, delle spighe dai manipoli; e lasciatele l\u00ec perch\u2019essa le raccatti, e non la sgridate!\"\n"
                },
                "17": {
                    "verse_nr": 17,
                    "verse": "Cos\u00ec ella spigol\u00f2 nel campo fino alla sera; batt\u00e9 quello che avea raccolto, e n\u2019ebbe circa un efa d\u2019orzo.\n"
                },
                "18": {
                    "verse_nr": 18,
                    "verse": "Se lo caric\u00f2 addosso, entr\u00f2 in citt\u00e0, e la sua suocera vide ci\u00f2 ch\u2019essa avea spigolato; e Ruth trasse fuori quello che le era rimasto del cibo dopo essersi saziata, e glielo diede.\n"
                },
                "19": {
                    "verse_nr": 19,
                    "verse": "La suocera le chiese: \"Dove hai spigolato oggi? Dove hai lavorato? Benedetto colui che t\u2019ha fatto cos\u00ec buona accoglienza!\" E Ruth disse alla suocera presso di chi avea lavorato, e aggiunse: \"L\u2019uomo presso il quale ho lavorato oggi, si chiama Boaz\".\n"
                },
                "20": {
                    "verse_nr": 20,
                    "verse": "E Naomi disse alla sua nuora: \"Sia egli benedetto dall\u2019Eterno, poich\u00e9 non ha rinunziato a mostrare ai vivi la bont\u00e0 ch\u2019ebbe verso i morti!\" E aggiunse: \"Quest\u2019uomo e nostro parente stretto; \u00e8 di quelli che hanno su noi il diritto di riscatto\".\n"
                },
                "21": {
                    "verse_nr": 21,
                    "verse": "E Ruth, la Moabita: \"M\u2019ha anche detto: Rimani coi miei servi, finch\u00e9 abbian finita tutta la mia m\u00e8sse\".\n"
                },
                "22": {
                    "verse_nr": 22,
                    "verse": "E Naomi disse a Ruth sua nuora: \"E\u2019 bene, figliuola mia, che tu vada con le sue serve e non ti si trovi in un altro campo\".\n"
                },
                "23": {
                    "verse_nr": 23,
                    "verse": "Ella rimase dunque con le serve di Boaz, a spigolare, sino alla fine della m\u00e8sse degli orzi e del frumento. E stava di casa con la sua suocera.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Naomi, sua suocera, le disse: \"Figliuola mia, io vorrei assicurare il tuo riposo perch\u00e9 tu fossi felice.\n"
                },
                "2": {
                    "verse_nr": 2,
                    "verse": "Ora Boaz, con le serve del quale tu sei stata, non \u00e8 egli nostro parente? Ecco, stasera deve ventolar l\u2019orzo nell\u2019aia.\n"
                },
                "3": {
                    "verse_nr": 3,
                    "verse": "L\u00e0vati dunque, ungiti, v\u00e8stiti, e scendi all\u2019aia, ma non ti far riconoscere da lui, prima ch\u2019egli abbia finito di mangiare e di bere.\n"
                },
                "4": {
                    "verse_nr": 4,
                    "verse": "E quando se n\u2019andr\u00e0 a dormire, osserva il luogo dov\u2019egli dorme; poi va\u2019, alzagli la coperta dalla parte de\u2019 piedi, e mettiti l\u00ec a giacere; ed egli ti dir\u00e0 quello che tu debba fare\".\n"
                },
                "5": {
                    "verse_nr": 5,
                    "verse": "Ruth le rispose: \"Far\u00f2 tutto quello che dici\".\n"
                },
                "6": {
                    "verse_nr": 6,
                    "verse": "E scese all\u2019aia, e fece tutto quello che la suocera le aveva ordinato.\n"
                },
                "7": {
                    "verse_nr": 7,
                    "verse": "Boaz mangi\u00f2 e bevve e, col cuor allegro, se n\u2019and\u00f2 a dormire presso al monte delle mannelle. Allora ella venne pian piano, gli alz\u00f2 la coperta dalla parte de\u2019 piedi, e si mise a giacere.\n"
                },
                "8": {
                    "verse_nr": 8,
                    "verse": "Verso mezzanotte, quell\u2019uomo si svegli\u00f2 di soprassalto, si volt\u00f2, ed ecco che una donna gli giaceva ai piedi.\n"
                },
                "9": {
                    "verse_nr": 9,
                    "verse": "\"Chi sei tu?\" le disse. Ed ella rispose: \"Sono Ruth tua serva; stendi il lembo del tuo mantello sulla tua serva, perch\u00e9 tu hai il diritto di riscatto\".\n"
                },
                "10": {
                    "verse_nr": 10,
                    "verse": "Ed egli a lei: \"Sii benedetta dall\u2019Eterno, figliuola mia! La tua bont\u00e0 d\u2019adesso supera quella di prima, giacch\u00e9 non sei andata dietro a de\u2019 giovani, poveri o ricchi.\n"
                },
                "11": {
                    "verse_nr": 11,
                    "verse": "Ora dunque, non temere, figliuola mia; io far\u00f2 per te tutto quello che dici, poich\u00e9 tutti qui sanno che sei una donna virtuosa.\n"
                },
                "12": {
                    "verse_nr": 12,
                    "verse": "Or e vero ch\u2019io ho il diritto di riscatto; ma ve n\u2019\u00e8 un altro che t\u2019\u00e8 parente pi\u00f9 prossimo di me.\n"
                },
                "13": {
                    "verse_nr": 13,
                    "verse": "Passa qui la notte; e domattina, se quello vorr\u00e0 far valere il suo diritto su di te, va bene, lo faccia pure; ma se non gli piacer\u00e0 di far valere il suo diritto, io far\u00f2 valere il mio, com\u2019\u00e8 vero che l\u2019Eterno vive! Sta\u2019 coricata fino al mattino\".\n"
                },
                "14": {
                    "verse_nr": 14,
                    "verse": "Ed ella rimase coricata ai suoi piedi fino alla mattina; poi si alz\u00f2, prima che due si potessero riconoscere l\u2019un l\u2019altro; giacch\u00e9 Boaz avea detto: \"Nessuno sappia che questa donna e venuta nell\u2019aia!\"\n"
                },
                "15": {
                    "verse_nr": 15,
                    "verse": "Poi aggiunse: \"Porta qua il mantello che hai addosso, e tienlo con ambe le mani\". Ella lo tenne su, ed egli vi misuro dentro sei misure d\u2019orzo, e glielo mise in ispalla; poi se ne venne in citt\u00e0.\n"
                },
                "16": {
                    "verse_nr": 16,
                    "verse": "Ruth torn\u00f2 dalla sua suocera, che le disse: \"Sei tu, figliuola mia?\" Ed ella le raccont\u00f2 tutto quanto quell\u2019uomo avea fatto per lei,\n"
                },
                "17": {
                    "verse_nr": 17,
                    "verse": "e aggiunse: \"M\u2019ha anche dato queste sei misure d\u2019orzo; perch\u00e9 m\u2019ha detto: \"Non devi tornare dalla tua suocera con le mani vuote\".\n"
                },
                "18": {
                    "verse_nr": 18,
                    "verse": "E Naomi disse: \"Rimani qui, figliuola mia, finch\u00e9 tu vegga come la cosa riuscir\u00e0; poich\u00e9 quest\u2019uomo non si dar\u00e0 posa, finch\u00e9 non abbia oggi stesso terminato quest\u2019affare\".\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Or Boaz sal\u00ec alla porta della citt\u00e0 e quivi si pose a sedere. Ed ecco passare colui che aveva il diritto di riscatto e del quale Boaz avea parlato. E Boaz gli disse: \"O tu, tal de\u2019 tali, vieni un po\u2019 qua, e mettiti qui a sedere!\" Quello s\u2019avvicin\u00f2 e si mise a sedere.\n"
                },
                "2": {
                    "verse_nr": 2,
                    "verse": "Boaz allora prese dieci uomini fra gli anziani della citt\u00e0, e disse loro: \"Sedete qui\". E quelli si misero a sedere.\n"
                },
                "3": {
                    "verse_nr": 3,
                    "verse": "Poi Boaz disse a colui che avea il diritto di riscatto: \"Naomi, ch\u2019\u00e8 tornata dalle campagne di Moab, mette in vendita la parte di terra che apparteneva ad Elimelec nostro fratello.\n"
                },
                "4": {
                    "verse_nr": 4,
                    "verse": "Ho creduto bene d\u2019informartene, e di dirti: Fanne acquisto in presenza degli abitanti del luogo e degli anziani del mio popolo. Se vuoi far valere il tuo diritto di riscatto, fallo; ma se non lo vuoi far valere, dimmelo, ond\u2019io lo sappia; perch\u00e9 non c\u2019\u00e8 nessuno, fuori di te, che abbia il diritto di riscatto; e, dopo di te, vengo io\". Quegli rispose: \"Far\u00f2 valere il mio diritto\".\n"
                },
                "5": {
                    "verse_nr": 5,
                    "verse": "Allora Boaz disse: \"Il giorno che acquisterai il campo dalla mano di Naomi, tu lo acquisterai anche da Ruth la Moabita, moglie del defunto, per far rivivere il nome del defunto nella sua eredit\u00e0\".\n"
                },
                "6": {
                    "verse_nr": 6,
                    "verse": "Colui che aveva il diritto di riscatto rispose: \"Io non posso far valere il mio diritto, perch\u00e9 rovinerei la mia propria eredit\u00e0; subentra tu nel mio diritto di riscatto, giacch\u00e9 io non posso valermene\".\n"
                },
                "7": {
                    "verse_nr": 7,
                    "verse": "Or v\u2019era in Israele quest\u2019antica usanza, per render valido un contratto di riscatto o di cessione di propriet\u00e0; uno si cavava la scarpa e la dava all\u2019altro; era il modo di attestazione in Israele.\n"
                },
                "8": {
                    "verse_nr": 8,
                    "verse": "Cos\u00ec, colui che aveva il diritto di riscatto disse a Boaz: \"Fa\u2019 l\u2019acquisto per conto tuo\", si cav\u00f2 la scarpa.\n"
                },
                "9": {
                    "verse_nr": 9,
                    "verse": "Allora Boaz disse agli anziani e a tutto il popolo: \"Voi siete oggi testimoni che io ho acquistato dalle mani di Naomi tutto quello che apparteneva a Elimelec, a Kilion ed a Mahlon,\n"
                },
                "10": {
                    "verse_nr": 10,
                    "verse": "e che ho pure acquistato Ruth, la Moabita, moglie di Mahlon, perch\u00e9 sia mia moglie, affin di far rivivere il nome del defunto nella sua eredit\u00e0, onde il nome del defunto non si estingua tra i suoi fratelli e alla porta della sua citt\u00e0. Voi ne siete oggi testimoni\".\n"
                },
                "11": {
                    "verse_nr": 11,
                    "verse": "E tutto il popolo che si trovava alla porta della citt\u00e0 e gli anziani risposero: \"Ne siamo testimoni. L\u2019Eterno faccia che la donna ch\u2019entra in casa tua sia come Rachele e come Lea, le due donne che fondarono la casa d\u2019Israele. Spiega la tua forza in Efrata, e fatti un nome in Bethlehem!\n"
                },
                "12": {
                    "verse_nr": 12,
                    "verse": "Possa la progenie che l\u2019Eterno ti dar\u00e0 da questa giovine, render la tua casa simile alla casa di Perets, che Tamar partor\u00ec a Giuda!\"\n"
                },
                "13": {
                    "verse_nr": 13,
                    "verse": "Cos\u00ec Boaz prese Ruth, che divenne sua moglie. Egli entr\u00f2 da lei, e l\u2019Eterno le di\u00e8 la grazia di concepire, ed ella partor\u00ec un figliuolo.\n"
                },
                "14": {
                    "verse_nr": 14,
                    "verse": "E le donne dicevano a Naomi: \"Benedetto l\u2019Eterno, il quale non ha permesso che oggi ti mancasse un continuatore della tua famiglia! Il nome di lui sia celebrato in Israele!\n"
                },
                "15": {
                    "verse_nr": 15,
                    "verse": "Egli consoler\u00e0 l\u2019anima tua e sar\u00e0 il sostegno della tua vecchiaia; l\u2019ha partorito la tua nuora che t\u2019ama, e che vale per te pi\u00f9 di sette figliuoli\".\n"
                },
                "16": {
                    "verse_nr": 16,
                    "verse": "E Naomi prese il bambino, se lo strinse al seno, e gli fece da nutrice.\n"
                },
                "17": {
                    "verse_nr": 17,
                    "verse": "Le vicine gli dettero il nome, e dicevano: \"E\u2019 nato un figliuolo a Naomi!\" Lo chiamarono Obed. Egli fu padre d\u2019Isai, padre di Davide.\n"
                },
                "18": {
                    "verse_nr": 18,
                    "verse": "Ecco la posterit\u00e0 di Perets: Perets gener\u00f2 Hetsron;\n"
                },
                "19": {
                    "verse_nr": 19,
                    "verse": "Hetsron gener\u00f2 Ram; Ram gener\u00f2 Amminadab;\n"
                },
                "20": {
                    "verse_nr": 20,
                    "verse": "Amminadab gener\u00f2 Nahshon; Nahshon gener\u00f2 Salmon;\n"
                },
                "21": {
                    "verse_nr": 21,
                    "verse": "Salmon gener\u00f2 Boaz; Boaz gener\u00f2 Obed;\n"
                },
                "22": {
                    "verse_nr": 22,
                    "verse": "Obed gener\u00f2 Isai, e Isai gener\u00f2 Davide.\n"
                }
            }
        }
    }
}