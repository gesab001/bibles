{
    "version": "riveduta1927",
    "book_name": "Amos",
    "book_nr": "30",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Parole di Amos, uno dei pastori di Tekoa, rivelategli in visione, intorno ad Israele, ai giorni di Uzzia, re di Giuda, e ai giorni di Geroboamo, figliuolo di Joas, re d\u2019Israele, due anni prima del terremoto.\n"
                },
                "2": {
                    "verse_nr": 2,
                    "verse": "Egli disse: L\u2019Eterno rugge da Sion, e fa risonar la sua voce da Gerusalemme; i pascoli dei pastori fanno cordoglio, e la vetta del Carmelo \u00e8 inaridita.\n"
                },
                "3": {
                    "verse_nr": 3,
                    "verse": "Cos\u00ec parla l\u2019Eterno: Per tre misfatti di Damasco, anzi per quattro, io non revocher\u00f2 la mia sentenza. Perch\u00e9 hanno tritano Galaad con trebbie di ferro,\n"
                },
                "4": {
                    "verse_nr": 4,
                    "verse": "io mander\u00f2 nella casa di Hazael un fuoco, che divorer\u00e0 i palazzi di Ben-hadad;\n"
                },
                "5": {
                    "verse_nr": 5,
                    "verse": "e romper\u00f2 le sbarre di Damasco, sterminer\u00f2 da Bikath-aven ogni abitante e da Beth-eden colui che tiene lo scettro; e il popolo di Siria andr\u00e0 in cattivit\u00e0 a Kir, dice l\u2019Eterno.\n"
                },
                "6": {
                    "verse_nr": 6,
                    "verse": "Cos\u00ec parla l\u2019Eterno: Per tre misfatti di Gaza, anzi per quattro, io non revocher\u00f2 la mia sentenza. Perch\u00e9 hanno menato in cattivit\u00e0 intere popolazioni per darle in mano ad Edom,\n"
                },
                "7": {
                    "verse_nr": 7,
                    "verse": "io mander\u00f2 dentro alle mura di Gaza un fuoco, che ne divorer\u00e0 i palazzi;\n"
                },
                "8": {
                    "verse_nr": 8,
                    "verse": "e sterminer\u00f2 da Asdod ogni abitante, e da Askalon colui che tiene lo scettro, volger\u00f2 la mia mano contro Ekron, e il resto dei Filistei perir\u00e0, dice il Signore, l\u2019Eterno.\n"
                },
                "9": {
                    "verse_nr": 9,
                    "verse": "Cos\u00ec parla l\u2019Eterno: Per tre misfatti di Tiro, anzi per quattro, io non revocher\u00f2 la mia sentenza. Perch\u00e9 han dato in mano ad Edom intere popolazioni, da loro menate in cattivit\u00e0, e non si sono ricordati del patto fraterno,\n"
                },
                "10": {
                    "verse_nr": 10,
                    "verse": "io mander\u00f2 dentro alle mura di Tiro un fuoco, che ne divorer\u00e0 i palazzi.\n"
                },
                "11": {
                    "verse_nr": 11,
                    "verse": "Cos\u00ec parla l\u2019Eterno: Per tre misfatti d\u2019Edom, anzi per quattro, io non revocher\u00f2 la mia sentenza. Perch\u00e9 ha inseguito il suo fratello con la spada, soffocando ogni compassione, e perch\u00e9 la sua ira dilania sempre, ed egli serba la sua collera in perpetuo,\n"
                },
                "12": {
                    "verse_nr": 12,
                    "verse": "io mander\u00f2 in Teman un fuoco, che divorer\u00e0 i palazzi di Botsra.\n"
                },
                "13": {
                    "verse_nr": 13,
                    "verse": "Cos\u00ec parla l\u2019Eterno: Per tre misfatti dei figliuoli d\u2019Ammon, anzi per quattro, io non revocher\u00f2 la mia sentenza. Perch\u00e9 hanno sventrato le donne incinte di Galaad per allargare i loro confini,\n"
                },
                "14": {
                    "verse_nr": 14,
                    "verse": "io accender\u00f2 dentro alle mure di Rabba un fuoco, che ne divorer\u00e0 i palazzi in mezzo ai clamori d\u2019un giorno di battaglia, in mezzo alla burrasca in un giorno di tempesta;\n"
                },
                "15": {
                    "verse_nr": 15,
                    "verse": "e il loro re andr\u00e0 in cattivit\u00e0: egli, insieme coi suoi capi, dice l\u2019Eterno.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Cos\u00ec parla l\u2019Eterno: Per tre misfatti di Moab, anzi per quattro, io non revocher\u00f2 la mia sentenza. Perch\u00e9 ha bruciato, calcinato le ossa del re d\u2019Edom,\n"
                },
                "2": {
                    "verse_nr": 2,
                    "verse": "io mander\u00f2 in Moab un fuoco, che divorer\u00e0 i palazzi di Keriot; e Moab perir\u00e0 in mezzo al tumulto, ai gridi di guerra e al suon delle trombe;\n"
                },
                "3": {
                    "verse_nr": 3,
                    "verse": "e sterminer\u00f2 di mezzo ad esso il giudice, e uccider\u00f2 tutti i suoi capi con lui, dice l\u2019Eterno.\n"
                },
                "4": {
                    "verse_nr": 4,
                    "verse": "Cos\u00ec parla l\u2019Eterno: Per tre misfatti di Giuda, anzi per quattro, io non revocher\u00f2 la mia sentenza. Perch\u00e9 han sprezzato al legge dell\u2019Eterno e non hanno osservato i suoi statuti, e perch\u00e9 si son lasciati sviare dai loro falsi d\u00e8i, dietro ai quali gi\u00e0 i padri loro erano andati,\n"
                },
                "5": {
                    "verse_nr": 5,
                    "verse": "io mander\u00f2 in Giuda un fuoco, che divorer\u00e0 i palazzi di Gerusalemme.\n"
                },
                "6": {
                    "verse_nr": 6,
                    "verse": "Cos\u00ec parla l\u2019Eterno: Per tre misfatti d\u2019Israele, anzi per quattro, io non revocher\u00f2 la mia sentenza. Perch\u00e9 vendono il giusto per danaro, e il povero se deve loro un paio di sandali;\n"
                },
                "7": {
                    "verse_nr": 7,
                    "verse": "perch\u00e9 bramano veder la polvere della terra sul capo de\u2019 miseri, e violano il diritto degli umili, e figlio e padre vanno dalla stessa femmina, per profanare il nome mio santo.\n"
                },
                "8": {
                    "verse_nr": 8,
                    "verse": "Si stendono presso ogni altare su vesti ricevute in pegno, e nella casa dei loro d\u00e8i bevono il vino di quelli che han colpito d\u2019ammenda.\n"
                },
                "9": {
                    "verse_nr": 9,
                    "verse": "Eppure, io distrussi dinanzi a loro l\u2019Amoreo, la cui altezza era come l\u2019altezza dei cedri, e ch\u2019era forte come le querce; e io distrussi il suo frutto in alto e le sue radici in basso.\n"
                },
                "10": {
                    "verse_nr": 10,
                    "verse": "Eppure, io vi trassi fuori del paese d\u2019Egitto, e vi condussi per quarant\u2019anni nel deserto, per farvi possedere il paese dell\u2019Amoreo.\n"
                },
                "11": {
                    "verse_nr": 11,
                    "verse": "E suscitai tra i vostri figliuoli de\u2019 profeti, e fra i vostri giovani dei nazirei. Non \u00e8 egli cos\u00ec, o figliuoli d\u2019Israele? Dice l\u2019Eterno.\n"
                },
                "12": {
                    "verse_nr": 12,
                    "verse": "Ma voi avete dato a bere del vino ai nazirei, e avete ordinato ai profeti di non profetare!\n"
                },
                "13": {
                    "verse_nr": 13,
                    "verse": "Ecco, io far\u00f2 scricchiolare il suolo sotto di voi, come lo fa scricchiolare un carro pien di covoni.\n"
                },
                "14": {
                    "verse_nr": 14,
                    "verse": "All\u2019agile mancher\u00e0 modo di darsi alla fuga, al forte non giover\u00e0 la sua forza, e il valoroso non salver\u00e0 la sua vita;\n"
                },
                "15": {
                    "verse_nr": 15,
                    "verse": "colui che maneggia l\u2019arco non potr\u00e0 resistere; chi ha il pi\u00e8 veloce non potr\u00e0 scampare, e il cavaliere sul suo cavallo non salver\u00e0 la sua vita;\n"
                },
                "16": {
                    "verse_nr": 16,
                    "verse": "il pi\u00f9 coraggioso fra i prodi, fuggir\u00e0 nudo in quel giorno, dice l\u2019Eterno.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Ascoltate questa parola che l\u2019Eterno pronunzia contro di voi, o figliuoli d\u2019Israele, contro tutta la famiglia ch\u2019io trassi fuori dal paese d\u2019Egitto:\n"
                },
                "2": {
                    "verse_nr": 2,
                    "verse": "Voi soli ho conosciuto fra tutte le famiglie della terra; perci\u00f2 io vi punir\u00f2 per tutte le vostre iniquit\u00e0.\n"
                },
                "3": {
                    "verse_nr": 3,
                    "verse": "Due uomini camminano eglino assieme, se prima non si sono concertati?\n"
                },
                "4": {
                    "verse_nr": 4,
                    "verse": "Il leone rugge egli nella foresta, se non ha una preda? il leoncello fa egli udir la sua voce dalla sua tana, se non ha preso nulla?\n"
                },
                "5": {
                    "verse_nr": 5,
                    "verse": "L\u2019uccello cade egli nella rete in terra, se non gli \u00e8 tesa un insidia? La tagliuola scatta essa dal suolo, se non ha preso qualcosa?\n"
                },
                "6": {
                    "verse_nr": 6,
                    "verse": "La tromba suona essa in una citt\u00e0, senza che il popolo tremi? Una sciagura piomba ella sopra una citt\u00e0, senza che l\u2019Eterno ne sia l\u2019autore?\n"
                },
                "7": {
                    "verse_nr": 7,
                    "verse": "Poich\u00e9 il Signore, l\u2019Eterno, non fa nulla, senza rivelare il suo segreto ai suoi servi, i profeti.\n"
                },
                "8": {
                    "verse_nr": 8,
                    "verse": "Il leone rugge, chi non temer\u00e0? Il Signore, l\u2019Eterno, parla, chi non profeter\u00e0?\n"
                },
                "9": {
                    "verse_nr": 9,
                    "verse": "Proclamate questo sui palazzi d\u2019Asdod e sui palazzi del paese d\u2019Egitto; dite: \"Adunatevi sui monti di Samaria, e vedete che grandi disordini esistono in mezzo ad essa, e quali oppressioni han luogo nel suo seno\".\n"
                },
                "10": {
                    "verse_nr": 10,
                    "verse": "Essi non sanno fare ci\u00f2 ch\u2019\u00e8 retto, dice l\u2019Eterno; accumulano nei loro palazzi i frutti della violenza e della rapina.\n"
                },
                "11": {
                    "verse_nr": 11,
                    "verse": "perci\u00f2, cos\u00ec parla il Signore, l\u2019Eterno: Ecco il nemico, tutt\u2019attorno al paese; egli abbatter\u00e0 la tua forza, e i tuoi palazzi saran saccheggiati.\n"
                },
                "12": {
                    "verse_nr": 12,
                    "verse": "Cos\u00ec parla l\u2019Eterno: Come il pastore strappa dalla gola del leone due gambe o un pezzo d\u2019orecchio, cos\u00ec scamperanno i figliuoli d\u2019Israele che in Samaria stanno ora seduti sull\u2019angolo d\u2019un divano o sui damaschi d\u2019un letto.\n"
                },
                "13": {
                    "verse_nr": 13,
                    "verse": "Ascoltate questo e attestatelo alla casa di Giacobbe! dice il Signore, l\u2019Eterno, l\u2019Iddio degli eserciti:\n"
                },
                "14": {
                    "verse_nr": 14,
                    "verse": "(H3-13) Il giorno che io punir\u00f2 Israele delle sue trasgressioni, punir\u00f2 anche gli altari di Bethel; e i corni dell\u2019altare saranno spezzati e cadranno al suolo.\n"
                },
                "15": {
                    "verse_nr": 15,
                    "verse": "(H3-14) E abbatter\u00f2 le case d\u2019inverno e le case d\u2019estate; le case d\u2019avorio saranno distrutte, e le grandi case spariranno, dice l\u2019Eterno.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Ascoltate questa parola, vacche di Basan, che state sul monte di Samaria, voi, che opprimete gli umili, che maltrattate i poveri, che dite ai vostri signori: \"Portate qua, che beviamo!\"\n"
                },
                "2": {
                    "verse_nr": 2,
                    "verse": "Il Signore, l\u2019Eterno, l\u2019ha giurato per la sua santit\u00e0: Ecco, verranno per voi de\u2019 giorni, in cui sarete tratte fiori con degli uncini, e i vostri figliuoli con gli ami da pesca;\n"
                },
                "3": {
                    "verse_nr": 3,
                    "verse": "voi uscirete per le brecce, ognuna dritto davanti a s\u00e9, e abbandonerete i vostri palazzi.\n"
                },
                "4": {
                    "verse_nr": 4,
                    "verse": "Andate a Bethel, e peccate! a Ghilgal e peccate anche di pi\u00f9! Recate ogni mattina i vostri sacrifizi, e ogni tre giorni le vostre decime!\n"
                },
                "5": {
                    "verse_nr": 5,
                    "verse": "Fate fumare sacrifizi d\u2019azioni di grazie con lievito! Bandite delle offerte volontarie, proclamatele! Poich\u00e9 cos\u00ec amate di fare, o figliuoli d\u2019Israele, dice il Signore, l\u2019Eterno.\n"
                },
                "6": {
                    "verse_nr": 6,
                    "verse": "E io, dal canto mio, v\u2019ho lasciati a denti asciutti in tutte le vostre citt\u00e0; v\u2019ho fatto mancare il pane in tutte le vostre dimore; ma voi non siete tornati a me, dice l\u2019Eterno.\n"
                },
                "7": {
                    "verse_nr": 7,
                    "verse": "E v\u2019ho pure rifiutato la pioggia, quando mancavano ancora tre mesi alla mietitura; ho fatto piovere sopra una citt\u00e0, e non ho fatto piovere sopra un\u2019altra citt\u00e0; una parte di campo ha ricevuto la pioggia, e la parte di su cui non ha piovuto \u00e8 seccata.\n"
                },
                "8": {
                    "verse_nr": 8,
                    "verse": "Due, tre citt\u00e0 vagavano verso un\u2019altra citt\u00e0 per bever dell\u2019acqua, e non potean dissetarsi; ma voi non siete tornati a me, dice l\u2019Eterno.\n"
                },
                "9": {
                    "verse_nr": 9,
                    "verse": "Io vi ho colpito di ruggine e di carbonchio; le locuste han divorato i vostri numerosi giardini, le vostre vigne, i vostri fichi, i vostri ulivi; ma voi non siete tornati a me, dice l\u2019Eterno.\n"
                },
                "10": {
                    "verse_nr": 10,
                    "verse": "Io ha mandato fra voi la peste, come in Egitto; ho ucciso i vostri giovani per la spada, e ho catturato i vostri cavalli; v\u2019ho fatto salire al naso il puzzo de\u2019 vostri accampamenti; ma voi non siete tornati a me, dice l\u2019Eterno.\n"
                },
                "11": {
                    "verse_nr": 11,
                    "verse": "Io vi ho sovvertiti, come quando Dio sovvert\u00ec Sodoma e Gomorra, e voi siete stati come un tizzone strappato dal fuoco; ma voi non siete tornati a me, dice l\u2019Eterno.\n"
                },
                "12": {
                    "verse_nr": 12,
                    "verse": "Perci\u00f2, io ti far\u00f2 come ho detto, o Israele; e poich\u00e9 io far\u00f2 questo contro di te, preparati, o Israele, a incontrare il tuo Dio!\n"
                },
                "13": {
                    "verse_nr": 13,
                    "verse": "Poich\u00e9, eccolo colui che forma i monti e crea il vento, e fa conoscere all\u2019uomo qual \u00e8 il suo pensiero; colui che muta l\u2019aurora in tenebre, e cammina sugli alti luoghi della terra; il suo nome \u00e8 l\u2019Eterno, l\u2019Iddio degli eserciti.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Ascoltate questa parola; questo lamento che io pronunzio su voi, o casa d\u2019Israele!\n"
                },
                "2": {
                    "verse_nr": 2,
                    "verse": "La vergine d\u2019Israele \u00e8 caduta, e non risorger\u00e0 pi\u00f9; giace distesa sul suo suolo n\u00e9 v\u2019\u00e8 chi la rialzi.\n"
                },
                "3": {
                    "verse_nr": 3,
                    "verse": "Poich\u00e9 cos\u00ec parla il Signore, l\u2019Eterno: Alla citt\u00e0 che metteva in campagna mille uomini, non ne resteranno che cento; alla citt\u00e0 che ne metteva in campagna cento, non ne resteranno che dieci per la casa d\u2019Israele.\n"
                },
                "4": {
                    "verse_nr": 4,
                    "verse": "Poich\u00e9 cos\u00ec parla l\u2019Eterno alla casa d\u2019Israele: Cercatemi e vivrete!\n"
                },
                "5": {
                    "verse_nr": 5,
                    "verse": "Non cercate Bethel, non andate a Ghilgal non vi recate fino a Beer-Sceba; perch\u00e9 Ghilgal andr\u00e0 di sicuro in cattivit\u00e0, e Bethel sar\u00e0 ridotto a niente.\n"
                },
                "6": {
                    "verse_nr": 6,
                    "verse": "Cercate l\u2019Eterno e vivrete, per tema ch\u2019egli non s\u2019avventi come un fuoco sulla casa di Giuseppe, e la divori senza che in Bethel ci sia chi spenga\n"
                },
                "7": {
                    "verse_nr": 7,
                    "verse": "o voi che mutate il diritto in assenzio, e gettate a terra la giustizia.\n"
                },
                "8": {
                    "verse_nr": 8,
                    "verse": "Egli ha fatto le Pleiadi e Orione, muta l\u2019ombra di morte in aurora, e fa del giorno una notte oscura; chiama le acque del mare, e le riversa sulla faccia della terra: il suo nome \u00e8 l\u2019Eterno.\n"
                },
                "9": {
                    "verse_nr": 9,
                    "verse": "Egli fa sorger d\u2019improvviso la ruina sui potenti, s\u00ec ch\u00e9 la ruina piomba sulle fortezze.\n"
                },
                "10": {
                    "verse_nr": 10,
                    "verse": "Essi odiano colui che li riprende alla porta, e hanno in orrore che parla con integrit\u00e0.\n"
                },
                "11": {
                    "verse_nr": 11,
                    "verse": "Perci\u00f2, visto che calpestate il povero ed esigete da lui donativi di frumento, voi fabbricate case di pietre da taglio, ma non le abiterete; piantate vigne deliziose, ma non ne berrete il vino.\n"
                },
                "12": {
                    "verse_nr": 12,
                    "verse": "Poich\u00e9 io conosco come son numerose le vostre trasgressioni, come son gravi i vostri peccati; voi sopprimete il giusto, accettate regali e fate torto ai poveri alla porta.\n"
                },
                "13": {
                    "verse_nr": 13,
                    "verse": "Ecco perch\u00e9, in tempi come questi, il savio si tace; perch\u00e9 i tempi sono malvagi.\n"
                },
                "14": {
                    "verse_nr": 14,
                    "verse": "Cercate il bene e non il male, onde viviate, e l\u2019Eterno, l\u2019Iddio degli eserciti, sia con voi, come dite.\n"
                },
                "15": {
                    "verse_nr": 15,
                    "verse": "Odiate il male, amate il bene, e, alle porte, stabilite saldamente il diritto. Forse, l\u2019Eterno, l\u2019Iddio degli eserciti, avr\u00e0 piet\u00e0 del rimanente di Giuseppe.\n"
                },
                "16": {
                    "verse_nr": 16,
                    "verse": "Perci\u00f2, cos\u00ec dice l\u2019Eterno, l\u2019Iddio degli eserciti, il Signore: In tutte le piazze si far\u00e0 lamento, e in tutte le strade si dir\u00e0: \"Ahim\u00e8! ahim\u00e8!\" Si chiameranno gli agricoltori perch\u00e9 prendano il lutto, e si ordineranno lamentazioni a quelli che le sanno fare.\n"
                },
                "17": {
                    "verse_nr": 17,
                    "verse": "In tutte le vigne si far\u00e0 lamento, perch\u00e9 io passer\u00f2 in mezzo a te, dice l\u2019Eterno.\n"
                },
                "18": {
                    "verse_nr": 18,
                    "verse": "Guai a voi che desiderate il giorno dell\u2019Eterno! Che v\u2019aspettate voi dal giorno dell\u2019Eterno? Sar\u00e0 un giorno di tenebre, non di luce.\n"
                },
                "19": {
                    "verse_nr": 19,
                    "verse": "Sar\u00e0 di voi come d\u2019uno che fugge davanti a un leone, e lo incontra un orso; come d\u2019uno ch\u2019entra in casa, appoggia la mano sulla parete, e un serpente lo morde.\n"
                },
                "20": {
                    "verse_nr": 20,
                    "verse": "Il giorno dell\u2019Eterno non \u00e8 esso forse tenebre, e non luce? oscurissimo e senza splendore?\n"
                },
                "21": {
                    "verse_nr": 21,
                    "verse": "Io odio, disprezzo le vostre feste, non prendo piacere nelle vostre solenni raunanze.\n"
                },
                "22": {
                    "verse_nr": 22,
                    "verse": "Se m\u2019offrite i vostri olocausti e le vostre oblazioni, io non li gradisco; e non fo conto delle bestie grasse, che m\u2019offrite in sacrifizi di azioni di grazie.\n"
                },
                "23": {
                    "verse_nr": 23,
                    "verse": "Lungi da me il rumore de\u2019 tuoi canti! ch\u2019io non oda pi\u00f9 la musica de\u2019 tuoi salt\u00e8ri!\n"
                },
                "24": {
                    "verse_nr": 24,
                    "verse": "Ma corra il diritto com\u2019acqua, e la giustizia, come un rivo perenne!\n"
                },
                "25": {
                    "verse_nr": 25,
                    "verse": "O casa d\u2019Israele, mi presentaste voi sacrifizi e oblazioni nel deserto, durante i quarant\u2019anni?\n"
                },
                "26": {
                    "verse_nr": 26,
                    "verse": "Orbene voi vi toglierete in ispalla il baldacchino del vostro re, e il piedistallo delle vostre immagini, la stella dei vostri d\u00e8i, che voi vi siete fatti;\n"
                },
                "27": {
                    "verse_nr": 27,
                    "verse": "e vi far\u00f2 andare in cattivit\u00e0 al di l\u00e0 di Damasco, dice l\u2019Eterno, che ha nome l\u2019Iddio degli eserciti.\n"
                }
            }
        },
        "6": {
            "chapter_nr": 6,
            "chapter": {
                "1": {
                    "verse_nr": 1,
                    "verse": "Guai a quelli che vivon tranquilli in Sion, e fiduciosi sul monte di Samaria! Ai notabili della prima fra le nazioni, dietro ai quali va la casa d\u2019Israele!\n"
                },
                "2": {
                    "verse_nr": 2,
                    "verse": "Passate a Calne e guadate, e di l\u00e0 andate fino a Hamath la grande, poi scendete a Gath dei Filistei: Quelle citt\u00e0 stanno esse meglio di questi regni? O il loro territorio \u00e8 esso pi\u00f9 vasto del vostro?\n"
                },
                "3": {
                    "verse_nr": 3,
                    "verse": "Voi volete allontanare il giorno malvagio e fate avvicinare il regno della violenza.\n"
                },
                "4": {
                    "verse_nr": 4,
                    "verse": "Giacciono sul letti d\u2019avorio, si sdraiano sui loro divani, mangiano gli agnelli del gregge e i vitelli tratti dalla stalla.\n"
                },
                "5": {
                    "verse_nr": 5,
                    "verse": "Vaneggiano al suon del salt\u00e8ro, s\u2019inventano strumenti musicali come Davide;\n"
                },
                "6": {
                    "verse_nr": 6,
                    "verse": "bevono il vino in larghe coppe e s\u2019ungono con gli oli pi\u00f9 squisiti, ma non s\u2019addolorano per la ruina di Giuseppe.\n"
                },
                "7": {
                    "verse_nr": 7,
                    "verse": "Perci\u00f2 se n\u2019andranno in cattivit\u00e0 alla testa dei deportati; e cesseranno i clamori di questi banchettanti.\n"
                },
                "8": {
                    "verse_nr": 8,
                    "verse": "Il Signore, l\u2019Eterno l\u2019ha giurato per s\u00e9 stesso, dice l\u2019Eterno, l\u2019Iddio degli eserciti: Io detesto la magnificenza di Giacobbe, odio i suoi palazzi, e dar\u00f2 in man del nemico la citt\u00e0 con tutto quel che contiene.\n"
                },
                "9": {
                    "verse_nr": 9,
                    "verse": "E avverr\u00e0 che, se restan dieci uomini in una casa, morranno.\n"
                },
                "10": {
                    "verse_nr": 10,
                    "verse": "Un parente verr\u00e0 con colui che brucia i corpi a prendere il morto, e portarne via di casa le ossa; e dir\u00e0 a colui che \u00e8 in fondo alla casa: \"Ce n\u2019\u00e8 altri con te?\" L\u2019altro risponder\u00e0: \"No\". E il primo dir\u00e0: \"Zitto! Non \u00e8 il momento di menzionare il nome dell\u2019Eterno\".\n"
                },
                "11": {
                    "verse_nr": 11,
                    "verse": "Poich\u00e9, ecco, l\u2019Eterno comanda, e fa cadere a pezzi la casa grande e riduce la piccola in frantumi.\n"
                },
                "12": {
                    "verse_nr": 12,
                    "verse": "I cavalli corrono essi sulle rocce, vi si ara egli coi bovi, che voi mutiate il diritto in veleno, e il frutto della giustizia in assenzio?\n"
                },
                "13": {
                    "verse_nr": 13,
                    "verse": "Voi, che vi rallegrate di cose da nulla; voi, che dite: \"Non \u00e8 egli con la nostra forza che abbiamo acquistato potenza?\"\n"
                },
                "14": {
                    "verse_nr": 14,
                    "verse": "Poich\u00e9, ecco, o casa d\u2019Israele, dice l\u2019Eterno, l\u2019Iddio degli eserciti, io faccio sorgere contro di voi, una nazione che vi opprimer\u00e0 dall\u2019ingresso di Hamath fino al torrente del deserto.\n"
                }
            }
        },
        "7": {
            "chapter_nr": 7,
            "chapter": {
                "1": {
                    "verse_nr": 1,
                    "verse": "Il Signore, l\u2019Eterno, mi diede questa visione: ecco che egli formava delle locuste al primo spuntar delle guaime: era il guaime dopo la falciatura per il re.\n"
                },
                "2": {
                    "verse_nr": 2,
                    "verse": "E quand\u2019esse ebbero finito di divorare l\u2019erba della terra, io dissi: \"Signore, Eterno, deh, perdona! Come potrebbe sussistere Giacobbe piccolo com\u2019egli \u00e8?\"\n"
                },
                "3": {
                    "verse_nr": 3,
                    "verse": "L\u2019Eterno si pent\u00ec di questo: \"Ci\u00f2 non avverr\u00e0\"; disse l\u2019Eterno.\n"
                },
                "4": {
                    "verse_nr": 4,
                    "verse": "Il Signore, l\u2019Eterno, mi diede questa visione: Ecco, il Signore, l\u2019Eterno, proclamava di voler difender la sua causa mediante il fuoco; e il fuoco divor\u00f2 il grande abisso, e stava per divorare l\u2019eredit\u00e0.\n"
                },
                "5": {
                    "verse_nr": 5,
                    "verse": "Allora io dissi: \"Signore, Eterno, deh, cessa! Come potrebbe sussistere Giacobbe, piccolo com\u2019egli \u00e8?\"\n"
                },
                "6": {
                    "verse_nr": 6,
                    "verse": "L\u2019Eterno si pent\u00ec di questo: \"Neppur quello avverr\u00e0\", disse il Signore, l\u2019Eterno.\n"
                },
                "7": {
                    "verse_nr": 7,
                    "verse": "Egli mi diede questa visione: Ecco, il Signore stava sopra un muro tirato a piombo, e aveva in mano un piombino.\n"
                },
                "8": {
                    "verse_nr": 8,
                    "verse": "E l\u2019Eterno mi disse: \"Amos, che vedi?\" Io risposi: \"Un piombino\". E il Signore disse: \"Ecco, io pongo il piombino in mezzo al mio popolo d\u2019Israele; io non gli user\u00f2 pi\u00f9 oltre tolleranza;\n"
                },
                "9": {
                    "verse_nr": 9,
                    "verse": "saranno devastati gli alti luoghi d\u2019Isacco, i santuari d\u2019Israele saranno distrutti, ed io mi lever\u00f2 con la spada contro la casa di Geroboamo\".\n"
                },
                "10": {
                    "verse_nr": 10,
                    "verse": "Allora Amatsia, sacerdote di Bethel, mand\u00f2 a dire a Geroboamo, re d\u2019Israele: \"Amos congiura contro di te in mezzo alla casa d\u2019Israele; il paese non pu\u00f2 sopportare tutte le sue parole.\n"
                },
                "11": {
                    "verse_nr": 11,
                    "verse": "Amos, infatti, ha detto: Geroboamo morr\u00e0 di spada e Israele sar\u00e0 menato in cattivit\u00e0 lungi dal suo paese\".\n"
                },
                "12": {
                    "verse_nr": 12,
                    "verse": "E Amatsia disse ad Amos: \"Veggente, vattene, fuggi nel paese di Giuda; mangia col\u00e0 il tuo pane, e l\u00e0 profetizza;\n"
                },
                "13": {
                    "verse_nr": 13,
                    "verse": "ma a Bethel non profetar pi\u00f9, perch\u00e9 \u00e8 un santuario del re e una residenza reale\".\n"
                },
                "14": {
                    "verse_nr": 14,
                    "verse": "Allora Amos rispose e disse: \"Io non sono profeta, n\u00e9 discepolo di profeta; ero un mandriano, e coltivavo i sicomori;\n"
                },
                "15": {
                    "verse_nr": 15,
                    "verse": "l\u2019Eterno mi perse di dietro al gregge, e l\u2019Eterno mi disse: Va\u2019, profetizza al mio popolo d\u2019Israele.\n"
                },
                "16": {
                    "verse_nr": 16,
                    "verse": "Or dunque ascolta la parola dell\u2019Eterno: Tu dici: Non profetare contro Israele, e non predicare contro la casa d\u2019Isacco!\n"
                },
                "17": {
                    "verse_nr": 17,
                    "verse": "Perci\u00f2 cos\u00ec parla l\u2019Eterno: La tua moglie si prostituir\u00e0 nella citt\u00e0, i tuoi figliuoli e le tue figliuole cadranno per la spada, il tuo paese sar\u00e0 spartito con la cordicella, e tu stesso morrai su terra impura e Israele sar\u00e0 certamente menato in cattivit\u00e0, lungi dal suo paese\".\n"
                }
            }
        },
        "8": {
            "chapter_nr": 8,
            "chapter": {
                "1": {
                    "verse_nr": 1,
                    "verse": "Il Signore, l\u2019Eterno, mi diede questa visione: Ecco, era un paniere di frutti maturi.\n"
                },
                "2": {
                    "verse_nr": 2,
                    "verse": "Egli mi disse: \"Amos, che vedi?\" Io risposi: \"Un paniere di frutti maturi\". E l\u2019Eterno mi disse: Matura \u00e8 la fine del mio popolo d\u2019Israele; io non gli user\u00f2 pi\u00f9 tolleranza.\n"
                },
                "3": {
                    "verse_nr": 3,
                    "verse": "In quel giorno, dice il Signore, l\u2019Eterno, i canti del palazzo diventeranno degli urli; grande sar\u00e0 il numero dei cadaveri; saran gettati da per tutto in silenzio.\n"
                },
                "4": {
                    "verse_nr": 4,
                    "verse": "Ascoltate questo, o voi che vorreste trangugiare il povero e distruggere gli umili del paese;\n"
                },
                "5": {
                    "verse_nr": 5,
                    "verse": "voi che dite: \"Quando finir\u00e0 il novilunio, perch\u00e9 possiam vendere il grano? Quando finir\u00e0 il sabato, perch\u00e9 possiamo aprire i granai, scemando l\u2019efa, aumentando il siclo, falsificando le bilance per frodare,\n"
                },
                "6": {
                    "verse_nr": 6,
                    "verse": "comprando il misero per denaro, e il povero se deve un paio di sandali? E venderemo anche la vagliatura del grano!\"\n"
                },
                "7": {
                    "verse_nr": 7,
                    "verse": "L\u2019Eterno l\u2019ha giurato per colui ch\u2019\u00e8 la gloria di Giacobbe: Mai dimenticher\u00f2 alcuna delle vostre opere.\n"
                },
                "8": {
                    "verse_nr": 8,
                    "verse": "Il paese non tremer\u00e0 esso a motivo di questo? Ogni suo abitante non ne far\u00e0 egli cordoglio? Il paese si sollever\u00e0 tutto quanto come il fiume, ondegger\u00e0, e s\u2019abbasser\u00e0 come il fiume d\u2019Egitto.\n"
                },
                "9": {
                    "verse_nr": 9,
                    "verse": "E in quel giorno avverr\u00e0, dice il Signore, l\u2019Eterno, che io far\u00f2 tramontare il sole a mezzod\u00ec, e in pieno giorno far\u00f2 venire le tenebre sulla terra.\n"
                },
                "10": {
                    "verse_nr": 10,
                    "verse": "Muter\u00f2 le vostre feste in lutto, e tutti i vostri conti in lamento; coprir\u00f2 di sacchi tutti i fianchi, e ogni testa sar\u00e0 rasa. Getter\u00f2 il paese in lutto come un figlio unico, e la sua fine sar\u00e0 come un giorno d\u2019amarezza.\n"
                },
                "11": {
                    "verse_nr": 11,
                    "verse": "Ecco, vengono i giorni, dice il Signore, l\u2019Eterno, ch\u2019io mander\u00f2 la fame nel paese, non fame di pane o sete d\u2019acqua, ma la fame e la sete d\u2019udire le parole dell\u2019Eterno.\n"
                },
                "12": {
                    "verse_nr": 12,
                    "verse": "Allora, errando da un mare all\u2019altro, dal settentrione al levante, correranno qua e l\u00e0 in cerca della parola dell\u2019Eterno, e non la troveranno.\n"
                },
                "13": {
                    "verse_nr": 13,
                    "verse": "In quel giorno, le belle vergini e i giovani verranno meno per la sete.\n"
                },
                "14": {
                    "verse_nr": 14,
                    "verse": "Quelli che giurano per il peccato di Samaria e dicono: \"Com\u2019\u00e8 vero che il tuo Dio vive; o Dan\" e: \"Viva la via di Beer-Sceba!\" cadranno e non risorgeranno pi\u00f9.\n"
                }
            }
        },
        "9": {
            "chapter_nr": 9,
            "chapter": {
                "1": {
                    "verse_nr": 1,
                    "verse": "Io vidi il Signore che stava in piedi sull\u2019altare, e disse: \"Percuoti i capitelli e siano scrollati gli architravi! Spezzali sul capo di tutti quanti, ed io uccider\u00f2 il resto con la spada! Nessun d\u2019essi si salver\u00e0 con la fuga, nessun d\u2019essi scamper\u00e0.\n"
                },
                "2": {
                    "verse_nr": 2,
                    "verse": "Quand\u2019anche penetrassero nel soggiorno dei morti, la mia mano li strapper\u00e0 di l\u00e0; quand\u2019anche salissero in cielo, di l\u00e0 io li trarr\u00f2 gi\u00f9.\n"
                },
                "3": {
                    "verse_nr": 3,
                    "verse": "Quand\u2019anche si nascondessero in vetta al Carmelo, io li scover\u00f2 col\u00e0 e li prender\u00f2; quand\u2019anche s\u2019occultassero al mio sguardo in fondo al mare, l\u00e0 comander\u00f2 al serpente di morderli,\n"
                },
                "4": {
                    "verse_nr": 4,
                    "verse": "e quand\u2019anche andassero in cattivit\u00e0 davanti ai loro nemici, l\u00e0 comander\u00f2 alla spada di ucciderli; io fisser\u00f2 su di essi i miei occhi per il loro male, e non per il loro bene.\n"
                },
                "5": {
                    "verse_nr": 5,
                    "verse": "Il Signore, l\u2019Iddio degli eserciti, \u00e8 quegli che tocca la terra, ed essa si strugge, e tutti i suoi abitanti fanno cordoglio; essa si solleva tutta quanta come il fiume, e s\u2019abbassa come il fiume d\u2019Egitto.\n"
                },
                "6": {
                    "verse_nr": 6,
                    "verse": "Egli \u00e8 colui che costruisce nei cieli le sue stanze superiori, e ha fondato la sua v\u00f2lta sulla terra; egli chiama le acque del mare, e le spande sulla faccia della terra; il suo nome \u00e8 l\u2019Eterno.\n"
                },
                "7": {
                    "verse_nr": 7,
                    "verse": "Non siete voi per me come i figliuoli degli Etiopi, o figliuoli d\u2019Israele? dice l\u2019Eterno. Non trassi io Israele fuori dal paese d\u2019Egitto, e i Filistei da Caftor, e i Siri da Kir?\n"
                },
                "8": {
                    "verse_nr": 8,
                    "verse": "Ecco, gli occhi del Signore, dell\u2019Eterno, stanno sul regno peccatore, e io lo distrugger\u00f2 di sulla faccia della terra; nondimeno, io non distrugger\u00f2 del tutto la casa di Giacobbe, dice l\u2019Eterno.\n"
                },
                "9": {
                    "verse_nr": 9,
                    "verse": "Poich\u00e9, ecco, io dar\u00f2 l\u2019ordine, e scuoter\u00f2 la casa d\u2019Israele fra tutte le nazioni, come si fa col vaglio; e non cadr\u00e0 un granello in terra.\n"
                },
                "10": {
                    "verse_nr": 10,
                    "verse": "Tutti i peccatori del mio popolo morranno per la spada; essi, che dicono: \"Il male non giunger\u00e0 fino a noi, e non ci toccher\u00e0\".\n"
                },
                "11": {
                    "verse_nr": 11,
                    "verse": "In quel giorno, io rialzer\u00f2 la capanna di Davide ch\u2019\u00e8 caduta, ne riparer\u00f2 le rotture, ne rilever\u00f2 le rovine, la ricostruir\u00f2 com\u2019era ai giorni antichi,\n"
                },
                "12": {
                    "verse_nr": 12,
                    "verse": "affinch\u00e9 possegga il resto d\u2019Edom e tutte le nazioni sulle quali \u00e8 invocato il mio nome, dice l\u2019Eterno che far\u00e0 questo.\n"
                },
                "13": {
                    "verse_nr": 13,
                    "verse": "Ecco, i giorni vengono, dice l\u2019Eterno, quando l\u2019aratore raggiunger\u00e0 il mietitore, e il pigiator dell\u2019uva colui che sparge il seme; quando i monti stilleranno mosto e tutti i colli si struggeranno.\n"
                },
                "14": {
                    "verse_nr": 14,
                    "verse": "E io trarr\u00f2 dalla cattivit\u00e0 il mio popolo d\u2019Israele; ed essi riedificheranno le citt\u00e0 desolate, e le abiteranno; pianteranno vigne, e ne berranno il vino; faranno giardini, e ne mangeranno i frutti.\n"
                },
                "15": {
                    "verse_nr": 15,
                    "verse": "Io li pianter\u00f2 sul loro suolo, e non saranno mai pi\u00f9 divelti dal suolo che io ho dato loro, dice l\u2019Eterno, il tuo Dio.\n"
                }
            }
        }
    }
}