{
    "version": "riveduta1927",
    "book_name": "Joel",
    "book_nr": "29",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "La parola dell\u2019Eterno che fu rivolta a Gioele, figliuolo di Pethuel.\n"
                },
                "2": {
                    "verse_nr": 2,
                    "verse": "Udite questo, o vecchi! Porgete orecchio, voi tutti abitanti del paese! Avvenne egli mai simil cosa ai giorni vostri o ai giorni de\u2019 vostri padri?\n"
                },
                "3": {
                    "verse_nr": 3,
                    "verse": "Raccontatelo ai vostri figliuoli, e i vostri figliuoli ai loro figliuoli, e i loro figliuoli all\u2019altra generazione!\n"
                },
                "4": {
                    "verse_nr": 4,
                    "verse": "L\u2019avanzo lasciato dal bruco l\u2019ha mangiato il grillo; l\u2019avanzo lasciato dal grillo l\u2019ha mangiato la cavalletta; l\u2019avanzo lasciato dalla cavalletta l\u2019ha mangiato la locusta.\n"
                },
                "5": {
                    "verse_nr": 5,
                    "verse": "Destatevi, ubriachi, e piangete! Urlate voi tutti, bevitori di vino, poich\u00e9 il mosto v\u2019\u00e8 tolto di bocca!\n"
                },
                "6": {
                    "verse_nr": 6,
                    "verse": "Un popolo forte e senza numero \u00e8 salito contro al mio paese. I suoi denti son denti di leone, e ha mascellari da leonessa.\n"
                },
                "7": {
                    "verse_nr": 7,
                    "verse": "Ha devastato la mia vigna, ha ridotto in minuti pezzi i miei fichi, li ha del tutto scorzati, e lasciati l\u00e0, coi rami tutti bianchi.\n"
                },
                "8": {
                    "verse_nr": 8,
                    "verse": "Lam\u00e9ntati come vergine cinta di sacco che piange lo sposo della sua giovinezza!\n"
                },
                "9": {
                    "verse_nr": 9,
                    "verse": "Offerta e libazione sono scomparsi dalla casa dell\u2019Eterno; i sacerdoti, ministri dell\u2019Eterno, fanno cordoglio.\n"
                },
                "10": {
                    "verse_nr": 10,
                    "verse": "La campagna \u00e8 devastata, il suolo fa cordoglio, perch\u00e9 il frumento \u00e8 distrutto, il mosto \u00e8 seccato, e l\u2019olio languisce.\n"
                },
                "11": {
                    "verse_nr": 11,
                    "verse": "Siate confusi, o agricoltori, urlate, o vignaiuoli, a motivo del frumento e dell\u2019orzo, perch\u00e9 il raccolto dei campi \u00e8 perduto.\n"
                },
                "12": {
                    "verse_nr": 12,
                    "verse": "La vite \u00e8 secca, il fico languisce; il melagrano, la palma, il melo, tutti gli alberi della campagna son secchi; la gioia \u00e8 venuta meno tra i figliuoli degli uomini.\n"
                },
                "13": {
                    "verse_nr": 13,
                    "verse": "Cingetevi di sacchi e fate cordoglio, o sacerdoti! Urlate, voi ministri dell\u2019altare! Venite, passate la notte vestiti di sacchi, o ministri del mio Dio! poich\u00e9 l\u2019offerta e la libazione sono scomparse dalla casa del vostro Dio.\n"
                },
                "14": {
                    "verse_nr": 14,
                    "verse": "Bandite un digiuno, convocate una solenne raunanza! Radunate gli anziani, tutti gli abitanti del paese, nella casa dell\u2019Eterno, del vostro Dio, e gridate all\u2019Eterno!\n"
                },
                "15": {
                    "verse_nr": 15,
                    "verse": "Ahi, che giorno! Poich\u00e9 il giorno dell\u2019Eterno \u00e8 vicino, e verr\u00e0 come una devastazione mandata dall\u2019Onnipotente.\n"
                },
                "16": {
                    "verse_nr": 16,
                    "verse": "Il nutrimento non ci \u00e8 esso tolto sotto i nostri occhi? La gioia e l\u2019esultanza non son esse scomparse dalla casa del nostro Dio?\n"
                },
                "17": {
                    "verse_nr": 17,
                    "verse": "I semi marciscono sotto le zolle, i depositi son vuoti, i granai cadranno in rovina, perch\u00e9 il grano \u00e8 perito per la siccit\u00e0.\n"
                },
                "18": {
                    "verse_nr": 18,
                    "verse": "Oh come geme il bestiame! Gli armenti son costernati, perch\u00e9 non c\u2019\u00e8 pastura per loro; i greggi di pecore patiscono anch\u2019essi.\n"
                },
                "19": {
                    "verse_nr": 19,
                    "verse": "A te, o Eterno, io grido, perch\u00e9 un fuoco ha divorato i pascoli del deserto, e una fiamma ha divampato tutti gli alberi della campagna.\n"
                },
                "20": {
                    "verse_nr": 20,
                    "verse": "Anche le bestie dei campi anelano a te, perch\u00e9 i rivi d\u2019acqua sono seccati, e un fuoco ha divorato i pascoli del deserto.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Sonate la tromba in Sion! Date l\u2019allarme sul monte mio santo! Tremino tutti gli abitanti del paese, perch\u00e9 il giorno dell\u2019Eterno viene, perch\u2019\u00e8 vicino,\n"
                },
                "2": {
                    "verse_nr": 2,
                    "verse": "giorno di tenebre, di densa oscurit\u00e0, giorno di nubi, di fitta nebbia! Come l\u2019alba si spande sui monti, viene un popolo numeroso e potente, quale non si vide mai prima, n\u00e9 mai pi\u00f9 si vedr\u00e0 poi negli anni delle et\u00e0 pi\u00f9 remote.\n"
                },
                "3": {
                    "verse_nr": 3,
                    "verse": "Davanti a lui un fuoco divora, e dietro a lui divampa una fiamma; prima di lui, il paese era come un giardino d\u2019Eden; dopo di lui, \u00e8 un desolato deserto; nulla gli sfugge.\n"
                },
                "4": {
                    "verse_nr": 4,
                    "verse": "A vederli, paion cavalli, e corron come de\u2019 cavalieri.\n"
                },
                "5": {
                    "verse_nr": 5,
                    "verse": "Si fa come uno strepito di carri, quando saltano sulle vette de\u2019 monti; fanno un crepit\u00eco di fiamma che divora la stoppia; son come un popolo poderoso, schierato in battaglia.\n"
                },
                "6": {
                    "verse_nr": 6,
                    "verse": "Davanti a loro i popoli sono in angoscia, ogni volto impallidisce.\n"
                },
                "7": {
                    "verse_nr": 7,
                    "verse": "Corrono come uomini prodi, d\u00e0nno la scalata alle mura come gente di guerra; ognuno va diritto davanti a s\u00e9, e non dev\u00eca dal proprio sentiero;\n"
                },
                "8": {
                    "verse_nr": 8,
                    "verse": "nessuno sospinge il suo vicino, ognuno avanza per la sua strada; si slanciano in mezzo ai dardi, non rompon le file.\n"
                },
                "9": {
                    "verse_nr": 9,
                    "verse": "Invadono la citt\u00e0, corrono sulle mura; montano sulle case, entrano per le finestre come un ladro.\n"
                },
                "10": {
                    "verse_nr": 10,
                    "verse": "Davanti a loro trema la terra, i cieli sono scossi, il sole e la luna s\u2019oscurano, le stelle ritirano il loro splendore.\n"
                },
                "11": {
                    "verse_nr": 11,
                    "verse": "L\u2019Eterno d\u00e0 fuori la sua voce davanti al suo esercito, perch\u00e9 immenso \u00e8 il suo campo e potente l\u2019esecutore della sua parola. S\u00ec, il giorno dell\u2019Eterno \u00e8 grande, oltremodo terribile; chi lo potr\u00e0 sopportare?\n"
                },
                "12": {
                    "verse_nr": 12,
                    "verse": "E, non di meno, anche adesso, dice l\u2019Eterno, tornate a me con tutto il cuor vostro, con digiuni, con pianti, con lamenti!\n"
                },
                "13": {
                    "verse_nr": 13,
                    "verse": "Stracciatevi il cuore e non le vesti e tornate all\u2019Eterno, al vostro Dio, poich\u2019egli \u00e8 misericordioso e pietoso, lento all\u2019ira e pieno di bont\u00e0, e si pente del male che manda.\n"
                },
                "14": {
                    "verse_nr": 14,
                    "verse": "Chi sa ch\u2019ei non si volga e si penta lasciando dietro a s\u00e9 una benedizione, delle offerte e delle libazioni per l\u2019Eterno, per l\u2019Iddio vostro?\n"
                },
                "15": {
                    "verse_nr": 15,
                    "verse": "Sonate la tromba in Sion, bandite un digiuno, convocate una solenne raunanza!\n"
                },
                "16": {
                    "verse_nr": 16,
                    "verse": "Radunare il popolo, bandite una santa assemblea! Radunate i vecchi, radunate i fanciulli, e quelli che poppano ancora! Esca lo sposo dalla sua camera, e la sposa dalla propria alcova!\n"
                },
                "17": {
                    "verse_nr": 17,
                    "verse": "Fra il portico e l\u2019altare piangano i sacerdoti, ministri dell\u2019Eterno, e dicano: \"Risparmia, o Eterno, il tuo popolo, e non esporre la tua eredit\u00e0 all\u2019obbrobrio, ai motteggi delle nazioni! Perch\u00e9 si direbbe fra i popoli: Dov\u2019\u00e8 il loro Dio?\"\n"
                },
                "18": {
                    "verse_nr": 18,
                    "verse": "L\u2019Eterno s\u2019\u00e8 mosso a gelosia per il suo paese, ed ha avuto piet\u00e0 del suo popolo.\n"
                },
                "19": {
                    "verse_nr": 19,
                    "verse": "L\u2019Eterno ha risposto, e ha detto al suo popolo: \"Ecco, io vi mander\u00f2 del grano, del vino, dell\u2019olio, e voi ne sarete saziati; e non vi esporr\u00f2 pi\u00f9 all\u2019obbrobrio fra le nazioni.\n"
                },
                "20": {
                    "verse_nr": 20,
                    "verse": "Allontaner\u00f2 da voi il nemico che viene dal settentrione e lo caccer\u00f2 in una terra arida e desolata; la sua avanguardia, verso il mare orientale; la sua retroguardia, verso il mare occidentale; la sua infezione, salir\u00e0 il suo fetore, perch\u00e9 ha fatto cose grandi\".\n"
                },
                "21": {
                    "verse_nr": 21,
                    "verse": "Non temere, o suolo del paese, gioisci, rallegrati, poich\u00e9 l\u2019Eterno ha fatto cose grandi!\n"
                },
                "22": {
                    "verse_nr": 22,
                    "verse": "Non temete, o bestie della campagna, perch\u00e9 i pascoli del deserto riverdeggiano, perch\u00e9 gli alberi portano il loro frutto, il fico e la vite producono largamente!\n"
                },
                "23": {
                    "verse_nr": 23,
                    "verse": "E voi, figliuoli di Sion, gioite, rallegratevi nell\u2019Eterno, nel vostro Dio, perch\u00e9 vi d\u00e0 la pioggia d\u2019autunno in giusta misura, e fa cadere per voi la pioggia, quella d\u2019autunno e quella di primavera, al principio della stagione.\n"
                },
                "24": {
                    "verse_nr": 24,
                    "verse": "Le aie saran piene di grano, e i tini traboccheranno di vino e d\u2019olio;\n"
                },
                "25": {
                    "verse_nr": 25,
                    "verse": "e vi compenser\u00f2 delle annate che han mangiato il grillo, la cavalletta, la locusta e il bruco, il mio grande esercito che avevo mandato contro di voi.\n"
                },
                "26": {
                    "verse_nr": 26,
                    "verse": "E voi mangerete a saziet\u00e0, e loderete il nome dell\u2019Eterno, del vostro Dio, che avr\u00e0 operato per voi delle maraviglie, e il mio popolo non sar\u00e0 mai pi\u00f9 coperto d\u2019onta.\n"
                },
                "27": {
                    "verse_nr": 27,
                    "verse": "E voi conoscerete che io sono in mezzo ad Israele, e che io sono l\u2019Eterno, il vostro Dio, e non ve n\u2019\u00e8 alcun altro; e il mio popolo non sar\u00e0 mai pi\u00f9 coperto d\u2019onta.\n"
                },
                "28": {
                    "verse_nr": 28,
                    "verse": "E, dopo questo, avverr\u00e0 che io spander\u00f2 il mio spirito sopra ogni carne, e i vostri figliuoli e le vostre figliuole profetizzeranno, i vostri vecchi avranno dei sogni, i vostri giovani avranno delle visioni.\n"
                },
                "29": {
                    "verse_nr": 29,
                    "verse": "E anche sui servi e sulle serve, spander\u00f2 in quei giorni il mio spirito.\n"
                },
                "30": {
                    "verse_nr": 30,
                    "verse": "E far\u00f2 dei prodigi nei cieli e sulla terra: sangue, fuoco, e colonne di fumo.\n"
                },
                "31": {
                    "verse_nr": 31,
                    "verse": "Il sole sar\u00e0 mutato in tenebre, e la luna in sangue prima che venga il grande e terribile giorno dell\u2019Eterno.\n"
                },
                "32": {
                    "verse_nr": 32,
                    "verse": "E avverr\u00e0 che chiunque invocher\u00e0 il nome dell\u2019Eterno sar\u00e0 salvato; poich\u00e9 sul monte Sion ed in Gerusalemme vi sar\u00e0 salvezza, come ha detto l\u2019Eterno, e fra gli scampati che l\u2019Eterno chiamer\u00e0.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Poich\u00e9 ecco, in quei giorni, in quel tempo, quando ricondurr\u00f2 dalla cattivit\u00e0 quei di Giuda e di Gerusalemme,\n"
                },
                "2": {
                    "verse_nr": 2,
                    "verse": "io raduner\u00f2 tutte le nazioni, e le far\u00f2 scendere nella valle di Giosafat; e verr\u00f2 quivi in giudizio con esse, a proposito del mio popolo e d\u2019Israele, mia eredit\u00e0, ch\u2019esse hanno disperso fra le nazioni, e del mio paese che hanno spartito fra loro.\n"
                },
                "3": {
                    "verse_nr": 3,
                    "verse": "Han tirato a sorte il mio popolo; han dato un fanciullo in cambio d\u2019una meretrice, han venduto una fanciulla per del vino, e si son messi a bere.\n"
                },
                "4": {
                    "verse_nr": 4,
                    "verse": "E anche voi, che pretendete da me, Tiro e Sidone, e voi tutte, regioni di Filistia? Volete voi darmi una retribuzione, o volete far del male contro di me? Tosto, in un attimo, io far\u00f2 ricadere la vostra retribuzione sul vostro capo,\n"
                },
                "5": {
                    "verse_nr": 5,
                    "verse": "poich\u00e9 avete preso il mio argento e il mio oro, e avete portato nei vostri templi il meglio delle mie cose preziose,\n"
                },
                "6": {
                    "verse_nr": 6,
                    "verse": "e avete venduto ai figliuoli degli Javaniti i figliuoli di Giuda e i figliuoli di Gerusalemme, per allontanarli dai loro confini.\n"
                },
                "7": {
                    "verse_nr": 7,
                    "verse": "Ecco, io li far\u00f2 muovere dal luogo dove voi li avete venduti, e far\u00f2 ricadere la vostra retribuzione sul vostro capo;\n"
                },
                "8": {
                    "verse_nr": 8,
                    "verse": "e vender\u00f2 i vostri figliuoli e le vostre figliuole ai figliuoli di Giuda, che li venderanno ai Sabei, nazione lontana; poich\u00e9 l\u2019Eterno ha parlato.\n"
                },
                "9": {
                    "verse_nr": 9,
                    "verse": "Proclamate questo fra le nazioni! Preparate la guerra! Fate sorgere i prodi! S\u2019accostino, salgano tutti gli uomini di guerra!\n"
                },
                "10": {
                    "verse_nr": 10,
                    "verse": "Fabbricate spade con i vostri vomeri, e lance con le vostre roncole! Dica il debole: \"Son forte!\"\n"
                },
                "11": {
                    "verse_nr": 11,
                    "verse": "Affrettatevi, venite, nazioni d\u2019ogn\u2019intorno, e radunatevi! L\u00e0, o Eterno, fa\u2019 scendere i tuoi prodi!\n"
                },
                "12": {
                    "verse_nr": 12,
                    "verse": "Si muovano e salgan le nazioni alla valle di Giosafat! Poich\u00e9 l\u00e0 io mi assider\u00f2 a giudicar le nazioni d\u2019ogn\u2019intorno.\n"
                },
                "13": {
                    "verse_nr": 13,
                    "verse": "Mettete la falce, poich\u00e9 la m\u00e8sse \u00e8 matura! Venite, calcate, poich\u00e9 lo strettoio \u00e8 pieno, i tini traboccano; poich\u00e9 grande \u00e8 la loro malvagit\u00e0.\n"
                },
                "14": {
                    "verse_nr": 14,
                    "verse": "Moltitudini! moltitudini! Nella valle del Giudizio! Poich\u00e9 il giorno dell\u2019Eterno \u00e8 vicino, nella valle del Giudizio.\n"
                },
                "15": {
                    "verse_nr": 15,
                    "verse": "Il sole e la luna s\u2019oscurano, e le stelle ritirano il loro splendore.\n"
                },
                "16": {
                    "verse_nr": 16,
                    "verse": "L\u2019Eterno ruggir\u00e0 da Sion, far\u00e0 risonar la sua voce da Gerusalemme, e i cieli e la terr\u00e0 saranno scossi; ma l\u2019Eterno sar\u00e0 un rifugio per il suo popolo, una fortezza per i figliuoli d\u2019Israele.\n"
                },
                "17": {
                    "verse_nr": 17,
                    "verse": "E voi saprete che io sono l\u2019Eterno, il vostro Dio, che dimora in Sion, mio monte santo; e Gerusalemme sar\u00e0 santa, e gli stranieri non vi passeranno pi\u00f9.\n"
                },
                "18": {
                    "verse_nr": 18,
                    "verse": "E in quel giorno avverr\u00e0 che i monti stilleranno mosto, il latte scorrer\u00e0 dai colli, e l\u2019acqua fluir\u00e0 da tutti i rivi di Giuda; e dalla casa dell\u2019Eterno sgorgher\u00e0 una fonte, che irrigher\u00e0 la valle di Sittim.\n"
                },
                "19": {
                    "verse_nr": 19,
                    "verse": "L\u2019Egitto diventer\u00e0 una desolazione, e Edom diventer\u00e0 un desolato deserto a motivo della violenza fatta ai figliuoli di Giuda, sulla terra de\u2019 quali hanno sparso sangue innocente.\n"
                },
                "20": {
                    "verse_nr": 20,
                    "verse": "Ma Giuda sussister\u00e0 per sempre, e Gerusalemme, d\u2019et\u00e0 in et\u00e0;\n"
                },
                "21": {
                    "verse_nr": 21,
                    "verse": "Io vendicher\u00f2 il loro sangue, non lo lascer\u00f2 impunito; e l\u2019Eterno dimorer\u00e0 in Sion.\n"
                }
            }
        }
    }
}