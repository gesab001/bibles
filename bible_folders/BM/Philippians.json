{
    "version": "BM",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Surat daripada Paulus dan Timotius, hamba-hamba Kristus Yesus, dan surat ini ditujukan kepada umat Allah di Filipi yang bersatu dengan Kristus, termasuk para pemimpin dan penolong jemaah."
                },
                "2": {
                    "verse_nr": "2",
                    "verse": "Semoga Allah Bapa kita dan Tuhan Yesus Kristus mengurniai kamu berkat dan kesejahteraan."
                },
                "3": {
                    "verse_nr": "3",
                    "verse": "Setiap kali aku teringat akan kamu, aku bersyukur kepada Allah."
                },
                "4": {
                    "verse_nr": "4",
                    "verse": "Setiap kali aku berdoa untuk kamu, aku berdoa dengan sukacita."
                },
                "5": {
                    "verse_nr": "5",
                    "verse": "Aku bersukacita kerana kamu telah menolong aku sehingga dapat mengkhabarkan Berita Baik itu, sejak hari pertama sehingga sekarang."
                },
                "6": {
                    "verse_nr": "6",
                    "verse": "Aku yakin bahawa Allah, yang sudah memulakan pekerjaan yang baik pada diri kamu, akan meneruskannya sehingga selesai pada Hari Kristus Yesus datang kembali."
                },
                "7": {
                    "verse_nr": "7",
                    "verse": "Aku sentiasa mengingati kamu dengan sukacita. Memang aku patut mempunyai perasaan seperti itu terhadap kamu, kerana kamu semua sudah memberikan kerjasama dalam menjalankan tugas khas yang diberikan oleh Allah kepadaku. Kamu melakukannya baik sekarang semasa aku dipenjarakan, mahupun dahulu sewaktu aku bebas membela dan mempertahankan Berita Baik itu."
                },
                "8": {
                    "verse_nr": "8",
                    "verse": "Allah tahu bahawa apa yang aku katakan ini benar. Aku mengasihi kamu dengan kasih yang berasal daripada Kristus Yesus."
                },
                "9": {
                    "verse_nr": "9",
                    "verse": "Aku berdoa supaya kasih kamu kepada Allah dan sesama manusia terus bertambah, sehingga kamu tahu akan apa yang benar dan dapat membuat pertimbangan yang sempurna."
                },
                "10": {
                    "verse_nr": "10",
                    "verse": "Dengan demikian kamu dapat memilih apa yang terbaik, sehingga pada Hari Kristus datang kembali kamu bebas daripada segala celaan dan tuduhan."
                },
                "11": {
                    "verse_nr": "11",
                    "verse": "Hidup kamu akan penuh dengan perbuatan yang benar-benar baik, kerana Yesus Kristus sahaja yang dapat menyebabkan kamu berbuat demikian. Oleh itu Allah akan dimuliakan dan dipuji."
                },
                "12": {
                    "verse_nr": "12",
                    "verse": "Saudara-saudaraku, aku mahu kamu tahu bahawa semua perkara yang berlaku kepadaku sesungguhnya menyebabkan lebih banyak orang mendengar Berita Baik itu."
                },
                "13": {
                    "verse_nr": "13",
                    "verse": "Akibatnya, semua pengawal istana dan orang di sini tahu bahawa aku dipenjarakan kerana aku hamba Kristus."
                },
                "14": {
                    "verse_nr": "14",
                    "verse": "Oleh sebab aku dipenjarakan, kebanyakan orang Kristian di kota ini mempunyai keyakinan yang lebih teguh kepada Tuhan. Mereka semakin berani mengkhabarkan berita itu tanpa berasa takut."
                },
                "15": {
                    "verse_nr": "15",
                    "verse": "Memang beberapa orang antara mereka mengkhabarkan Kristus kerana iri hati terhadap aku serta suka bertengkar. Tetapi yang lain mengisytiharkan Kristus dengan maksud yang baik."
                },
                "16": {
                    "verse_nr": "16",
                    "verse": "Mereka melakukan hal itu kerana mengasihi Allah dan aku. Mereka tahu bahawa Allah telah melantik aku untuk mempertahankan Berita Baik itu."
                },
                "17": {
                    "verse_nr": "17",
                    "verse": "Orang lain mengkhabarkan Kristus dengan maksud yang tidak baik. Mereka melakukannya untuk kepentingan diri sendiri, kerana menyangka hal itu akan lebih menyusahkan aku sementara aku di dalam penjara."
                },
                "18": {
                    "verse_nr": "18",
                    "verse": "Tetapi tidak mengapa! Aku tetap bergembira, asal sahaja Kristus diberitakan dengan segala cara, baik dengan maksud yang baik ataupun yang salah. Aku akan terus bersukacita"
                },
                "19": {
                    "verse_nr": "19",
                    "verse": "kerana aku tahu bahawa dengan doa kamu dan dengan pertolongan daripada Roh Yesus Kristus, aku akan dibebaskan."
                },
                "20": {
                    "verse_nr": "20",
                    "verse": "Aku berharap dengan sepenuh hati supaya jangan sekali-kali aku gagal dalam tugasku. Tetapi pada setiap masa, terutama sekali sekarang, aku dapat berkata-kata dengan berani, sehingga dengan segenap jiwa raga, aku akan menyebabkan orang memuliakan Kristus, sama ada aku hidup ataupun mati."
                },
                "21": {
                    "verse_nr": "21",
                    "verse": "Bagiku, hidup itu mengabdi kepada Kristus, dan kematian lebih berfaedah."
                },
                "22": {
                    "verse_nr": "22",
                    "verse": "Tetapi jika dengan hidup di dunia ini, aku dapat melakukan lebih banyak pekerjaan yang berguna, aku tidak pasti yang mana akan aku pilih."
                },
                "23": {
                    "verse_nr": "23",
                    "verse": "Amatlah susah membuat pilihan. Aku sangat ingin meninggalkan dunia ini untuk pergi tinggal dengan Kristus, kerana hal itu lebih baik."
                },
                "24": {
                    "verse_nr": "24",
                    "verse": "Tetapi bagi kepentingan kamu, lebih mustahak aku hidup."
                },
                "25": {
                    "verse_nr": "25",
                    "verse": "Aku yakin akan hal itu. Oleh itu aku tahu bahawa aku akan terus hidup untuk menolong kamu, supaya iman kamu semakin teguh dan kamu semakin bersukacita dalam kepercayaan kepada Kristus."
                },
                "26": {
                    "verse_nr": "26",
                    "verse": "Dengan demikian apabila aku bersama-sama kamu lagi, kamu akan mempunyai lebih banyak alasan untuk berbangga dengan aku, kerana kamu sudah bersatu dengan Kristus Yesus."
                },
                "27": {
                    "verse_nr": "27",
                    "verse": "Oleh itu penting bagi kamu untuk hidup sesuai dengan apa yang dituntut oleh Berita Baik tentang Kristus. Dengan demikian sama ada aku dapat berjumpa dengan kamu atau tidak, aku akan mendapat berita bahawa kamu berdiri teguh dan berjuang dengan satu tujuan dan satu keinginan, untuk iman yang berdasarkan Berita Baik itu."
                },
                "28": {
                    "verse_nr": "28",
                    "verse": "Janganlah takut akan orang yang menganiaya kamu; tabahkanlah hati. Hal itu akan membuktikan bahawa mereka akan kalah dan kamu akan menang, kerana Allah sendiri yang memberikan kemenangan itu kepada kamu."
                },
                "29": {
                    "verse_nr": "29",
                    "verse": "Semua itu berlaku kerana kamu sudah diberikan oleh Allah anugerah untuk mengabdikan diri kepada Kristus, bukan sahaja dengan percaya kepada-Nya, tetapi juga dengan menderita bagi-Nya."
                },
                "30": {
                    "verse_nr": "30",
                    "verse": "Sekarang kamu boleh menyertai aku dalam perjuanganku, perjuangan yang pernah kamu lihat aku lakukan dahulu. Sekarang kamu juga mendengar bahawa aku masih tetap berjuang."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Kerana kamu hidup bersatu dengan Kristus, kamu dikuatkan. Kerana Kristus mengasihi kamu, kamu dihiburkan. Kamu dipimpin oleh Roh Allah, dan kamu saling mengasihi serta saling berbelas kasihan."
                },
                "2": {
                    "verse_nr": "2",
                    "verse": "Aku berharap saudara semua dapat benar-benar menyenangkan hatiku dengan hidup seia sekata, saling mengasihi dengan kasih yang sama dan mempunyai fikiran serta tujuan yang sama."
                },
                "3": {
                    "verse_nr": "3",
                    "verse": "Janganlah lakukan sesuatu bagi kepentingan diri sendiri, atau kerana hendak menyombongkan diri. Sebaliknya dengan rendah hati, anggaplah orang lain lebih baik daripada diri sendiri."
                },
                "4": {
                    "verse_nr": "4",
                    "verse": "Utamakan kepentingan orang lain, jangan hanya kepentingan diri sendiri."
                },
                "5": {
                    "verse_nr": "5",
                    "verse": "Sikap kamu hendaklah seperti sikap Kristus Yesus"
                },
                "6": {
                    "verse_nr": "6",
                    "verse": "Sebenarnya Dia ilahi,\ntetapi Dia tidak menganggap keadaan-Nya yang ilahi harus dipertahankan-Nya."
                },
                "7": {
                    "verse_nr": "7",
                    "verse": "Sebaliknya, Dia rela melepaskan segala-galanya,\nlalu menjadi seperti seorang hamba.\nDia datang sebagai manusia,\ndan hidup seperti manusia."
                },
                "8": {
                    "verse_nr": "8",
                    "verse": "Dia merendahkan diri dan hidup dengan taat kepada Allah sehingga mati -\niaitu mati di atas salib."
                },
                "9": {
                    "verse_nr": "9",
                    "verse": "Itulah sebabnya Allah meninggikan Dia setinggi-tingginya,\ndan mengurniai Dia kedudukan yang lebih tinggi daripada semua kedudukan yang lain."
                },
                "10": {
                    "verse_nr": "10",
                    "verse": "Oleh itu, untuk menghormati Yesus, semua makhluk di syurga,\ndan di bumi, dan di bawah bumi akan sujud menyembah Dia."
                },
                "11": {
                    "verse_nr": "11",
                    "verse": "Mereka semua akan mengaku bahawa Yesus Kristus ialah Tuhan;\ndengan demikian Allah Bapa dimuliakan."
                },
                "12": {
                    "verse_nr": "12",
                    "verse": "Oleh itu, saudara-saudaraku yang tercinta, sebagaimana kamu sentiasa taat kepadaku ketika aku bersama-sama kamu, lebih mustahak lagi kamu taat kepadaku sekarang ini ketika kita berjauhan. Allah sudah menyelamatkan kamu, oleh itu kamu harus terus berusaha untuk menyempurnakan kesejahteraan kamu. Lakukanlah hal itu dengan penuh hormat kepada Allah"
                },
                "13": {
                    "verse_nr": "13",
                    "verse": "kerana Allah sentiasa bekerja di kalangan kamu untuk membuat kamu mahu dan sanggup melakukan apa yang dikehendaki-Nya."
                },
                "14": {
                    "verse_nr": "14",
                    "verse": "Lakukanlah segala sesuatu tanpa bersungut-sungut atau bertengkar."
                },
                "15": {
                    "verse_nr": "15",
                    "verse": "Dengan demikian kamu menunjukkan ketulusan dan kemurnian sebagai anak-anak Allah yang tidak bercela, yang hidup di kalangan orang jahat dan berdosa. Ketika kamu menyampaikan berita yang memberikan hidup yang sejati, kamu harus bersinar antara mereka seperti bintang menerangi langit. Jika kamu berbuat demikian, aku mempunyai alasan untuk berbangga dengan kamu pada Hari Kristus datang kembali. Hal itu membuktikan bahawa segala usaha dan jerih payahku tidak sia-sia."
                },
                "16": {
                    "verse_nr": "16",
                    "verse": "Dengan demikian kamu menunjukkan ketulusan dan kemurnian sebagai anak-anak Allah yang tidak bercela, yang hidup di kalangan orang jahat dan berdosa. Ketika kamu menyampaikan berita yang memberikan hidup yang sejati, kamu harus bersinar antara mereka seperti bintang menerangi langit. Jika kamu berbuat demikian, aku mempunyai alasan untuk berbangga dengan kamu pada Hari Kristus datang kembali. Hal itu membuktikan bahawa segala usaha dan jerih payahku tidak sia-sia."
                },
                "17": {
                    "verse_nr": "17",
                    "verse": "Mungkin aku akan dibunuh dan darahku menjadi seperti persembahan yang dicurahkan di atas korban yang kamu persembahkan kepada Allah, sebagai tanda bahawa kamu percaya kepada-Nya. Jika demikian, aku bersyukur dan bersukacita dengan kamu semua."
                },
                "18": {
                    "verse_nr": "18",
                    "verse": "Begitu juga kamu harus bersukacita kerana apa yang akan berlaku dan turut bergembira denganku."
                },
                "19": {
                    "verse_nr": "19",
                    "verse": "Aku berharap bahawa dengan pertolongan Tuhan Yesus, aku dapat segera mengutus Timotius kepada kamu, supaya berita tentang kamu boleh menenteramkan hatiku."
                },
                "20": {
                    "verse_nr": "20",
                    "verse": "Timotius satu-satunya orang yang sehati denganku, dan dia benar-benar mengambil berat tentang kamu."
                },
                "21": {
                    "verse_nr": "21",
                    "verse": "Semua orang lain sibuk mengurus kepentingan sendiri dan bukan kepentingan Yesus Kristus."
                },
                "22": {
                    "verse_nr": "22",
                    "verse": "Kamu sendiri tahu bahawa Timotius sudah membuktikan betapa baik keperibadiannya. Aku dan Timotius sama seperti bapa dengan anak, yang sudah bekerja bersama-sama untuk menyebarkan Berita Baik."
                },
                "23": {
                    "verse_nr": "23",
                    "verse": "Oleh itu aku bercadang mengutus dia kepada kamu, sebaik sahaja aku mengetahui apa yang akan berlaku kepadaku."
                },
                "24": {
                    "verse_nr": "24",
                    "verse": "Aku berharap bahawa dengan pertolongan Tuhan, aku sendiri akan dapat mengunjungi kamu tidak lama lagi."
                },
                "25": {
                    "verse_nr": "25",
                    "verse": "Aku merasa perlu menyuruh Epafroditus, yang kamu utus untuk menolong aku, kembali kepada kamu. Dia sudah bekerja dan berjuang dengan aku untuk mempertahankan Berita Baik."
                },
                "26": {
                    "verse_nr": "26",
                    "verse": "Dia sangat ingin berjumpa dengan kamu semua, dan dia susah hati kerana kamu sudah mendengar bahawa dia sakit."
                },
                "27": {
                    "verse_nr": "27",
                    "verse": "Memang benar dia sakit dan hampir meninggal. Tetapi Allah mengasihani dia, dan bukan dia sahaja tetapi aku juga, supaya aku tidak bertambah sedih."
                },
                "28": {
                    "verse_nr": "28",
                    "verse": "Itulah sebabnya aku semakin ingin menyuruh dia kembali kepada kamu, supaya kamu bergembira semula apabila berjumpa dengan dia, dan kesedihanku pun akan hilang."
                },
                "29": {
                    "verse_nr": "29",
                    "verse": "Oleh itu sambutlah dia dengan penuh kegembiraan sebagai seorang saudara seiman. Hormatilah semua orang yang seperti dia"
                },
                "30": {
                    "verse_nr": "30",
                    "verse": "kerana dia sudah mempertaruhkan nyawa dan hampir meninggal untuk kepentingan pekerjaan Kristus. Dia berbuat demikian untuk memberi aku pertolongan yang tidak dapat kamu berikan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Akhirnya, saudara-saudaraku, semoga kamu bersukacita kerana telah hidup bersatu dengan Tuhan. Aku tidak berkeberatan mengulangi apa yang telah aku tulis dahulu, kerana hal itu baik untuk keselamatan kamu."
                },
                "2": {
                    "verse_nr": "2",
                    "verse": "Berhati-hatilah dengan mereka yang melakukan perbuatan jahat. Mereka itu ibarat anjing. Mereka mendesak bahawa orang harus disunat."
                },
                "3": {
                    "verse_nr": "3",
                    "verse": "Tetapi kitalah orang yang sudah menerima sunat yang benar, bukan mereka. Kita menyembah Allah dengan pertolongan Roh-Nya dan kita bersukacita kerana hidup bersatu dengan Kristus. Kita tidak bergantung kepada upacara yang lahiriah."
                },
                "4": {
                    "verse_nr": "4",
                    "verse": "Sebenarnya aku boleh bergantung kepada upacara-upacara itu. Jika sesiapa menyangka dia boleh bergantung kepada upacara yang lahiriah, aku mempunyai alasan yang lebih banyak."
                },
                "5": {
                    "verse_nr": "5",
                    "verse": "Aku disunat ketika berumur lapan hari. Aku dilahirkan sebagai orang Israel daripada suku Benyamin. Oleh itu aku orang Ibrani sejati. Dalam hal mentaati hukum agama Yahudi, aku tergolong orang Farisi."
                },
                "6": {
                    "verse_nr": "6",
                    "verse": "Aku sangat bersemangat melakukan apa yang aku anggap sebagai kehendak Allah, sehingga aku menganiaya orang yang percaya kepada Kristus. Jika orang boleh kembali kepada Allah dengan mentaati perintah Taurat, maka aku sudah melakukan semua perintah itu."
                },
                "7": {
                    "verse_nr": "7",
                    "verse": "Tetapi kerana apa yang sudah dilakukan oleh Kristus bagiku, semua yang dahulu aku anggap sebagai menguntungkan, kini merugikan."
                },
                "8": {
                    "verse_nr": "8",
                    "verse": "Bukan sahaja hal-hal itu aku anggap merugikan, tetapi semua hal lain yang biasa aku lakukan, sekarang aku anggap merugikan. Dengan demikian aku akan mendapat apa yang jauh lebih menguntungkan, iaitu mengenal Kristus Yesus sebagai Tuhanku. Kerana Kristus, aku telah meninggalkan segala perkara yang biasa aku lakukan. Aku menganggap semua itu sebagai sampah sahaja, supaya aku boleh mendapat Kristus"
                },
                "9": {
                    "verse_nr": "9",
                    "verse": "dan bersatu dengan Dia. Hubungan baik dengan Allah tidak aku peroleh dengan jalan taat kepada Taurat. Tetapi sekarang aku mempunyai hubungan baik dengan Allah, kerana aku percaya kepada Kristus. Hubungan baik itu datang daripada Allah dan berdasarkan kepercayaan kepada Kristus."
                },
                "10": {
                    "verse_nr": "10",
                    "verse": "Inilah satu-satunya keinginanku: mengenal Kristus dan mengalami kuasa yang membangkitkan Dia daripada kematian, turut menderita dengan Dia, dan menjadi seperti Dia dalam hal kematian-Nya."
                },
                "11": {
                    "verse_nr": "11",
                    "verse": "Aku berharap Allah akan menghidupkan aku semula daripada kematian."
                },
                "12": {
                    "verse_nr": "12",
                    "verse": "Aku tidak berkata bahawa aku sudah berjaya melakukan semua yang harus aku lakukan, ataupun sudah menjadi sempurna. Tetapi aku terus berusaha dengan sungguh-sungguh untuk memenangi hadiah yang disediakan oleh Kristus Yesus. Itulah tujuan Kristus Yesus menjadikan aku milik-Nya."
                },
                "13": {
                    "verse_nr": "13",
                    "verse": "Saudara-saudaraku, sebenarnya aku tidak menganggap bahawa aku sudah berjaya memenangi hadiah itu. Tetapi satu perkara aku lakukan. Aku melupakan apa yang di belakang dan berusaha dengan gigih untuk mencapai apa yang di hadapan."
                },
                "14": {
                    "verse_nr": "14",
                    "verse": "Itulah sebabnya aku berlari terus ke arah tujuanku untuk memenangi hadiah itu. Hadiah itu hidup sejati dan kekal yang merupakan panggilan Allah kepadaku melalui Kristus Yesus."
                },
                "15": {
                    "verse_nr": "15",
                    "verse": "Kita semua yang sudah matang dalam kehidupan sebagai orang yang percaya kepada Kristus, harus bersikap demikian. Tetapi jika ada antara kamu yang berpendapat lain, Allah akan menjelaskan hal itu kepada kamu."
                },
                "16": {
                    "verse_nr": "16",
                    "verse": "Bagaimanapun kita perlu memperhatikan hal ini: Kita harus tetap hidup menurut peraturan yang telah kita taati sehingga sekarang."
                },
                "17": {
                    "verse_nr": "17",
                    "verse": "Saudara-saudaraku, ikutlah teladanku. Kami sudah memberikan teladan yang baik kepada kamu. Oleh itu perhatikanlah orang yang mengikut teladan kami itu."
                },
                "18": {
                    "verse_nr": "18",
                    "verse": "Apa yang akan aku beritahukan kepada kamu, sudah banyak kali aku katakan kepada kamu dahulu, dan sekarang aku mengulanginya lagi dengan tangisan. Banyak orang dengan kehidupan mereka sudah merosakkan erti kematian Kristus di kayu salib."
                },
                "19": {
                    "verse_nr": "19",
                    "verse": "Hidup orang seperti itu akan berakhir dengan kehancuran, kerana mereka bertuhankan keinginan tubuh mereka sendiri. Mereka membanggakan hal-hal yang seharusnya memalukan. Mereka hanya memikirkan perkara-perkara duniawi."
                },
                "20": {
                    "verse_nr": "20",
                    "verse": "Tetapi kewarganegaraan kita di syurga. Dengan penuh harapan kita menanti-nantikan kedatangan Penyelamat kita, Tuhan Yesus Kristus dari syurga."
                },
                "21": {
                    "verse_nr": "21",
                    "verse": "Dia akan mengubah tubuh kita yang lemah dan fana ini, menjadi seperti tubuh-Nya sendiri yang mulia itu. Dia dapat melakukan hal itu kerana Dia memiliki kuasa untuk menaklukkan segala sesuatu."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Oleh itu, saudara-saudaraku, demikianlah hendaknya kamu berdiri teguh dalam hidup yang bersatu dengan Tuhan. Aku sangat mengasihi dan sangat merindukan kamu! Kamu sungguh menggembirakan aku dan menyebabkan aku berasa bangga!"
                },
                "2": {
                    "verse_nr": "2",
                    "verse": "Euodia dan Sintikhe, aku memohon supaya kamu berdua sehati sebagai saudara seiman yang mentaati Tuhan."
                },
                "3": {
                    "verse_nr": "3",
                    "verse": "Rakanku yang setia, aku ingin kamu menolong kedua-dua orang wanita itu. Mereka sudah bekerja keras bersama-sama aku untuk mengkhabarkan Berita Baik, sama seperti Klemen dan semua orang lain yang bekerja bersama dengan aku. Nama mereka tertulis di dalam kitab Allah yang mengandungi nama orang yang memiliki hidup sejati."
                },
                "4": {
                    "verse_nr": "4",
                    "verse": "Semoga kamu sentiasa bersukacita kerana hidup bersatu dengan Tuhan. Sekali lagi aku berkata: bersukacitalah!"
                },
                "5": {
                    "verse_nr": "5",
                    "verse": "Hendaklah kamu bertolak ansur. Tuhan akan datang segera."
                },
                "6": {
                    "verse_nr": "6",
                    "verse": "Janganlah khuatir akan apa pun. Dalam segala hal, berdoalah dan mintalah kepada Allah apa yang kamu perlukan. Apabila berdoa kepada Allah, hendaklah kamu selalu mengucap syukur."
                },
                "7": {
                    "verse_nr": "7",
                    "verse": "Kesejahteraan daripada Allah yang tidak mungkin difahami oleh manusia, akan menjaga hati dan fikiran kamu, kerana kamu sudah bersatu dengan Kristus Yesus."
                },
                "8": {
                    "verse_nr": "8",
                    "verse": "Akhirnya, saudara-saudaraku, hendaklah kamu menumpukan fikiran hanya kepada perkara-perkara yang baik dan yang patut dipuji, iaitu perkara yang benar, yang mulia, yang adil, yang murni, yang elok dan yang terhormat."
                },
                "9": {
                    "verse_nr": "9",
                    "verse": "Lakukanlah apa yang telah kamu pelajari dan terima daripadaku, baik kata-kata mahupun perbuatanku. Allah yang mengurniai kita kesejahteraan akan menyertai kamu."
                },
                "10": {
                    "verse_nr": "10",
                    "verse": "Dalam hidupku yang bersatu dengan Tuhan, aku bersukacita kerana setelah sedemikian lama, sekali lagi kamu berpeluang mengambil berat terhadap diriku. Aku tidak bermaksud bahawa kamu sudah melupakan aku, tetapi kamu tidak berpeluang untuk menunjukkan bahawa kamu mengambil berat terhadap diriku."
                },
                "11": {
                    "verse_nr": "11",
                    "verse": "Aku berkata seperti itu bukan kerana aku berkekurangan; aku sudah belajar berpuas hati walaupun aku hanya memiliki sedikit."
                },
                "12": {
                    "verse_nr": "12",
                    "verse": "Aku sudah mengalami hidup serba kekurangan dan juga lebih daripada kecukupan. Aku mengetahui rahsianya untuk menghadapi berbagai-bagai keadaan. Aku berpuas hati baik ketika kenyang ataupun lapar, baik ketika hidup mewah ataupun berkekurangan."
                },
                "13": {
                    "verse_nr": "13",
                    "verse": "Dengan kuasa yang diberikan oleh Kristus, aku berdaya menghadapi segala macam keadaan."
                },
                "14": {
                    "verse_nr": "14",
                    "verse": "Tetapi kamu sudah menolong aku dalam kesusahanku; perbuatan kamu itu baik."
                },
                "15": {
                    "verse_nr": "15",
                    "verse": "Kamu yang tinggal di Filipi benar-benar tahu bahawa ketika aku meninggalkan Makedonia, pada waktu aku mula mengkhabarkan Berita Baik di situ, kamulah satu-satunya jemaah yang menolong aku. Hanya kamu yang mengalami untung rugi bersama-sama aku."
                },
                "16": {
                    "verse_nr": "16",
                    "verse": "Semasa aku di Tesalonika dan memerlukan bantuan, lebih daripada sekali kamu mengirim bantuan kepadaku."
                },
                "17": {
                    "verse_nr": "17",
                    "verse": "Aku tidak ingin menerima pemberian sahaja, tetapi aku ingin melihat keuntungan dimasukkan ke dalam akaun kamu."
                },
                "18": {
                    "verse_nr": "18",
                    "verse": "Aku mengaku sudah menerima segala yang kamu berikan, yang lebih daripada cukup itu! Aku sudah menerima semua pemberian kamu yang dibawa oleh Epafroditus, dan sekarang aku mempunyai segala yang aku perlukan. Pemberian kamu seperti persembahan yang harum dan Allah berkenan menerima korban itu."
                },
                "19": {
                    "verse_nr": "19",
                    "verse": "Allahku dengan kekayaan-Nya yang berlimpah-limpah, akan memenuhi segala keperluan kamu melalui Kristus Yesus."
                },
                "20": {
                    "verse_nr": "20",
                    "verse": "Terpujilah Allah dan Bapa kita selama-lamanya! Amin."
                },
                "21": {
                    "verse_nr": "21",
                    "verse": "Sampaikan salamku kepada semua umat Allah yang menjadi milik Kristus Yesus. Terimalah salam daripada saudara-saudara seiman yang bersama-sama aku."
                },
                "22": {
                    "verse_nr": "22",
                    "verse": "Semua umat Allah di sini mengirim salam kepada kamu, terutama mereka yang dari istana Kaisar."
                },
                "23": {
                    "verse_nr": "23",
                    "verse": "Semoga Tuhan Yesus Kristus memberkati kamu semua."
                }
            }
        }
    }
}