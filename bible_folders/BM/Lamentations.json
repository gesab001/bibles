{
    "version": "BM",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Alangkah sunyinya Yerusalem, yang dahulu penuh dengan penduduk!\nDahulu kota itu dihormati di seluruh dunia, tetapi sekarang seperti balu.\nKota yang termulia di bumi telah dijadikan hamba."
                },
                "2": {
                    "verse_nr": "2",
                    "verse": "Sepanjang malam dia menangis, air matanya bercucuran di pipi.\nTidak seorang pun daripada kawannya mahu menghibur dia.\nSekutunya telah mengkhianati dan memusuhi dia."
                },
                "3": {
                    "verse_nr": "3",
                    "verse": "Penduduk Yehuda dijadikan hamba yang tidak berdaya,\ndipaksa meninggalkan kampung halaman mereka.\nMereka tinggal di kalangan bangsa-bangsa,\ntanpa tempat yang memberikan damai sentosa.\nMereka dikepung musuh pada waktu mereka sengsara."
                },
                "4": {
                    "verse_nr": "4",
                    "verse": "Kini tidak seorang pun datang ke Rumah TUHAN pada hari perayaan.\nGadis-gadis yang menyanyi di sana menderita,\ndan para imam berkeluh-kesah.\nPintu gerbang kota lengang, dan kota Sion diliputi kesedihan."
                },
                "5": {
                    "verse_nr": "5",
                    "verse": "Musuh berjaya kerana dapat menguasai Yerusalem;\nTUHAN membuat dia menderita kerana sangat banyak dosanya.\nPenduduknya telah ditawan dan dibawa pergi oleh musuh."
                },
                "6": {
                    "verse_nr": "6",
                    "verse": "Keindahan Yerusalem sudah lenyap.\nKini para pemimpinnya seperti rusa yang lemah dan lapar;\nmereka kehabisan tenaga semasa dikejar pemburu."
                },
                "7": {
                    "verse_nr": "7",
                    "verse": "Yerusalem teringat akan keagungannya pada masa silam;\nkini kota itu runtuh dan penuh kesengsaraan.\nTiada sesiapa yang menolongnya ketika dia dikalahkan musuh;\nsemua penakluk mentertawakan kejatuhannya."
                },
                "8": {
                    "verse_nr": "8",
                    "verse": "Kehormatannya tiada lagi;\ndia bertelanjang dan dihina.\nDia mengerang dan menyembunyikan muka kerana malu,\nYerusalem telah menajiskan diri dengan dosa yang keji."
                },
                "9": {
                    "verse_nr": "9",
                    "verse": "Kenajisannya nampak dengan nyata namun tidak dipedulikannya.\nKeruntuhannya sangat dahsyat, tiada sesiapa pun dapat menghiburkannya.\nMusuhnya menang dan dia menangis minta belas kasihan daripada TUHAN."
                },
                "10": {
                    "verse_nr": "10",
                    "verse": "Musuhnya merampas segala kekayaannya.\nDia nampak mereka masuk ke Rumah TUHAN,\ntempat larangan bagi orang yang bukan umat TUHAN."
                },
                "11": {
                    "verse_nr": "11",
                    "verse": "Penduduk kota itu mengerang sementara mereka mencari makanan,\nmereka menukarkan harta benda dengan makanan,\nsupaya mereka tetap hidup dan tidak mati.\nKota Yerusalem berseru, \u201cPandanglah aku, ya TUHAN, dan lihatlah kesengsaraanku.\u201d"
                },
                "12": {
                    "verse_nr": "12",
                    "verse": "\u201cPandanglah aku,\u201d serunya kepada setiap orang yang lalu di situ.\n\u201cBelum pernah sesiapa pun menderita seperti aku,\npenderitaan yang didatangkan oleh TUHAN kepadaku kerana kemurkaan-Nya."
                },
                "13": {
                    "verse_nr": "13",
                    "verse": "Dia menurunkan api dari langit, api yang membakar dalam diriku.\nDia memasang perangkap bagiku dan menjatuhkan aku ke tanah.\nLalu Dia membiarkan aku seorang diri menderita sepanjang hari."
                },
                "14": {
                    "verse_nr": "14",
                    "verse": "Dia memerhati segala dosaku, lalu mengikatnya menjadi satu,\ndan mengalungkannya pada leherku, sehingga beratnya melemahkan aku.\nTuhan menyerahkan aku kepada musuhku, dan aku tidak berdaya melawan mereka."
                },
                "15": {
                    "verse_nr": "15",
                    "verse": "Tuhan mentertawakan pahlawan-pahlawanku;\nDia mengirim tentera untuk membinasakan pemudaku.\nDia memijak-mijak umatku sampai hancur, seperti orang memeras buah anggur."
                },
                "16": {
                    "verse_nr": "16",
                    "verse": "Itulah sebabnya air mataku bercucuran.\nTiada sesiapa pun dapat menghibur aku, ataupun menguatkan hatiku.\nMusuh telah mengalahkan aku; pendudukku telah kehilangan segala sesuatu."
                },
                "17": {
                    "verse_nr": "17",
                    "verse": "Aku menghulurkan tangan, tetapi tiada sesiapa menolong aku.\nTUHAN mengirim musuh dari segala arah untuk memerangi aku.\nMereka memperlakukan aku seperti najis."
                },
                "18": {
                    "verse_nr": "18",
                    "verse": "Namun TUHAN adil kerana aku telah melanggar perintah-Nya.\nDengarkan aku, hai semua bangsa, pandanglah aku yang kesakitan.\nPara pemuda dan pemudiku ditawan dan dibawa pergi."
                },
                "19": {
                    "verse_nr": "19",
                    "verse": "Aku memanggil sekutuku, tetapi mereka tidak mahu menolong aku.\nPara imam dan pemimpin mati di jalan-jalan kota,\nketika mencari makanan untuk terus hidup."
                },
                "20": {
                    "verse_nr": "20",
                    "verse": "Ya TUHAN, lihatlah kesengsaraanku dan penderitaan batinku.\nHatiku hancur kerana dosaku dahulu.\nPembunuhan berlaku di jalan raya, bahkan di dalam rumah pun kematian berlaku."
                },
                "21": {
                    "verse_nr": "21",
                    "verse": "Dengarlah rintihanku; tiada sesiapa pun yang menghibur aku.\nMusuhku bersukacita kerana Engkau telah mendatangkan bencana ini kepadaku.\nDatangkan hari yang Engkau janjikan itu, agar musuhku menderita seperti aku."
                },
                "22": {
                    "verse_nr": "22",
                    "verse": "Salahkan mereka kerana segala kejahatan mereka.\nHukumlah mereka sebagaimana Engkau menghukum aku kerana dosaku.\nAku berkeluh-kesah kerana amat sedih hatiku.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dalam keadaan murka, Tuhan telah menyelubungi Sion dengan kegelapan.\nDia mengubah keagungan Israel yang setinggi langit menjadi runtuhan.\nKetika Dia murka, Rumah-Nya pun ditinggalkan."
                },
                "2": {
                    "verse_nr": "2",
                    "verse": "Tuhan memusnahkan semua kampung di Yehuda tanpa belas kasihan,\nDia merobohkan kubu-kubu yang menjadi pertahanan negeri.\nDia mempermalukan kerajaan serta para penguasanya."
                },
                "3": {
                    "verse_nr": "3",
                    "verse": "Dengan murka Dia memusnahkan kekuatan Israel;\nDia tidak mahu menolong kita ketika musuh datang.\nKemurkaan-Nya terhadap kita menyala-nyala bagaikan api menghanguskan segala sesuatu."
                },
                "4": {
                    "verse_nr": "4",
                    "verse": "Dia membidikkan panah ke arah kita seolah-olah kita ini musuh-Nya;\nDia membunuh semua orang yang menjadi kesukaan dan kebanggaan kita.\nDi kota Yerusalem kita merasakan api kemurkaan-Nya."
                },
                "5": {
                    "verse_nr": "5",
                    "verse": "Seperti musuh, Tuhan telah membinasakan Israel;\nDia memusnahkan semua kubu dan istananya.\nDia menambah kedukaan penduduk Yehuda."
                },
                "6": {
                    "verse_nr": "6",
                    "verse": "Dia menghancurkan Rumah TUHAN tempat kita menyembah Dia;\nDia menghapuskan semua perayaan dan hari Sabat.\nRaja dan imam semuanya menderita akibat kemurkaan-Nya."
                },
                "7": {
                    "verse_nr": "7",
                    "verse": "Tuhan menolak mazbah-Nya dan meninggalkan Rumah-Nya yang suci;\nDia membiarkan musuh merobohkan temboknya.\nMusuh bersorak-sorak kerana menang di tempat kita beribadat dengan sukacita dahulu."
                },
                "8": {
                    "verse_nr": "8",
                    "verse": "TUHAN telah mengambil keputusan untuk merobohkan tembok Sion;\nDia mengukur tembok itu supaya semuanya dihancurkan-Nya.\nMenara dan tembok kini menjadi runtuhan belaka."
                },
                "9": {
                    "verse_nr": "9",
                    "verse": "Pintu-pintu gerbang roboh ditimbun runtuhan, dan palang-palangnya patah.\nRaja dan para pemimpin kini di negeri pembuangan.\nTaurat tidak lagi diajarkan, dan para nabi tidak lagi menerima penglihatan daripada TUHAN."
                },
                "10": {
                    "verse_nr": "10",
                    "verse": "Orang tua di Yerusalem duduk membisu di atas tanah,\nmenaruh debu di kepala dan memakai kain guni.\nGadis-gadis menundukkan kepala sampai ke tanah."
                },
                "11": {
                    "verse_nr": "11",
                    "verse": "Mataku bengkak kerana menangis tanpa berhenti;\njiwaku merana tidak terperi.\nHatiku hancur melihat kebinasaan bangsaku, melihat kanak-kanak dan bayi pengsan di jalan kota."
                },
                "12": {
                    "verse_nr": "12",
                    "verse": "Mereka berseru kepada ibu mereka kerana lapar dan dahaga;\nmereka jatuh di tengah jalan seolah-olah cedera,\nlalu meninggal di pangkuan ibu mereka."
                },
                "13": {
                    "verse_nr": "13",
                    "verse": "Hai Yerusalem, kota Sion yang tercinta, apakah yang dapat kukatakan?\nAku tidak dapat menghibur engkau. Belum pernah sesiapa pun menderita seperti engkau.\nBencana sebesar samudera telah menimpamu;\ntiada lagi harapan bagi engkau."
                },
                "14": {
                    "verse_nr": "14",
                    "verse": "Nabi-nabimu hanya tahu berdusta;\nmereka menipu engkau dengan tidak menyatakan dosamu.\nMereka membuat engkau berfikir bahawa engkau tidak perlu bertaubat."
                },
                "15": {
                    "verse_nr": "15",
                    "verse": "Semua orang yang lalu di kotamu menghina engkau.\nMereka menggeleng-gelengkan kepala dan tertawa melihat runtuhan Yerusalem.\n\u201cInikah kota yang disebut paling indah dan menjadi kebanggaan dunia?\u201d tanya mereka."
                },
                "16": {
                    "verse_nr": "16",
                    "verse": "Semua musuhmu mengolok-olok engkau dan memandang engkau dengan benci.\nMereka mencebikkan bibir sambil menista, \u201cKami sudah memusnahkan engkau!\nInilah hari yang kami nanti-nantikan!\u201d"
                },
                "17": {
                    "verse_nr": "17",
                    "verse": "Akhirnya TUHAN melakukan apa yang telah diancamkan-Nya;\nDia membinasakan kita tanpa belas kasihan seperti yang diperingatkan-Nya kepada kita dahulu.\nDia memberi musuh kita kemenangan, dan mereka bersukacita kerana kejatuhan kita."
                },
                "18": {
                    "verse_nr": "18",
                    "verse": "Hai Yerusalem, biarlah tembokmu berseru kepada Tuhan!\nBiarlah air matamu bercucuran seperti sungai yang mengalir siang dan malam.\nTeruslah menangis dan berdukalah sehingga habis tenagamu."
                },
                "19": {
                    "verse_nr": "19",
                    "verse": "Bangunlah berkali-kali sepanjang malam, dan berserulah kepada Tuhan;\ncurahkanlah isi hatimu dan mohonlah belas kasihan untuk anak-anakmu,\nanak-anak yang sedang kelaparan di tiap-tiap simpang jalan."
                },
                "20": {
                    "verse_nr": "20",
                    "verse": "Pandanglah, ya TUHAN! Pandanglah mereka yang Engkau seksa!\nKaum wanita makan anak-anak yang dikasihi mereka!\nPara imam dan nabi dibunuh di dalam Rumah TUHAN!"
                },
                "21": {
                    "verse_nr": "21",
                    "verse": "Orang tua dan muda semuanya mati di jalan-jalan,\npemuda dan pemudi dibunuh dengan pedang musuh.\nEngkau membunuh mereka tanpa belas kasihan pada hari Engkau murka."
                },
                "22": {
                    "verse_nr": "22",
                    "verse": "Engkau menjemput musuhku mengadakan pesta keganasan di sekelilingku;\ntiada seorang pun dapat menyelamatkan diri pada hari Engkau murka.\nMereka membunuh anak-anakku yang telah aku pelihara dan kasihi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Akulah yang tahu bagaimana rasanya dihukum oleh Allah."
                },
                "2": {
                    "verse_nr": "2",
                    "verse": "Dia menyeret aku ke tempat yang semakin gelap"
                },
                "3": {
                    "verse_nr": "3",
                    "verse": "dan bertubi-tubi memukul aku tanpa belas kasihan."
                },
                "4": {
                    "verse_nr": "4",
                    "verse": "Dia melukakan badanku dengan parah dan mematahkan tulang-tulangku."
                },
                "5": {
                    "verse_nr": "5",
                    "verse": "Dia meliputi aku dengan kesedihan dan penderitaan."
                },
                "6": {
                    "verse_nr": "6",
                    "verse": "Dia memaksa aku tinggal dalam kegelapan,\nseperti orang yang mati pada zaman silam."
                },
                "7": {
                    "verse_nr": "7",
                    "verse": "Dia merantai aku dengan kuat;\naku dipenjarakan tanpa harapan untuk melarikan diri."
                },
                "8": {
                    "verse_nr": "8",
                    "verse": "Aku berseru meminta pertolongan,\ntetapi Allah tidak mahu mendengarkan aku."
                },
                "9": {
                    "verse_nr": "9",
                    "verse": "Aku berjalan terhuyung-hayang;\njalanku dihalangi dengan tembok batu."
                },
                "10": {
                    "verse_nr": "10",
                    "verse": "Dia mengadang aku seperti seekor beruang;\nDia menerkam aku seperti seekor singa."
                },
                "11": {
                    "verse_nr": "11",
                    "verse": "Dia mengejar aku sehingga aku menyimpang jalan,\nlalu mencabik-cabikkan aku dan meninggalkan aku."
                },
                "12": {
                    "verse_nr": "12",
                    "verse": "Dia merentangkan busur-Nya,\ndan menjadikan aku sasaran anak panah-Nya."
                },
                "13": {
                    "verse_nr": "13",
                    "verse": "Anak panah-Nya menembus tubuhku,\nsampai menusuk jantungku."
                },
                "14": {
                    "verse_nr": "14",
                    "verse": "Orang mentertawakan aku sepanjang hari;\naku dijadikan bahan sindiran."
                },
                "15": {
                    "verse_nr": "15",
                    "verse": "Hanya kepahitan yang diberikan-Nya kepadaku sebagai minuman dan makanan."
                },
                "16": {
                    "verse_nr": "16",
                    "verse": "Dia menggosokkan mukaku pada tanah,\ndan menghantukkan gigiku pada batu sehingga patah."
                },
                "17": {
                    "verse_nr": "17",
                    "verse": "Aku sudah lupa akan kesihatan, kesejahteraan,\ndan kebahagiaan."
                },
                "18": {
                    "verse_nr": "18",
                    "verse": "Aku tidak akan hidup lama lagi,\nsudah hilang harapanku kepada TUHAN."
                },
                "19": {
                    "verse_nr": "19",
                    "verse": "Memikirkan pengembaraan dan penderitaanku, bagaikan makan racun yang pahit."
                },
                "20": {
                    "verse_nr": "20",
                    "verse": "Aku terus-menerus memikirkan hal itu,\nsehingga batinku tertekan."
                },
                "21": {
                    "verse_nr": "21",
                    "verse": "Namun harapanku bangkit kembali\napabila aku teringat akan perkara ini"
                },
                "22": {
                    "verse_nr": "22",
                    "verse": "Kasih TUHAN abadi dan\nrahmat-Nya tidak berkesudahan"
                },
                "23": {
                    "verse_nr": "23",
                    "verse": "selalu baru setiap pagi,\nsesungguhnya Dia setia!"
                },
                "24": {
                    "verse_nr": "24",
                    "verse": "TUHAN sahaja yang aku punyai,\noleh itu aku berharap kepada-Nya."
                },
                "25": {
                    "verse_nr": "25",
                    "verse": "TUHAN baik terhadap setiap orang yang percaya kepada-Nya."
                },
                "26": {
                    "verse_nr": "26",
                    "verse": "Oleh itu baiklah kita menantikan\nDia dengan sabar, sehingga Dia menyelamatkan kita."
                },
                "27": {
                    "verse_nr": "27",
                    "verse": "Baiklah kita belajar tabah hati\nketika masih muda."
                },
                "28": {
                    "verse_nr": "28",
                    "verse": "Apabila Dia mendatangkan penderitaan,\nkita harus duduk sendirian dan berdiam diri."
                },
                "29": {
                    "verse_nr": "29",
                    "verse": "Kita harus merendahkan diri dan berserah,\nkerana mungkin masih ada harapan."
                },
                "30": {
                    "verse_nr": "30",
                    "verse": "Walaupun dipukul dan dihina,\nkita harus menerima semuanya."
                },
                "31": {
                    "verse_nr": "31",
                    "verse": "Tuhan berbelas kasihan dan tidak akan menolak kita selama-lamanya."
                },
                "32": {
                    "verse_nr": "32",
                    "verse": "Walaupun Dia mendatangkan penderitaan kepada kita,\nDia tetap mengasihi kita dengan kasih yang tiada batas."
                },
                "33": {
                    "verse_nr": "33",
                    "verse": "Dia tidak suka menyebabkan\nkita menderita dan sedih."
                },
                "34": {
                    "verse_nr": "34",
                    "verse": "Tuhan tahu apabila batin kita tertekan waktu dalam tahanan"
                },
                "35": {
                    "verse_nr": "35",
                    "verse": "Dia tahu apabila kita\nkehilangan hak yang diberikan-Nya kepada kita"
                },
                "36": {
                    "verse_nr": "36",
                    "verse": "apabila keadilan diputarbalikkan,\npasti Tuhan mengetahuinya."
                },
                "37": {
                    "verse_nr": "37",
                    "verse": "Kehendak Tuhan sahaja yang selalu berlaku."
                },
                "38": {
                    "verse_nr": "38",
                    "verse": "Kebaikan dan kejahatan berlaku\nhanya dengan perintah Tuhan."
                },
                "39": {
                    "verse_nr": "39",
                    "verse": "Mengapakah kita bersungut\napabila dihukum kerana dosa kita?"
                },
                "40": {
                    "verse_nr": "40",
                    "verse": "Marilah kita menyelidiki hidup kita, dan kembali kepada TUHAN."
                },
                "41": {
                    "verse_nr": "41",
                    "verse": "Marilah kita membuka hati kepada Allah di syurga dan berdoa"
                },
                "42": {
                    "verse_nr": "42",
                    "verse": "\u201cYa TUHAN, kami telah berdosa dan memberontak terhadap-Mu, dan Engkau belum lagi mengampuni kami."
                },
                "43": {
                    "verse_nr": "43",
                    "verse": "Engkau mengejar dan membunuh kami;\nkemurkaan-Mu menyembunyikan belas kasihan-Mu."
                },
                "44": {
                    "verse_nr": "44",
                    "verse": "Kemurkaan-Mu bagaikan awan\nyang sangat tebal,\nsehingga tidak dapat ditembusi doa."
                },
                "45": {
                    "verse_nr": "45",
                    "verse": "Engkau menjadikan kami seperti sampah\npada pandangan seluruh dunia."
                },
                "46": {
                    "verse_nr": "46",
                    "verse": "Kami dihina dan dipermainkan oleh semua musuh"
                },
                "47": {
                    "verse_nr": "47",
                    "verse": "kami ditimpa malapetaka dan kehancuran; kami hidup dalam bahaya dan ketakutan."
                },
                "48": {
                    "verse_nr": "48",
                    "verse": "Air mataku mengalir seperti\nsungai kerana bangsaku telah hancur."
                },
                "49": {
                    "verse_nr": "49",
                    "verse": "Air mataku tidak akan berhenti bercucuran"
                },
                "50": {
                    "verse_nr": "50",
                    "verse": "sehingga TUHAN dari syurga, memandang dan memperhatikan kami."
                },
                "51": {
                    "verse_nr": "51",
                    "verse": "Hatiku pilu apabila melihat hal yang berlaku kepada kaum wanita di kota kami."
                },
                "52": {
                    "verse_nr": "52",
                    "verse": "Aku diperangkap seperti burung oleh musuh yang membenci aku tanpa alasan."
                },
                "53": {
                    "verse_nr": "53",
                    "verse": "Mereka membuang aku hidup-hidup ke dalam lubang yang dalam,\nlalu menutup mulut lubang dengan batu."
                },
                "54": {
                    "verse_nr": "54",
                    "verse": "Air naik sampai ke kepalaku,\ndan aku berfikir bahawa kematianku sudah hampir."
                },
                "55": {
                    "verse_nr": "55",
                    "verse": "Ya TUHAN, dari dasar lubang yang dalam itu aku berseru kepada-Mu."
                },
                "56": {
                    "verse_nr": "56",
                    "verse": "Apabila aku memohon Engkau menolong aku,\nEngkau mendengarkan seruanku."
                },
                "57": {
                    "verse_nr": "57",
                    "verse": "Engkau mengabulkan doaku,\ndan berfirman kepadaku, \u2018Jangan takut.\u2019"
                },
                "58": {
                    "verse_nr": "58",
                    "verse": "Engkau datang memperjuangkan perkaraku, ya Tuhan,\ndan Engkau menyelamatkan nyawaku."
                },
                "59": {
                    "verse_nr": "59",
                    "verse": "Engkau melihat kejahatan yang dilakukan terhadapku;\noleh itu belalah perkaraku."
                },
                "60": {
                    "verse_nr": "60",
                    "verse": "Engkau tahu bahawa musuh membenci aku,\ndan mereka bermuslihat terhadapku."
                },
                "61": {
                    "verse_nr": "61",
                    "verse": "Engkau mendengar mereka menghina aku, ya TUHAN;\nEngkau tahu akan semua muslihat mereka."
                },
                "62": {
                    "verse_nr": "62",
                    "verse": "Sepanjang hari mereka mempercakapkan aku,\ndan merancang untuk mencelakakan aku."
                },
                "63": {
                    "verse_nr": "63",
                    "verse": "Dari pagi hingga petang\nmereka mengejek aku."
                },
                "64": {
                    "verse_nr": "64",
                    "verse": "Ya TUHAN, hukumlah mereka\nsetimpal dengan perbuatan mereka."
                },
                "65": {
                    "verse_nr": "65",
                    "verse": "Kutuklah mereka dan\npatahkanlah semangat mereka!"
                },
                "66": {
                    "verse_nr": "66",
                    "verse": "Burulah mereka dan\nhapuskanlah mereka dari dunia.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Emas yang berkilauan telah menjadi pudar;\nbatu-batu Rumah TUHAN bertaburan di jalan."
                },
                "2": {
                    "verse_nr": "2",
                    "verse": "Dahulu kaum pemuda kota Sion seperti emas yang berharga,\ntetapi sekarang mereka diperlakukan seperti belanga tembikar."
                },
                "3": {
                    "verse_nr": "3",
                    "verse": "Serigala betina pun tahu menyusui anaknya,\ntetapi umat-Ku kejam seperti burung unta di padang gurun."
                },
                "4": {
                    "verse_nr": "4",
                    "verse": "Mereka membiarkan bayi mereka mati kehausan dan kelaparan;\nanak-anak minta makanan, tetapi tiada sesiapa pun yang memberikan makanan."
                },
                "5": {
                    "verse_nr": "5",
                    "verse": "Orang yang dahulu makan makanan terbaik, sekarang mati kelaparan di jalan;\nmereka yang dahulu hidup mewah, sekarang mengorek sampah mencari makanan."
                },
                "6": {
                    "verse_nr": "6",
                    "verse": "Bangsaku telah dihukum lebih berat daripada penduduk Sodom,\nyang musnah dalam sekelip mata kerana dihukum oleh Allah."
                },
                "7": {
                    "verse_nr": "7",
                    "verse": "Dahulu para pemimpin kami murni seperti salji yang putih bersih.\nMereka tegap dan kuat,\nsegar bugar dan sihat."
                },
                "8": {
                    "verse_nr": "8",
                    "verse": "Tetapi sekarang mereka terlantar di jalan dan tidak dikenali orang,\nmuka mereka menjadi lebih hitam daripada jelaga,\nkulit mereka kerepot dan melekat pada tulang,\nseperti kayu yang kering kerontang."
                },
                "9": {
                    "verse_nr": "9",
                    "verse": "Mereka menderita dan mati perlahan-lahan, kerana sama sekali tidak mempunyai makanan.\nOrang yang mati di medan pertempuran, lebih beruntung daripada orang yang mati kelaparan."
                },
                "10": {
                    "verse_nr": "10",
                    "verse": "Bencana yang menimpa bangsaku sangat mengerikan;\nsehingga ibu yang penyayang terpaksa memasak anak sendiri untuk dimakan."
                },
                "11": {
                    "verse_nr": "11",
                    "verse": "TUHAN melampiaskan kemurkaan-Nya\ndan membakar kota Sion sampai musnah."
                },
                "12": {
                    "verse_nr": "12",
                    "verse": "Di kalangan raja-raja dan penduduk dunia tidak seorang pun yang percaya\nbahawa pintu gerbang Yerusalem dapat dimasuki musuh."
                },
                "13": {
                    "verse_nr": "13",
                    "verse": "Tetapi hal itu berlaku kerana nabi-nabinya telah berdosa,\ndan imam-imamnya membunuh orang yang tidak bersalah."
                },
                "14": {
                    "verse_nr": "14",
                    "verse": "Para pemimpin kota Yerusalem bagai orang buta yang berjalan tidak tentu arah.\nPakaian mereka berlumuran darah sehingga tiada seorang pun mahu menyentuh mereka."
                },
                "15": {
                    "verse_nr": "15",
                    "verse": "Orang berkata, \u201cPergi dari sini! Kamu najis, jangan sentuh kami!\u201d\nOleh itu mereka mengembara dari negeri ke negeri,\ntetapi tidak disambut oleh sesiapa pun."
                },
                "16": {
                    "verse_nr": "16",
                    "verse": "TUHAN tidak mempedulikan mereka lagi; Dia sendiri mencerai-beraikan mereka.\nDia tidak lagi menghargai para imam atau mengasihani para pemimpin."
                },
                "17": {
                    "verse_nr": "17",
                    "verse": "Mata kami penat memandang, menantikan bantuan yang tidak kunjung datang.\nKami mengharapkan pertolongan daripada bangsa yang sebenarnya tidak dapat memberikan apa-apa."
                },
                "18": {
                    "verse_nr": "18",
                    "verse": "Musuh selalu mengawasi kami, sehingga kami tidak dapat keluar ke jalan.\nKematian kami sudah dekat, kerana hidup kami sudah berakhir."
                },
                "19": {
                    "verse_nr": "19",
                    "verse": "Orang yang mengejar kami lebih pantas daripada burung helang.\nMereka memburu kami di bukit-bukit, dan mengadang kami di padang gurun."
                },
                "20": {
                    "verse_nr": "20",
                    "verse": "Mereka menangkap orang yang memberi kami hidup,\niaitu raja pilihan TUHAN;\norang yang kami percayai untuk melindungi kami daripada penyerbu."
                },
                "21": {
                    "verse_nr": "21",
                    "verse": "Tertawalah, hai penduduk Edom dan Us, bergembiralah, selagi kamu dapat tertawa.\nKamu pun akan ditimpa bencana, dan menelanjangi diri kerana kamu mabuk."
                },
                "22": {
                    "verse_nr": "22",
                    "verse": "Sion telah menjalani hukuman kerana dosanya; kini TUHAN tidak akan membiarkan kami tinggal di tempat pembuangan lagi.\nTetapi engkau, hai Edom,\nakan dihukum oleh TUHAN; dosa-dosamu akan didedahkan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ingatlah, ya TUHAN, akan apa yang telah berlaku kepada kami.\nPandanglah kami, lihatlah kehinaan kami."
                },
                "2": {
                    "verse_nr": "2",
                    "verse": "Harta warisan kami telah dirampas orang lain;\norang asing sedang menduduki rumah kami."
                },
                "3": {
                    "verse_nr": "3",
                    "verse": "Bapa kami dibunuh oleh musuh,\ndan kini ibu kami menjadi balu."
                },
                "4": {
                    "verse_nr": "4",
                    "verse": "Kami terpaksa membeli air minum\ndan kayu untuk bahan api."
                },
                "5": {
                    "verse_nr": "5",
                    "verse": "Kami dipaksa bekerja berat seperti binatang;\nkami lelah, namun tidak diberikan masa rehat."
                },
                "6": {
                    "verse_nr": "6",
                    "verse": "Kami mengemis di Mesir dan Asyur,\nkami meminta makanan untuk terus hidup."
                },
                "7": {
                    "verse_nr": "7",
                    "verse": "Nenek moyang kami berdosa, dan kini sudah tiada;\ntetapi kami mesti menderita, kerana dosa-dosa mereka."
                },
                "8": {
                    "verse_nr": "8",
                    "verse": "Kami diperintah oleh orang yang sama seperti hamba,\ndan tiada orang yang berkuasa melepaskan kami daripada mereka."
                },
                "9": {
                    "verse_nr": "9",
                    "verse": "Pembunuh merayau-rayau di luar kota,\nnyawa kami terancam ketika mencari makanan."
                },
                "10": {
                    "verse_nr": "10",
                    "verse": "Kami demam kerana kelaparan,\nbadan kami panas seperti ketuhar."
                },
                "11": {
                    "verse_nr": "11",
                    "verse": "Isteri kami diperkosa di Bukit Sion,\ngadis-gadis kami dicabuli di setiap kota di Yehuda."
                },
                "12": {
                    "verse_nr": "12",
                    "verse": "Para pemimpin kami ditangkap dan digantung,\norang tua kami tidak dihormati lagi."
                },
                "13": {
                    "verse_nr": "13",
                    "verse": "Pemuda kami dipaksa mengisar gandum seperti abdi,\nanak lelaki tertindih pikulan kayu sehingga terhuyung-hayang."
                },
                "14": {
                    "verse_nr": "14",
                    "verse": "Orang tua tidak lagi berkumpul di pintu gerbang kota,\nkaum pemuda tidak lagi bermain muzik."
                },
                "15": {
                    "verse_nr": "15",
                    "verse": "Kegembiraan sudah lenyap dalam kehidupan kami,\ntarian telah berubah menjadi perkabungan."
                },
                "16": {
                    "verse_nr": "16",
                    "verse": "Hal yang kami bangga-banggakan sudah tiada.\nKini kami dihukum kerana berdosa."
                },
                "17": {
                    "verse_nr": "17",
                    "verse": "Kami berasa amat sedih, air mata kami bercucuran\nsehingga penglihatan kami kabur"
                },
                "18": {
                    "verse_nr": "18",
                    "verse": "kerana Bukit Sion lengang dan terbiar,\nanjing hutan berkeliaran di runtuhannya."
                },
                "19": {
                    "verse_nr": "19",
                    "verse": "Tetapi Engkau, ya TUHAN,\nraja selama-lamanya,\nEngkau memerintah sepanjang masa."
                },
                "20": {
                    "verse_nr": "20",
                    "verse": "Mengapakah Engkau meninggalkan kami sedemikian lama?\nTidakkah Engkau mahu mengingat kami lagi?"
                },
                "21": {
                    "verse_nr": "21",
                    "verse": "Ya TUHAN, bawalah kami kembali kepada-Mu; bawalah kami balik kepada-Mu!\nPulihkanlah kegemilangan kami seperti dahulu."
                },
                "22": {
                    "verse_nr": "22",
                    "verse": "Adakah Engkau membuang kami sama sekali?\nTidak terbataskah kemurkaan-Mu terhadap kami?"
                }
            }
        }
    }
}