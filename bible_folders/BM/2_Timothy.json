{
    "version": "BM",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Surat ini daripada Paulus yang menjadi rasul Kristus Yesus kerana kehendak Allah, dan yang diutus untuk mengisytiharkan hidup yang dijanjikan oleh Allah. Hidup itu kita terima kerana bersatu dengan Kristus Yesus."
                },
                "2": {
                    "verse_nr": "2",
                    "verse": "Aku menulis surat ini untuk Timotius, anakku yang aku kasihi.\nSemoga Allah Bapa dan Kristus Yesus Tuhan kita mengurniai engkau berkat, rahmat, dan kesejahteraan."
                },
                "3": {
                    "verse_nr": "3",
                    "verse": "Aku bersyukur kepada Allah yang aku sembah dengan hati nurani yang murni, seperti yang dilakukan nenek moyangku dahulu. Semasa berdoa, aku bersyukur kepada Allah setiap kali aku teringat akan engkau, baik siang mahupun malam."
                },
                "4": {
                    "verse_nr": "4",
                    "verse": "Aku ingat akan tangisanmu dan aku ingin sekali berjumpa dengan engkau supaya aku benar-benar gembira."
                },
                "5": {
                    "verse_nr": "5",
                    "verse": "Aku teringat akan imanmu yang sungguh-sungguh itu, seperti iman nenekmu Lois dan ibumu Eunike. Aku yakin bahawa engkau pun memiliki iman itu."
                },
                "6": {
                    "verse_nr": "6",
                    "verse": "Itulah sebabnya aku mengingatkan engkau supaya sentiasa menggunakan pemberian yang dikurniakan oleh Allah kepadamu pada waktu aku meletakkan tanganku pada kepalamu."
                },
                "7": {
                    "verse_nr": "7",
                    "verse": "Roh yang diberikan oleh Allah kepada kita tidak menjadikan kita penakut, sebaliknya Roh Allah melengkapi kita dengan kuasa, kasih, dan kekuatan untuk mengawal diri."
                },
                "8": {
                    "verse_nr": "8",
                    "verse": "Oleh itu, janganlah malu memberikan kesaksian tentang Tuhan kita dan juga janganlah malu akan aku, yang dipenjarakan kerana Kristus. Sebaliknya, hendaklah engkau dengan kekuatan yang diberikan oleh Allah, turut menderita untuk Berita Baik itu."
                },
                "9": {
                    "verse_nr": "9",
                    "verse": "Allah menyelamatkan dan memanggil kita menjadi umat-Nya sendiri, bukan kerana apa yang sudah kita lakukan, tetapi kerana tujuan-Nya dan rahmat-Nya sendiri. Dia memberikan kita rahmat-Nya melalui Kristus Yesus sebelum dunia ini diciptakan."
                },
                "10": {
                    "verse_nr": "10",
                    "verse": "Tetapi sekarang rahmat-Nya telah dinyatakan kepada kita dengan kedatangan Penyelamat kita, Kristus Yesus. Yesus sudah mengalahkan kuasa kematian dan membawa hidup yang kekal melalui Berita Baik itu."
                },
                "11": {
                    "verse_nr": "11",
                    "verse": "Allah sudah melantik aku menjadi rasul dan guru untuk mengisytiharkan Berita Baik itu."
                },
                "12": {
                    "verse_nr": "12",
                    "verse": "Itulah sebabnya aku menderita semua ini. Tetapi aku tetap yakin, kerana aku mengenal siapa yang aku percayai. Aku yakin bahawa Dia berkuasa menjaga apa yang telah dipercayakan-Nya kepadaku sehingga Hari Kiamat."
                },
                "13": {
                    "verse_nr": "13",
                    "verse": "Ikutilah ajaran benar yang telah aku ajarkan kepadamu. Hendaklah engkau tetap berpegang kepada iman dan kasih yang menjadi milik kita kerana bersatu dengan Kristus Yesus."
                },
                "14": {
                    "verse_nr": "14",
                    "verse": "Dengan kuasa Roh Allah yang hidup di dalam kita, jagalah Berita Baik yang telah dipercayakan kepadamu, seperti engkau menjaga harta yang berharga."
                },
                "15": {
                    "verse_nr": "15",
                    "verse": "Engkau tahu bahawa semua orang di wilayah Asia telah meninggalkan aku, termasuk Figelus dan Hermogenes."
                },
                "16": {
                    "verse_nr": "16",
                    "verse": "Semoga Tuhan mengasihani keluarga Onesiforus, kerana Onesiforus sering menggembirakan hatiku. Meskipun aku dipenjarakan, dia tidak malu dengan keadaanku."
                },
                "17": {
                    "verse_nr": "17",
                    "verse": "Setibanya di Roma, dia mula mencari aku sehingga bertemu dengan aku."
                },
                "18": {
                    "verse_nr": "18",
                    "verse": "Semoga Tuhan mengasihani dia pada Hari Kiamat. Engkau pun tahu bahawa dia sangat menolong aku di Efesus."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Timotius, anakku! Kuatkanlah dirimu dengan rahmat-Nya yang menjadi milik kita, kerana kita bersatu dengan Kristus Yesus."
                },
                "2": {
                    "verse_nr": "2",
                    "verse": "Ajaran yang engkau dengar ketika aku mengisytiharkannya di hadapan banyak saksi, hendaklah engkau percayakan kepada orang yang boleh dipercayai dan yang dapat mengajar orang lain."
                },
                "3": {
                    "verse_nr": "3",
                    "verse": "Engkau juga harus turut menderita sebagai askar Kristus Yesus yang setia."
                },
                "4": {
                    "verse_nr": "4",
                    "verse": "Seorang askar yang sedang bertugas ingin menyenangkan hati komandannya. Dia tidak membabitkan diri dengan urusan orang awam."
                },
                "5": {
                    "verse_nr": "5",
                    "verse": "Seorang olahragawan tidak akan memenangi hadiah kecuali dia mentaati peraturan."
                },
                "6": {
                    "verse_nr": "6",
                    "verse": "Peladang yang bekerja keras patut mendapat bahagian pertama daripada hasil tuaian."
                },
                "7": {
                    "verse_nr": "7",
                    "verse": "Renungkanlah apa yang aku katakan ini, kerana Tuhan akan membolehkan engkau memahami semuanya."
                },
                "8": {
                    "verse_nr": "8",
                    "verse": "Ingatlah akan hal ini: Menurut Berita Baik yang aku isytiharkan, Yesus Kristus telah dibangkitkan daripada kematian dan Dia keturunan Daud."
                },
                "9": {
                    "verse_nr": "9",
                    "verse": "Oleh sebab aku mengisytiharkan Berita Baik itu, aku menderita, bahkan aku dirantai seperti seorang penjahat. Tetapi firman Allah tidak dapat dirantai."
                },
                "10": {
                    "verse_nr": "10",
                    "verse": "Itulah sebabnya aku bertabah hati menanggung semuanya demi kepentingan umat yang telah dipilih oleh Allah, supaya mereka juga mendapat penyelamatan yang diberikan melalui Kristus Yesus dan yang disertai kemuliaan yang kekal."
                },
                "11": {
                    "verse_nr": "11",
                    "verse": "Sungguh benar kenyataan ini:\n\u201cJika kita mati bersama-sama Dia,\nkita juga akan hidup bersama-sama Dia."
                },
                "12": {
                    "verse_nr": "12",
                    "verse": "Jika kita tetap bertabah,\nkita juga akan memerintah bersama-sama Dia.\nJika kita menyangkal Dia,\nDia juga akan menyangkal kita."
                },
                "13": {
                    "verse_nr": "13",
                    "verse": "Jika kita tidak setia,\nDia tetap setia,\nkerana Dia tidak dapat bertentangan dengan diri-Nya sendiri.\u201d"
                },
                "14": {
                    "verse_nr": "14",
                    "verse": "Nasihatilah ahli jemaahmu dan ingatkan mereka di hadapan Allah, supaya jangan bertengkar tentang istilah. Perkara itu tidak ada gunanya, malahan merosakkan iman orang yang mendengarnya."
                },
                "15": {
                    "verse_nr": "15",
                    "verse": "Berusahalah sebaik-baiknya untuk mendapat pujian daripada Allah, seperti seorang pekerja yang tidak malu dengan pekerjaannya. Hendaklah engkau mengajar ajaran benar daripada Allah dengan betul."
                },
                "16": {
                    "verse_nr": "16",
                    "verse": "Jauhkanlah dirimu daripada percakapan yang sia-sia dan menghina Allah. Percakapan seperti itu hanya membuat orang semakin jauh daripada Allah."
                },
                "17": {
                    "verse_nr": "17",
                    "verse": "Ajaran mereka itu seperti luka yang mengudis dan tidak dapat sembuh. Dua orang daripada mereka ialah Himeneus dan Filitus."
                },
                "18": {
                    "verse_nr": "18",
                    "verse": "Mereka telah menyimpang daripada ajaran yang benar, dan sekarang merosakkan iman sesetengah orang yang percaya kepada Kristus. Mereka berkata bahawa kebangkitan daripada kematian sudah berlaku."
                },
                "19": {
                    "verse_nr": "19",
                    "verse": "Tetapi asas kukuh yang sudah diletakkan oleh Allah tidak dapat digoncangkan. Di atasnya tertulis kata-kata ini: \u201cTuhan mengenal orang milik-Nya,\u201d dan \u201cSesiapa yang berkata bahawa dia milik Tuhan, mesti berhenti melakukan perbuatan yang salah.\u201d"
                },
                "20": {
                    "verse_nr": "20",
                    "verse": "Di dalam rumah yang besar ada bermacam-macam pinggan mangkuk. Ada yang dibuat daripada perak dan emas, ada juga yang dibuat daripada kayu dan tanah. Ada yang digunakan untuk keperluan istimewa, ada juga yang digunakan untuk keperluan biasa."
                },
                "21": {
                    "verse_nr": "21",
                    "verse": "Sesiapa yang membersihkan diri daripada segala ajaran sesat, akan digunakan untuk tujuan yang mulia. Dia telah mengabdikan diri kepada Tuannya dan berguna bagi-Nya. Dia sedia digunakan untuk semua pekerjaan yang baik."
                },
                "22": {
                    "verse_nr": "22",
                    "verse": "Jauhkanlah diri daripada nafsu orang muda. Berusahalah untuk hidup menurut kehendak Allah, setia kepada-Nya, mengasihi saudara seiman, dan hidup damai dengan mereka. Lakukanlah semua perkara itu bersama-sama mereka yang meminta pertolongan Tuhan dengan hati yang tulus."
                },
                "23": {
                    "verse_nr": "23",
                    "verse": "Jauhkan diri daripada perdebatan yang sia-sia dan tidak berguna. Engkau tahu bahawa semua itu hanya menimbulkan pertengkaran."
                },
                "24": {
                    "verse_nr": "24",
                    "verse": "Hamba Tuhan tidak sepatutnya bertengkar. Dia mesti ramah dengan semua orang dan dapat mengajar orang dengan baik dan sabar."
                },
                "25": {
                    "verse_nr": "25",
                    "verse": "Dia mesti menasihati lawannya dengan lemah lembut. Mudah-mudahan Allah memberi mereka peluang untuk bertaubat daripada dosa dan untuk mengenal ajaran yang benar."
                },
                "26": {
                    "verse_nr": "26",
                    "verse": "Lalu mereka akan insaf dan terlepas daripada perangkap Iblis yang telah menawan dan memaksa mereka mengikut kehendaknya."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ingatlah hal ini! Pada hari-hari terakhir akan timbul banyak kesusahan."
                },
                "2": {
                    "verse_nr": "2",
                    "verse": "Manusia akan mementingkan diri sendiri, tamak dan serakah, sombong dan bongkak. Mereka akan menghina dan melawan ibu bapa, tidak tahu berterima kasih dan tidak mahu mengenal Allah."
                },
                "3": {
                    "verse_nr": "3",
                    "verse": "Mereka tidak mengasihi sesama manusia, tidak berbelas kasihan, suka mengumpat, suka akan keganasan; mereka kejam dan benci akan kebaikan."
                },
                "4": {
                    "verse_nr": "4",
                    "verse": "Mereka suka berkhianat, tidak berfikir panjang dan sombong. Mereka lebih menyukai kesenangan dunia daripada mengasihi Allah."
                },
                "5": {
                    "verse_nr": "5",
                    "verse": "Pada lahirnya mereka menjalankan kewajipan agama kita, tetapi mereka tidak menurut ajarannya. Jauhkanlah dirimu daripada mereka."
                },
                "6": {
                    "verse_nr": "6",
                    "verse": "Beberapa orang daripada mereka pergi ke rumah orang, lalu menguasai wanita yang tidak berpendirian dan dibebani perasaan berdosa serta dipengaruhi segala macam keinginan."
                },
                "7": {
                    "verse_nr": "7",
                    "verse": "Wanita-wanita itu selalu ingin belajar tetapi tidak dapat mengetahui ajaran yang benar itu."
                },
                "8": {
                    "verse_nr": "8",
                    "verse": "Sebagaimana Yanes dan Yambres melawan Musa dahulu, demikianlah juga semua orang ini menentang ajaran Allah. Fikiran mereka rosak dan iman mereka hancur."
                },
                "9": {
                    "verse_nr": "9",
                    "verse": "Tetapi mereka tidak akan berjaya, kerana semua orang akan tahu tentang kebodohan mereka, seperti yang dialami oleh Yanes dan Yambres dahulu."
                },
                "10": {
                    "verse_nr": "10",
                    "verse": "Tetapi engkau telah mengikut ajaranku, kelakuanku, dan tujuan hidupku. Engkau telah memperhatikan bagaimana aku sungguh percaya kepada Kristus dan sabar menanggung penderitaan; bagaimana aku mengasihi saudara seiman dan bertabah hati."
                },
                "11": {
                    "verse_nr": "11",
                    "verse": "Engkau melihat bagaimana aku menanggung penganiayaan dan penderitaan. Engkau tahu akan segala yang berlaku kepadaku di Antiokhia, Ikonium, dan Listra. Aku telah dianiaya dengan kejam, tetapi aku diselamatkan oleh Tuhan daripada semuanya."
                },
                "12": {
                    "verse_nr": "12",
                    "verse": "Semua orang yang mahu hidup beribadat dan bersatu dengan Kristus akan dianiaya."
                },
                "13": {
                    "verse_nr": "13",
                    "verse": "Orang jahat dan penipu akan menjadi semakin jahat. Mereka menipu orang lain, padahal mereka sendiri juga tertipu."
                },
                "14": {
                    "verse_nr": "14",
                    "verse": "Tetapi Timotius, hendaklah engkau tetap berpegang kepada ajaran benar yang sudah diajarkan kepadamu dan yang engkau percayai dengan sepenuhnya. Engkau mengetahui siapa guru-gurumu dahulu"
                },
                "15": {
                    "verse_nr": "15",
                    "verse": "dan sejak kecil lagi engkau telah mengenal Alkitab. Alkitab itu boleh memberi engkau kebijaksanaan untuk mendapat penyelamatan melalui iman kepada Kristus Yesus."
                },
                "16": {
                    "verse_nr": "16",
                    "verse": "Semua yang tertulis di dalam Alkitab diilhami oleh Allah dan berguna untuk mengajar apa yang benar, untuk menegur dan membetulkan apa yang salah, dan untuk mengajar orang supaya hidup menurut kehendak Allah."
                },
                "17": {
                    "verse_nr": "17",
                    "verse": "Dengan Alkitab, orang yang mengabdikan diri kepada Allah dapat dilengkapi dengan sempurna untuk melakukan segala macam pekerjaan yang baik."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Kristus Yesus akan datang lagi untuk menghakimi orang yang hidup dan yang mati. Dia akan datang untuk memerintah sebagai Raja. Oleh itu, di hadapan Allah dan Kristus Yesus, dengan sepenuh hati aku menggesa engkau"
                },
                "2": {
                    "verse_nr": "2",
                    "verse": "supaya mengkhabarkan berita daripada Allah dan sentiasa bertekun untuk mengisytiharkannya, baik masanya tepat atau tidak. Hendaklah engkau meyakinkan orang, menunjukkan kesalahan mereka dan memberikan galakan kepada mereka. Ajarlah orang dengan segala kesabaran."
                },
                "3": {
                    "verse_nr": "3",
                    "verse": "Akan tiba masanya apabila orang tidak mahu mendengar ajaran yang benar. Mereka akan menuruti keinginan sendiri dan mengumpulkan banyak guru yang mahu mengajar perkara-perkara yang ingin didengar oleh mereka."
                },
                "4": {
                    "verse_nr": "4",
                    "verse": "Mereka akan menutup telinga terhadap apa yang benar, tetapi menumpukan perhatian kepada cerita dongeng."
                },
                "5": {
                    "verse_nr": "5",
                    "verse": "Dalam keadaan apa pun, engkau mesti tahu mengawal diri. Tabahlah dalam penderitaan, laksanakan tugas mengisytiharkan Berita Baik, dan jalankanlah kewajipanmu sebagai hamba Allah dengan sebaik-baiknya."
                },
                "6": {
                    "verse_nr": "6",
                    "verse": "Tentang diriku, sudah tiba masanya aku akan mati sebagai korban kepada Allah. Tidak lama lagi aku meninggalkan dunia ini."
                },
                "7": {
                    "verse_nr": "7",
                    "verse": "Aku sudah berusaha dengan sebaik-baiknya dalam perlumbaan dan aku sudah sampai di garis akhir. Aku tetap setia kepada Kristus sampai akhir."
                },
                "8": {
                    "verse_nr": "8",
                    "verse": "Sekarang hadiah kemenangan menantikan aku. Pada Hari Kiamat, Tuhan, Hakim yang adil akan menyerahkan hadiah itu kepadaku, kerana aku telah hidup menurut kehendak-Nya. Bukan aku sahaja yang akan menerimanya, tetapi juga semua orang yang menantikan kedatangan-Nya dengan penuh kerinduan."
                },
                "9": {
                    "verse_nr": "9",
                    "verse": "Berusahalah untuk datang kepadaku secepat mungkin."
                },
                "10": {
                    "verse_nr": "10",
                    "verse": "Demas sudah meninggalkan aku kerana mencintai dunia ini. Dia sudah pergi ke Tesalonika. Kreskes pun sudah pergi ke Galatia dan Titus ke Dalmatia."
                },
                "11": {
                    "verse_nr": "11",
                    "verse": "Hanya Lukas bersama-sama aku di sini. Jemputlah Markus dan bawalah dia bersama denganmu, kerana dia dapat menolong aku dalam pekerjaanku."
                },
                "12": {
                    "verse_nr": "12",
                    "verse": "Aku sudah menyuruh Tikhikus pergi ke Efesus."
                },
                "13": {
                    "verse_nr": "13",
                    "verse": "Apabila engkau datang, bawalah baju panas yang aku tinggalkan di Troas di rumah Karpus. Bawalah gulungan-gulungan naskhah itu juga, terutamanya gulungan naskhah yang dibuat daripada kulit."
                },
                "14": {
                    "verse_nr": "14",
                    "verse": "Aleksander, tukang besi itu sudah melakukan perkara-perkara yang jahat terhadapku. Tuhan akan membalas dia menurut perbuatannya."
                },
                "15": {
                    "verse_nr": "15",
                    "verse": "Engkau sendiri harus berhati-hati dengannya, kerana dia sangat menentang perkhabaran kita."
                },
                "16": {
                    "verse_nr": "16",
                    "verse": "Tidak seorang pun mendampingi aku ketika aku membela diriku kali pertama; semuanya meninggalkan aku. Semoga Allah tidak menyalahkan mereka dalam hal ini!"
                },
                "17": {
                    "verse_nr": "17",
                    "verse": "Tetapi Tuhan menyertai aku. Dia memberi aku kekuatan, sehingga aku dapat mengisytiharkan seluruh Berita Baik itu supaya didengar oleh semua orang bukan Yahudi. Aku pun diselamatkan daripada hukuman mati."
                },
                "18": {
                    "verse_nr": "18",
                    "verse": "Tuhan juga akan menyelamatkan aku daripada segala kejahatan. Dia akan membawa aku dengan selamat ke dalam Kerajaan-Nya di syurga. Hendaklah Dia dimuliakan selama-lamanya! Amin."
                },
                "19": {
                    "verse_nr": "19",
                    "verse": "Aku mengirim salam kepada Priskila dan Akwila dan kepada keluarga Onesiforus."
                },
                "20": {
                    "verse_nr": "20",
                    "verse": "Erastus tinggal di Korintus, tetapi Trofimus aku tinggalkan di Miletus kerana dia sakit."
                },
                "21": {
                    "verse_nr": "21",
                    "verse": "Berusahalah dengan sebaik-baiknya untuk datang sebelum musim sejuk.\nEbulus, Pudes, Linus, dan Klaudia mengirim salam kepadamu; demikian juga semua saudara seiman yang lain."
                },
                "22": {
                    "verse_nr": "22",
                    "verse": "Semoga Tuhan menyertai engkau.\nSemoga Allah memberkati kamu semua."
                }
            }
        }
    }
}