{
    "version": "BM",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Inilah perkhabaran daripada Allah tentang kota Niniwe. Perkhabaran ini dinyatakan dalam penglihatan kepada Nahum, seorang nabi yang berasal dari Elkos."
                },
                "2": {
                    "verse_nr": "2",
                    "verse": "TUHAN Allah tidak mahu mempunyai saingan;\norang yang melawan-Nya pasti mendapat hukuman.\nDengan sangat murka,\nDia membalas dendam terhadap musuh-Nya."
                },
                "3": {
                    "verse_nr": "3",
                    "verse": "TUHAN tidak cepat murka,\ntetapi Dia berkuasa,\ndan Dia tidak pernah membebaskan\norang yang melakukan kesalahan daripada hukuman.\nDi tempat TUHAN berjalan,\nmuncul puting beliung dan taufan;\nawan ialah debu daripada kakinya."
                },
                "4": {
                    "verse_nr": "4",
                    "verse": "Atas perintah-Nya, laut menjadi kering;\nsungai pun dikeringkan.\nPadang-padang di Basan kersang,\nGunung Karmel pun gersang,\nmaka layulah bunga-bunga di Lebanon."
                },
                "5": {
                    "verse_nr": "5",
                    "verse": "Gunung-gunung bergoncang di hadirat TUHAN;\nbukit-bukit lebur di hadapan-Nya.\nBumi bergempa ketika TUHAN tiba;\ngemparlah dunia dan semua penduduknya."
                },
                "6": {
                    "verse_nr": "6",
                    "verse": "Siapakah yang dapat tahan apabila TUHAN murka?\nTiada sesiapa pun boleh terlepas daripada kemurkaan-Nya.\nDia melampiaskan kemurkaan-Nya yang menyala-nyala,\nsehingga batu hancur dan menjadi debu di hadapan-Nya."
                },
                "7": {
                    "verse_nr": "7",
                    "verse": "TUHAN itu baik;\nDia melindungi umat-Nya pada masa mereka susah,\nDia menjaga orang yang berlindung kepada-Nya."
                },
                "8": {
                    "verse_nr": "8",
                    "verse": "Dia membinasakan semua musuh-Nya,\nDia seperti banjir besar yang melanda mereka.\nDia mencabut nyawa orang yang melawan kehendak-Nya."
                },
                "9": {
                    "verse_nr": "9",
                    "verse": "Kejahatan apakah yang kamu rancang terhadap TUHAN?\nDia akan membinasakan kamu semua.\nDia tidak perlu membalas dendam-Nya\nsampai dua kali terhadap musuh-Nya."
                },
                "10": {
                    "verse_nr": "10",
                    "verse": "Kamu pemabuk akan dibakar seperti jerami kering,\nseperti semak duri yang berbelit-belit."
                },
                "11": {
                    "verse_nr": "11",
                    "verse": "Daripadamu, hai Niniwe, sudah muncul seorang yang penuh dengan rancangan jahat. Dia membuat rancangan untuk melawan TUHAN."
                },
                "12": {
                    "verse_nr": "12",
                    "verse": "Inilah firman TUHAN kepada umat-Nya, \u201cWalaupun orang Asyur kuat dan banyak, mereka akan dibinasakan lalu lenyap. Hai umat-Ku, meskipun Aku sudah menyebabkan kamu menderita, Aku tidak akan melakukannya lagi."
                },
                "13": {
                    "verse_nr": "13",
                    "verse": "Sekarang Aku akan mengakhiri kekuasaan Asyur atas kamu, dan Aku memutuskan rantai yang membelenggu kamu.\u201d"
                },
                "14": {
                    "verse_nr": "14",
                    "verse": "Inilah keputusan TUHAN tentang Asyur, \u201cMereka tidak akan mempunyai keturunan untuk meneruskan bangsa mereka. Aku akan menghancurkan patung-patung berhala yang di dalam kuil-kuil dewa mereka. Aku sedang menyediakan kubur untuk orang Asyur; mereka tidak layak hidup!\u201d"
                },
                "15": {
                    "verse_nr": "15",
                    "verse": "Lihatlah, seorang utusan datang melalui gunung-gunung untuk menyampaikan berita baik. Dia datang untuk mengisytiharkan kemenangan! Hai penduduk Yehuda, rayakanlah perayaan-perayaan kamu dan tunaikanlah nazar yang kamu janjikan kepada Allah. Orang jahat tidak sekali-kali akan menyerang negeri kamu lagi. Mereka sudah dibinasakan sama sekali."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Hai Niniwe, engkau sedang diserang!\nYang berkuasa menghancurkan kamu sudah datang!\nKawallah kubu-kubu pertahanan!\nAwasilah jalan-jalan!\nBersiaplah untuk berperang.\n("
                },
                "2": {
                    "verse_nr": "2",
                    "verse": "TUHAN akan segera memulihkan kemegahan Israel, sehingga seperti dahulu, sebelum musuh menjarahnya.)"
                },
                "3": {
                    "verse_nr": "3",
                    "verse": "Tentera musuh membawa perisai merah,\ndan memakai pakaian seragam berwarna merah.\nMusuh sudah bersedia untuk menyergap!\nBagaikan api, kereta kuda mereka berkilap!\nKuda mereka melompat-lompat!"
                },
                "4": {
                    "verse_nr": "4",
                    "verse": "Di jalan-jalan, kereta kuda meluru tidak tentu arah,\nmeluru ke sana sini di padang kota.\nKereta kuda bersinar seperti obor,\nmeluru secepat halilintar."
                },
                "5": {
                    "verse_nr": "5",
                    "verse": "Pegawai tentera dikerah;\nmereka tersandung ketika mara.\nPenyerang bergerak cepat menuju tembok,\nmenyiapkan alat pemecah tembok."
                },
                "6": {
                    "verse_nr": "6",
                    "verse": "Pintu-pintu air di tepi sungai terbuka;\nmaka gemparlah semua orang di istana."
                },
                "7": {
                    "verse_nr": "7",
                    "verse": "Penyerang menangkap permaisuri,\ndayang-dayangnya mengerang bagai burung merpati,\nmenebah dada kerana sedih hati."
                },
                "8": {
                    "verse_nr": "8",
                    "verse": "Penduduk Niniwe berlari keluar dari kota\nseperti air keluar dari empangan yang pecah.\nTerdengar teriakan, \u201cBerhenti, berhenti!\u201d\ntetapi tiada seorang pun yang mahu kembali."
                },
                "9": {
                    "verse_nr": "9",
                    "verse": "Rampaslah perak!\nRampaslah emas!\nKota penuh dengan harta benda!"
                },
                "10": {
                    "verse_nr": "10",
                    "verse": "Niniwe sudah musnah, terbiar, dan lengang.\nKerana takut, semangat orang hilang;\nlutut gementar, kehabisan tenaga;\nsemua orang pucat muka."
                },
                "11": {
                    "verse_nr": "11",
                    "verse": "Di manakah kota itu sekarang?\nKota yang seperti gua tempat singa bersarang;\ntempat anak-anak singa diberikan makanan,\ntempat tujuan singa jantan dan singa betina,\ntempat yang aman bagi anak-anak singa."
                },
                "12": {
                    "verse_nr": "12",
                    "verse": "Singa menerkam mangsanya,\nlalu mencabik dagingnya\nuntuk makanan singa betina dan anaknya.\nSinga memenuhi guanya\ndengan cabikan daging mangsanya."
                },
                "13": {
                    "verse_nr": "13",
                    "verse": "TUHAN Yang Maha Kuasa berfirman, \u201cAku musuhmu. Aku akan membakar kereta kudamu sampai musnah. Askar-askarmu akan dibunuh dalam pertempuran, dan Aku akan mengambil segala sesuatu yang sudah kamu rampas daripada orang lain. Tuntutan para utusanmu tidak akan terdengar lagi.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Malanglah kota yang dipenuhi pembunuh dan pendusta,\ndan juga dipenuhi harta benda\nyang akan dirampas dan dijarah."
                },
                "2": {
                    "verse_nr": "2",
                    "verse": "Dengarlah lecutan cambuk dan putaran roda,\nderap lari kuda dan goncangan kereta kuda."
                },
                "3": {
                    "verse_nr": "3",
                    "verse": "Pasukan berkuda menyerang dengan penuh semangat,\npedang berkilau dan tombak berkilat.\nOrang yang mati tidak terhitung,\nmayat mereka bertimbun-timbun,\nmenyebabkan orang tersandung."
                },
                "4": {
                    "verse_nr": "4",
                    "verse": "Niniwe pelacur itu dijatuhi hukuman.\nKecantikannya sangat mempesonakan.\nDia menyihir banyak bangsa,\ndan menjadikan mereka hambanya."
                },
                "5": {
                    "verse_nr": "5",
                    "verse": "TUHAN Yang Maha Kuasa berfirman,\n\u201cHai Niniwe, Aku akan menghukum engkau!\nAku akan menelanjangi engkau,\ndan membiarkan bangsa-bangsa melihatmu;\nmereka akan nampak keadaanmu yang memalukan."
                },
                "6": {
                    "verse_nr": "6",
                    "verse": "Aku memperlakukan engkau dengan penuh kebencian;\nAku melempari engkau dengan kotoran.\nOrang akan menatap engkau dengan rasa gerun."
                },
                "7": {
                    "verse_nr": "7",
                    "verse": "Semua orang yang melihatmu akan berundur dan berkata,\n\u2018Niniwe tinggal runtuhan belaka!\nSiapakah yang turut berduka dengannya?\nTiada lagi yang mahu menghiburkan dia.\u2019 \u201d"
                },
                "8": {
                    "verse_nr": "8",
                    "verse": "Hai Niniwe, adakah engkau lebih baik daripada Tebe, ibu kota Mesir? Tebe juga mempunyai sungai yang melindunginya seperti tembok; Sungai Nil adalah pertahanannya."
                },
                "9": {
                    "verse_nr": "9",
                    "verse": "Tebe memerintah negeri Etiopia dan Mesir; kuasanya tidak terbatas. Libia menjadi sekutu Tebe."
                },
                "10": {
                    "verse_nr": "10",
                    "verse": "Meskipun begitu, penduduk Tebe ditawan dan dibuang negeri. Di setiap sudut jalan, anak-anak mereka dipukul sehingga mati. Para pembesar mereka dirantai lalu dibahagi-bahagikan antara orang yang menangkap mereka."
                },
                "11": {
                    "verse_nr": "11",
                    "verse": "Hai Niniwe, engkau pun akan mabuk. Engkau juga akan berusaha untuk menyelamatkan diri daripada musuh."
                },
                "12": {
                    "verse_nr": "12",
                    "verse": "Semua kubumu akan menjadi seperti pokok ara yang buahnya sudah masak. Apabila pokok itu digoncang, buahnya akan terus jatuh ke dalam mulut orang yang ingin memakannya."
                },
                "13": {
                    "verse_nr": "13",
                    "verse": "Askarmu lemah seperti perempuan dan negerimu terdedah, tidak berkawal di hadapan musuh. Api akan menghanguskan palang pintu gerbangmu."
                },
                "14": {
                    "verse_nr": "14",
                    "verse": "Timbalah air untuk persediaan selama engkau dikepung. Kuatkanlah kubu-kubumu! Injak-injaklah tanah liat untuk membuat batu bata, dan sediakanlah acuan-acuannya!"
                },
                "15": {
                    "verse_nr": "15",
                    "verse": "Apa pun yang engkau buat akan sia-sia sahaja, kerana engkau pasti akan dibakar sehingga mati atau dibunuh dalam pertempuran. Engkau akan lenyap seperti tanaman yang dilahap belalang.\nEngkau sudah berkembang biak seperti belalang!"
                },
                "16": {
                    "verse_nr": "16",
                    "verse": "Pedagangmu lebih banyak daripada bintang di langit! Tetapi sekarang mereka sudah pergi, seperti belalang yang mengembangkan sayap lalu terbang menghilang."
                },
                "17": {
                    "verse_nr": "17",
                    "verse": "Para pegawaimu seperti kawanan belalang yang berlindung di tembok pada hari sejuk. Tetapi setelah matahari terbit, belalang itu segera terbang menghilang; tiada seorang pun tahu ke mana kawanan belalang itu pergi!"
                },
                "18": {
                    "verse_nr": "18",
                    "verse": "Hai raja Asyur! Para gabenormu sudah mati dan para pembesarmu tertidur untuk selama-lamanya. Rakyatmu tercerai-cerai di pergunungan, dan tiada seorang pun dapat membawa mereka pulang semula."
                },
                "19": {
                    "verse_nr": "19",
                    "verse": "Kecedaraanmu tidak dapat diubati dan luka-lukamu tidak dapat disembuhkan. Semua orang yang mendengar berita kehancuranmu bertepuk tangan kerana sukacita. Tidak seorang pun dapat menyelamatkan diri daripada kekejamanmu yang tidak henti-henti."
                }
            }
        }
    }
}