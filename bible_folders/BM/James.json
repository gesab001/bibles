{
    "version": "BM",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Saudara-saudaraku sesama umat Allah, yang tercerai-cerai di seluruh dunia. Salam daripadaku, Yakobus, hamba Allah dan hamba Tuhan Yesus Kristus."
                },
                "2": {
                    "verse_nr": "2",
                    "verse": "Saudara-saudaraku! Anggaplah diri kamu berbahagia apabila mengalami bermacam-macam cubaan"
                },
                "3": {
                    "verse_nr": "3",
                    "verse": "kerana kamu tahu bahawa semasa kamu mengalami cubaan, dan masih tetap percaya kepada Kristus, kamu sudah membuktikan bahawa kamu tabah menanggung penderitaan."
                },
                "4": {
                    "verse_nr": "4",
                    "verse": "Pastikan supaya ketabahan kamu untuk menanggung penderitaan itu berterusan, sehingga kamu menjadi benar-benar sempurna dan tidak kekurangan sesuatu pun."
                },
                "5": {
                    "verse_nr": "5",
                    "verse": "Jika ada sesiapa antara kamu kurang bijaksana, hendaklah dia berdoa kepada Allah supaya Allah memberikan kebijaksanaan kepadanya; kerana Allah memberikan dengan murah hati dan dengan sukacita kepada setiap orang."
                },
                "6": {
                    "verse_nr": "6",
                    "verse": "Tetapi apabila kamu berdoa, kamu mesti percaya. Kamu tidak boleh ragu-ragu, kerana orang yang ragu-ragu seperti ombak di laut yang diumbang-ambingkan angin."
                },
                "7": {
                    "verse_nr": "7",
                    "verse": "Orang seperti itu tidak tetap pendiriannya dan teragak-agak dalam semua perbuatannya. Oleh itu dia juga tidak dapat mengharapkan apa-apa daripada Tuhan."
                },
                "8": {
                    "verse_nr": "8",
                    "verse": "Orang seperti itu tidak tetap pendiriannya dan teragak-agak dalam semua perbuatannya. Oleh itu dia juga tidak dapat mengharapkan apa-apa daripada Tuhan."
                },
                "9": {
                    "verse_nr": "9",
                    "verse": "Orang Kristian yang miskin haruslah gembira apabila Allah meninggikan mereka."
                },
                "10": {
                    "verse_nr": "10",
                    "verse": "Orang Kristian yang kaya haruslah gembira apabila Allah merendahkan mereka, kerana orang kaya akan lenyap seperti bunga rumput."
                },
                "11": {
                    "verse_nr": "11",
                    "verse": "Ketika matahari naik, panas teriknya melayukan tanaman sehingga bunganya gugur dan hilanglah keindahannya. Demikianlah orang kaya akan jatuh miskin semasa mengusahakan perniagaan mereka."
                },
                "12": {
                    "verse_nr": "12",
                    "verse": "Berbahagialah orang yang tabah semasa mengalami cubaan. Apabila mereka berjaya mengatasi cubaan itu, mereka akan menerima pahala berupa kehidupan yang sudah dijanjikan oleh Allah kepada orang yang mengasihi-Nya."
                },
                "13": {
                    "verse_nr": "13",
                    "verse": "Jika seseorang tergoda semasa mengalami cubaan seperti itu, dia tidak boleh berkata, \u201cGodaan ini datangnya daripada Allah.\u201d Hal ini demikian kerana Allah tidak dapat digoda oleh kejahatan, dan Allah sendiri tidak menggoda orang."
                },
                "14": {
                    "verse_nr": "14",
                    "verse": "Seseorang tergoda apabila dia dipikat dan diperangkap oleh keinginannya sendiri yang jahat."
                },
                "15": {
                    "verse_nr": "15",
                    "verse": "Apabila dia menuruti keinginannya yang jahat itu, maka lahirlah dosa; dan dosa yang berterusan akan mengakibatkan kematian."
                },
                "16": {
                    "verse_nr": "16",
                    "verse": "Janganlah kamu tertipu, saudara-saudara yang aku kasihi!"
                },
                "17": {
                    "verse_nr": "17",
                    "verse": "Setiap pemberian yang baik dan sempurna datangnya dari syurga dan diturunkan oleh Allah, Pencipta semua cahaya di langit. Dia Allah yang tidak berubah, dan Dia tidak menyebabkan kegelapan apa pun."
                },
                "18": {
                    "verse_nr": "18",
                    "verse": "Dengan kehendak-Nya sendiri Dia menjadikan kita melalui firman-Nya yang benar. Itulah sebabnya kita mendapat kedudukan yang utama antara semua makhluk ciptaan-Nya."
                },
                "19": {
                    "verse_nr": "19",
                    "verse": "Saudara-saudara yang aku kasihi! Kamu tahu bahawa setiap orang haruslah cepat mendengar, tetapi lambat berkata-kata, dan lambat naik marah."
                },
                "20": {
                    "verse_nr": "20",
                    "verse": "Orang yang marah tidak dapat melakukan perkara baik, yang menyenangkan hati Allah."
                },
                "21": {
                    "verse_nr": "21",
                    "verse": "Oleh itu, buanglah segala kebiasaan buruk dan kelakuan yang jahat. Berserahlah kepada Allah dan terimalah firman yang ditanam-Nya di dalam hati kamu, kerana firman itu dapat menyelamatkan kamu."
                },
                "22": {
                    "verse_nr": "22",
                    "verse": "Janganlah tipu diri sendiri dengan hanya mendengarkan firman-Nya. Sebaliknya, lakukanlah apa yang difirmankan-Nya."
                },
                "23": {
                    "verse_nr": "23",
                    "verse": "Seseorang yang mendengar firman Allah tetapi tidak melakukannya, adalah seperti seorang yang melihat dirinya sendiri di depan cermin."
                },
                "24": {
                    "verse_nr": "24",
                    "verse": "Dia menatap dirinya baik-baik, lalu pergi dan langsung lupa akan rupanya."
                },
                "25": {
                    "verse_nr": "25",
                    "verse": "Berita Baik itu hukum Allah yang sempurna dan dapat membebaskan manusia. Seseorang yang mendalami hukum itu dan melakukannya, akan diberkati Allah dalam segala perkara yang dilakukannya, kerana dia tidak hanya mendengar lalu melupakannya."
                },
                "26": {
                    "verse_nr": "26",
                    "verse": "Adakah sesiapa menganggap dirinya beribadat? Jika dia tidak mengendalikan lidahnya, maka ibadatnya sia-sia dan dia menipu dirinya sendiri."
                },
                "27": {
                    "verse_nr": "27",
                    "verse": "Menurut Allah Bapa, inilah ibadat yang murni dan sejati: Menolong anak yatim piatu dan balu yang mengalami penderitaan, serta menjaga diri supaya tidak dicemari kejahatan di dunia ini."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Saudara-saudaraku! Sebagai orang yang percaya kepada Tuhan Yesus Kristus, Tuhan kita yang mulia, janganlah beza-bezakan orang berdasarkan hal-hal yang lahir."
                },
                "2": {
                    "verse_nr": "2",
                    "verse": "Andaikan dua orang datang ke pertemuan kamu, yang seorang kaya dan berpakaian indah serta memakai cincin emas; yang seorang lagi miskin dan memakai pakaian buruk."
                },
                "3": {
                    "verse_nr": "3",
                    "verse": "Dengan hormat kamu menyambut orang kaya itu dan berkata kepadanya, \u201cSilakan duduk di tempat yang terbaik ini.\u201d Tetapi kamu berkata kepada orang miskin itu, \u201cBerdirilah di sana, atau duduk di lantai dekat kakiku.\u201d"
                },
                "4": {
                    "verse_nr": "4",
                    "verse": "Dengan perbuatan itu, kamu membeza-bezakan orang di kalangan kamu dan kamu menilai orang berdasarkan fikiran yang jahat."
                },
                "5": {
                    "verse_nr": "5",
                    "verse": "Ketahuilah, saudara-saudara yang aku kasihi! Allah sudah memilih orang miskin di dunia ini menjadi orang yang kaya dalam iman. Mereka akan menikmati Pemerintahan Allah seperti yang sudah dijanjikan-Nya kepada mereka yang mengasihi Dia."
                },
                "6": {
                    "verse_nr": "6",
                    "verse": "Tetapi kamu menghina orang miskin, padahal orang kayalah yang menindas kamu dan yang menyeret kamu ke hadapan hakim."
                },
                "7": {
                    "verse_nr": "7",
                    "verse": "Merekalah yang menghina nama yang terhormat, yang kamu terima daripada Tuhan."
                },
                "8": {
                    "verse_nr": "8",
                    "verse": "Kamu melakukan apa yang benar jika kamu mengamalkan hukum Pemerintahan Allah yang tertulis di dalam Alkitab, \u201cKasihilah sesama manusia seperti kamu mengasihi dirimu sendiri.\u201d"
                },
                "9": {
                    "verse_nr": "9",
                    "verse": "Tetapi jika kamu memperlakukan orang berdasarkan hal-hal yang lahir, kamu berdosa, dan menurut Taurat, kamu telah melanggar hukum."
                },
                "10": {
                    "verse_nr": "10",
                    "verse": "Sesiapa yang melanggar salah satu perintah Taurat, melanggar seluruh Taurat."
                },
                "11": {
                    "verse_nr": "11",
                    "verse": "Hal ini demikian, kerana Allah yang berfirman, \u201cJanganlah berzina,\u201d juga berfirman, \u201cJanganlah membunuh.\u201d Oleh itu, meskipun kamu tidak berzina, tetapi jika kamu membunuh, kamu telah melanggar hukum."
                },
                "12": {
                    "verse_nr": "12",
                    "verse": "Bercakaplah dan bertindaklah sebagai orang yang akan diadili oleh Allah menurut hukum yang membebaskan manusia."
                },
                "13": {
                    "verse_nr": "13",
                    "verse": "Hal itu demikian kerana pada masa Allah menghakimi manusia, Dia tidak akan mengasihani orang yang tidak berbelas kasihan. Tetapi orang yang berbelas kasihan tidak akan dihukum oleh Allah."
                },
                "14": {
                    "verse_nr": "14",
                    "verse": "Saudara-saudaraku! Tidak ada gunanya seorang Kristian berkata, \u201cSaya beriman,\u201d jika perbuatannya tidak membuktikan imannya. Iman semacam itu tidak dapat menyelamatkan dia."
                },
                "15": {
                    "verse_nr": "15",
                    "verse": "Andaikan seorang saudara lelaki atau saudara perempuan memerlukan pakaian dan tidak mempunyai cukup makanan."
                },
                "16": {
                    "verse_nr": "16",
                    "verse": "Tidak ada gunanya kamu berkata kepadanya, \u201cAllah memberkati kamu! Pakailah baju panas dan makanlah dengan secukupnya!\u201d - jika kamu tidak memberikan keperluan sehari-hari kepadanya."
                },
                "17": {
                    "verse_nr": "17",
                    "verse": "Demikian jugalah dengan iman. Jika iman tidak dinyatakan dengan perbuatan, iman itu sia-sia!"
                },
                "18": {
                    "verse_nr": "18",
                    "verse": "Mungkin ada yang berkata, \u201cAda orang yang mempunyai iman, dan ada pula yang mengamalkan perbuatan baik.\u201d Aku akan menjawab, \u201cTunjukkanlah seorang yang mempunyai iman tetapi tidak mengamalkan perbuatan baik, lalu dengan perbuatanku yang baik, aku akan menunjukkan bahawa aku beriman.\u201d"
                },
                "19": {
                    "verse_nr": "19",
                    "verse": "Kamu percaya bahawa Allah hanya satu. Bagus! Roh-roh jahat pun percaya akan hal itu dan gementar kerana takut."
                },
                "20": {
                    "verse_nr": "20",
                    "verse": "Alangkah bodohnya kamu! Adakah perlu dibuktikan bahawa iman tanpa perbuatan baik itu sia-sia?"
                },
                "21": {
                    "verse_nr": "21",
                    "verse": "Mengapakah Allah berkenan kepada nenek moyang kita Abraham? Allah berkenan kepada Abraham kerana perbuatan Abraham, iaitu mempersembahkan Ishak, anaknya di atas mazbah, sebagai persembahan kepada Allah."
                },
                "22": {
                    "verse_nr": "22",
                    "verse": "Kamu tidak nampakkah bahawa Abraham menunjukkan imannya dengan perbuatannya? Oleh itu, iman Abraham menjadi sempurna."
                },
                "23": {
                    "verse_nr": "23",
                    "verse": "Perkara itu sesuai dengan ayat Alkitab, \u201cAbraham percaya kepada Allah, dan kerana imannya Allah menerima dia sebagai orang yang melakukan kehendak Allah.\u201d Itulah sebabnya Abraham disebut sahabat Allah."
                },
                "24": {
                    "verse_nr": "24",
                    "verse": "Jelaslah sekarang bahawa Allah berkenan kepada seseorang kerana perbuatan orang itu, dan bukan hanya kerana imannya."
                },
                "25": {
                    "verse_nr": "25",
                    "verse": "Demikian juga halnya dengan Rahab, wanita pelacur itu. Allah berkenan kepada Rahab kerana perbuatannya. Rahab menyambut pengintip-pengintip Israel dan menolong mereka melarikan diri melalui jalan lain."
                },
                "26": {
                    "verse_nr": "26",
                    "verse": "Oleh itu, sebagaimana tubuh tanpa roh adalah tubuh yang mati, demikian juga iman tanpa perbuatan adalah iman yang sia-sia!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Saudara-saudaraku! Sepatutnya beberapa orang sahaja antara kamu berusaha untuk menjadi guru. Kamu tahu bahawa kita yang menjadi guru akan diadili dengan lebih keras daripada orang lain."
                },
                "2": {
                    "verse_nr": "2",
                    "verse": "Kita semua sering membuat kesalahan. Jika seseorang tidak pernah membuat kesalahan dengan kata-katanya, dia orang yang sempurna. Dia dapat menguasai seluruh dirinya."
                },
                "3": {
                    "verse_nr": "3",
                    "verse": "Kita memasang kekang pada mulut kuda supaya kuda menuruti kehendak kita. Dengan kekang kita dapat mengendalikan kuda."
                },
                "4": {
                    "verse_nr": "4",
                    "verse": "Demikian juga halnya dengan kapal, meskipun besar dan digerakkan oleh angin yang sangat kencang, namun kapal dikendalikan oleh kemudi yang sangat kecil. Kapal bergerak ke arah yang dikehendaki jurumudi."
                },
                "5": {
                    "verse_nr": "5",
                    "verse": "Demikian juga dengan lidah kita, meskipun kecil, tetapi dapat menyombongkan perkara-perkara yang besar.\nBayangkan betapa luasnya hutan yang dapat dibakar oleh api yang sangat kecil!"
                },
                "6": {
                    "verse_nr": "6",
                    "verse": "Lidah seperti api. Pada diri kita, lidah seperti dunia yang dikuasai kejahatan, dan menyebarkan kejahatan ke seluruh diri kita. Lidah menghanguskan seluruh hidup kita dengan api yang berasal dari neraka."
                },
                "7": {
                    "verse_nr": "7",
                    "verse": "Manusia dapat menjinakkan dan memang sudah menjinakkan semua makhluk lain - binatang buas, burung, binatang menjalar, dan ikan."
                },
                "8": {
                    "verse_nr": "8",
                    "verse": "Tetapi tidak seorang pun dapat menjinakkan lidah manusia. Lidah itu jahat dan tidak dapat dikuasai, serta penuh dengan racun yang mematikan."
                },
                "9": {
                    "verse_nr": "9",
                    "verse": "Kita menggunakan lidah untuk mengucapkan syukur kepada Tuhan dan Bapa kita, tetapi juga untuk mengutuk sesama manusia, yang sudah diciptakan menurut rupa Allah."
                },
                "10": {
                    "verse_nr": "10",
                    "verse": "Ucapan syukur dan kata-kata kutukan keluar dari mulut yang sama. Saudara-saudaraku, perkara ini tidak seharusnya berlaku!"
                },
                "11": {
                    "verse_nr": "11",
                    "verse": "Tidak ada mata air yang mengeluarkan air tawar dan air pahit dari sumber yang sama."
                },
                "12": {
                    "verse_nr": "12",
                    "verse": "Saudara-saudaraku, pokok ara tidak dapat menghasilkan buah zaitun, dan pokok anggur tidak dapat menghasilkan buah ara. Mata air yang masin, juga tidak dapat mengeluarkan air tawar."
                },
                "13": {
                    "verse_nr": "13",
                    "verse": "Adakah antara kamu seorang yang bijak dan pandai? Dia harus membuktikannya dengan kelakuannya yang baik, dan melalui kebajikan yang diamalkannya dengan kerendahan hati dan kebijaksanaan."
                },
                "14": {
                    "verse_nr": "14",
                    "verse": "Tetapi jika kamu sangat iri hati dan mementingkan diri sendiri, janganlah berdosa terhadap berita benar daripada Allah, dengan bercakap besar tentang kebijaksanaan kamu."
                },
                "15": {
                    "verse_nr": "15",
                    "verse": "Kebijaksanaan semacam itu tidak datang dari syurga, tetapi berasal dari dunia, daripada tabiat manusia yang berdosa dan daripada roh jahat!"
                },
                "16": {
                    "verse_nr": "16",
                    "verse": "Apabila orang iri hati dan mementingkan diri sendiri, maka akan berlakulah kekacauan dan segala macam kejahatan."
                },
                "17": {
                    "verse_nr": "17",
                    "verse": "Tetapi orang yang mempunyai kebijaksanaan yang datang dari syurga, pertama sekali murni, suka akan kedamaian, lemah lembut, dan ramah tamah. Mereka berbelas kasihan dan mengamalkan segala macam perbuatan baik. Mereka tidak berat sebelah ataupun munafik."
                },
                "18": {
                    "verse_nr": "18",
                    "verse": "Kebaikan adalah hasil daripada benih kedamaian yang ditanam oleh orang yang suka akan kedamaian."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Dari manakah datangnya semua perkelahian dan pertengkaran yang berlaku antara kamu? Semua itu berasal daripada keghairahan untuk kesenangan hidup, yang sentiasa bertentangan dalam diri kamu."
                },
                "2": {
                    "verse_nr": "2",
                    "verse": "Kamu mengingini sesuatu, tetapi tidak mendapatnya, maka kamu mahu membunuh. Kamu sangat menghendaki sesuatu, tetapi tidak dapat memperolehnya, maka kamu bertengkar dan berkelahi. Kamu tidak mendapat apa yang kamu ingini, kerana kamu tidak memintanya daripada Allah."
                },
                "3": {
                    "verse_nr": "3",
                    "verse": "Apabila kamu memintanya, kamu tidak mendapatnya, kerana tujuan kamu jahat. Apa yang kamu minta itu untuk kesenangan diri sendiri."
                },
                "4": {
                    "verse_nr": "4",
                    "verse": "Kamu orang yang tidak setia! Kamu tahu bahawa orang yang bersahabat dengan dunia menjadi musuh Allah. Oleh itu, sesiapa yang mahu bersahabat dengan dunia, menjadi musuh Allah."
                },
                "5": {
                    "verse_nr": "5",
                    "verse": "Janganlah anggap ringan ayat Alkitab ini, \u201cRoh yang penuh dengan keinginan keras, ditempatkan oleh Allah dalam diri kita.\u201d"
                },
                "6": {
                    "verse_nr": "6",
                    "verse": "Meskipun demikian, rahmat yang diberikan oleh Allah lebih kuat. Itulah sebabnya di dalam Alkitab tertulis, \u201cAllah menentang orang sombong, tetapi Dia merahmati orang yang rendah hati.\u201d"
                },
                "7": {
                    "verse_nr": "7",
                    "verse": "Oleh itu, taatlah kepada Allah. Lawanlah Iblis, maka Iblis akan lari daripada kamu."
                },
                "8": {
                    "verse_nr": "8",
                    "verse": "Hampirilah Allah, dan Allah pun akan menghampiri kamu. Basuhlah tangan kamu, hai kamu yang berdosa! Sucikanlah hati kamu, hai kamu yang munafik!"
                },
                "9": {
                    "verse_nr": "9",
                    "verse": "Hendaklah kamu menyesal, menangis, dan meratap! Hendaklah ketawa kamu menjadi tangisan dan kegembiraan kamu menjadi kedukaan!"
                },
                "10": {
                    "verse_nr": "10",
                    "verse": "Hendaklah kamu merendahkan diri di hadapan Tuhan, maka Dia akan meninggikan kamu."
                },
                "11": {
                    "verse_nr": "11",
                    "verse": "Saudara-saudaraku, janganlah saling mengecam. Sesiapa mengecam atau menghakimi saudara seiman, orang itu mengecam dan menghakimi Taurat. Jika dia menghakimi Taurat, maka dia tidak lagi mentaati Taurat, tetapi menghakiminya."
                },
                "12": {
                    "verse_nr": "12",
                    "verse": "Hanya Allah yang berhak membuat hukum dan menghakimi manusia. Hanya Dialah yang dapat menyelamatkan ataupun membinasakan orang. Tetapi siapakah kamu sehingga mahu menghakimi sesama manusia?"
                },
                "13": {
                    "verse_nr": "13",
                    "verse": "Sekarang dengarlah nasihatku, hai kamu yang berkata, \u201cHari ini atau esok kami akan berangkat ke suatu negeri dan tinggal di sana selama setahun untuk berniaga dan mencari wang.\u201d"
                },
                "14": {
                    "verse_nr": "14",
                    "verse": "Tetapi apa yang akan berlaku dengan kehidupan kamu esok, kamu tidak tahu! Kamu seperti kepulan asap, yang kelihatan sebentar sahaja lalu lenyap."
                },
                "15": {
                    "verse_nr": "15",
                    "verse": "Kamu seharusnya berkata begini, \u201cJika diperkenankan Tuhan, kami akan hidup dan melakukan ini atau itu.\u201d"
                },
                "16": {
                    "verse_nr": "16",
                    "verse": "Tetapi sekarang kamu sombong dan bercakap besar. Bercakap besar seperti itu salah."
                },
                "17": {
                    "verse_nr": "17",
                    "verse": "Oleh itu, seseorang yang tidak melakukan apa yang baik dan yang harus dilakukan, orang itu berdosa."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Dengarlah nasihatku, hai orang kaya! Hendaklah kamu menangis dan meratap, kerana kesengsaraan akan menimpa kamu!"
                },
                "2": {
                    "verse_nr": "2",
                    "verse": "Kekayaan kamu akan lenyap dan pakaian kamu akan dimakan gegat."
                },
                "3": {
                    "verse_nr": "3",
                    "verse": "Emas dan perak kamu akan berkarat; karatnya akan menjadi saksi untuk menuduh kamu dan akan membakar habis badan kamu seperti api. Kamu telah menimbun harta di dunia ini yang segera akan berakhir."
                },
                "4": {
                    "verse_nr": "4",
                    "verse": "Kamu tidak membayar upah orang yang bekerja di ladang kamu. Dengarkanlah sungutan mereka! Orang yang menuai hasil ladang kamu berseru minta tolong dan seruan mereka sudah sampai ke telinga Allah, Tuhan Yang Maha Kuasa."
                },
                "5": {
                    "verse_nr": "5",
                    "verse": "Hidup kamu di dunia ini penuh dengan kemewahan dan kesenangan. Kamu seolah-olah menggemukkan diri untuk hari penyembelihan."
                },
                "6": {
                    "verse_nr": "6",
                    "verse": "Kamu menghukum dan membunuh orang yang tidak bersalah, dan mereka tidak melawan kamu."
                },
                "7": {
                    "verse_nr": "7",
                    "verse": "Oleh itu, saudara-saudaraku, bersabarlah sehingga Tuhan datang. Lihatlah betapa sabarnya seorang peladang menunggu tanahnya mengeluarkan hasil yang berharga. Dengan sabar dia menunggu hujan musim luruh dan hujan musim bunga."
                },
                "8": {
                    "verse_nr": "8",
                    "verse": "Kamu juga mesti bersabar. Teguhkanlah hati kamu, kerana hari kedatangan Tuhan sudah dekat."
                },
                "9": {
                    "verse_nr": "9",
                    "verse": "Saudara-saudaraku, janganlah saling bersungut-sungut, supaya kamu tidak dihakimi oleh Allah. Hakim sudah dekat dan segera datang."
                },
                "10": {
                    "verse_nr": "10",
                    "verse": "Saudara-saudaraku, ingatlah akan nabi-nabi yang bersabda demi nama Tuhan. Contohilah kesabaran dan ketabahan mereka pada masa menanggung penderitaan."
                },
                "11": {
                    "verse_nr": "11",
                    "verse": "Kami menyebut mereka berbahagia kerana mereka tabah menanggung penderitaan. Kamu telah mendengar kisah tentang kesabaran Ayub, dan kamu tahu bagaimana Tuhan memberkati dia pada akhirnya. Hal itu berlaku kerana Tuhan berbelas kasihan dan baik hati."
                },
                "12": {
                    "verse_nr": "12",
                    "verse": "Saudara-saudaraku, hal ini penting sekali: janganlah bersumpah apabila membuat janji. Janganlah bersumpah demi langit atau bumi, ataupun apa sahaja. Katakanlah \u201cYa\u201d apabila maksudmu ya, dan \u201cTidak\u201d apabila maksudmu tidak. Dengan demikian kamu tidak akan dihukum oleh Allah."
                },
                "13": {
                    "verse_nr": "13",
                    "verse": "Adakah sesiapa antara kamu sedang mengalami kesusahan? Hendaklah dia berdoa. Adakah sesiapa yang bersukacita? Hendaklah dia menyanyikan lagu pujian kepada Allah."
                },
                "14": {
                    "verse_nr": "14",
                    "verse": "Adakah sesiapa yang sakit? Hendaklah dia memanggil pemimpin-pemimpin jemaah, supaya mereka berdoa baginya dan menyapukan minyak zaitun padanya demi nama Tuhan."
                },
                "15": {
                    "verse_nr": "15",
                    "verse": "Doa yang diucapkan dengan iman, akan menyembuhkan orang sakit itu. Tuhan akan memulihkan kesihatannya dan dosa yang sudah dilakukannya akan diampunkan."
                },
                "16": {
                    "verse_nr": "16",
                    "verse": "Oleh itu, hendaklah kamu saling mengakui kesalahan dan berdoa bagi satu sama lain, supaya kamu disembuhkan. Doa orang yang melakukan kehendak Allah mempunyai kuasa yang besar."
                },
                "17": {
                    "verse_nr": "17",
                    "verse": "Elia pun orang biasa seperti kita. Dia berdoa dengan tekun supaya hujan tidak turun, dan hujan pun tidak turun selama tiga tahun setengah."
                },
                "18": {
                    "verse_nr": "18",
                    "verse": "Kemudian dia berdoa lagi, lalu langit mencurahkan hujan dan tanah mengeluarkan hasilnya."
                },
                "19": {
                    "verse_nr": "19",
                    "verse": "Saudara-saudaraku, jika seorang antara kamu sesat, lalu yang lain memimpin dia kembali kepada Allah"
                },
                "20": {
                    "verse_nr": "20",
                    "verse": "ingatlah ayat ini: Sesiapa memimpin seorang berdosa berbalik dari jalan yang salah, orang itu menyelamatkan jiwa orang berdosa itu daripada kematian dan menyebabkan banyak dosa diampunkan."
                }
            }
        }
    }
}