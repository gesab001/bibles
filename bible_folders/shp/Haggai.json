{
    "version": "shp",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Poziv na obnovu Hrama - Bio je prvi dan, \u0161estog mjeseca, druge godine vladavine kralja Darija kad je prorok Hagaj primio poruku od BOGA. Poruka je bila za Zerubabela, \u0160ealtielovog sina, koji je bio upravitelj Jude, i za Jo\u0161uu, Josadakovog sina, koji je bio vrhovni sve\u0107enik."
                },
                "2": {
                    "verse_nr": "2",
                    "verse": "BOG Svevladar je rekao: \u00bbOvaj narod govori da jo\u0161 nije do\u0161lo vrijeme da se ponovo sagradi BO\u017dJI Hram.\u00ab"
                },
                "3": {
                    "verse_nr": "3",
                    "verse": "BOG je dalje rekao preko proroka Hagaja:"
                },
                "4": {
                    "verse_nr": "4",
                    "verse": "\u00bbZar je vama vrijeme da \u017eivite u zavr\u0161enim ku\u0107ama dok je Hram razru\u0161en?\u00ab"
                },
                "5": {
                    "verse_nr": "5",
                    "verse": "Stoga, BOG Svevladar poru\u010duje: \u00bbDobro razmislite \u0161to \u010dinite."
                },
                "6": {
                    "verse_nr": "6",
                    "verse": "Puno ste posijali, a malo pobrali. Jedete, a nikako da se najedete. Pijete, a nikako da se napijete. Obla\u010dite se, a nikako da se ugrijete. Vi koji zara\u0111ujete, kao da novac stavljate u rasparanu torbu.\u00ab"
                },
                "7": {
                    "verse_nr": "7",
                    "verse": "BOG Svevladar dalje ka\u017ee: \u00bbDobro razmislite \u0161to \u010dinite."
                },
                "8": {
                    "verse_nr": "8",
                    "verse": "Idite u brda, donesite drvo za gra\u0111u i ponovo mi izgradite Hram. Tako \u0107ete mi ugoditi i iskazati mi \u010dast.\u00ab"
                },
                "9": {
                    "verse_nr": "9",
                    "verse": "\u00bbO\u010dekivali ste mnogo, a do\u010dekali malo. Ono \u0161to ste donijeli ku\u0107i, ja sam otpuhao. Za\u0161to?\u00ab pita BOG Svevladar. \u00bbZato \u0161to je moja ku\u0107a razru\u0161ena dok se svaki od vas u\u017eurbano brine za svoju ku\u0107u."
                },
                "10": {
                    "verse_nr": "10",
                    "verse": "Zato vam nebo ne daje rosu, ni zemlja svoj urod."
                },
                "11": {
                    "verse_nr": "11",
                    "verse": "Ja sam dozvao su\u0161u na zemlju i brda, na \u017eito, mlado vino i maslinovo ulje, na sve plodove zemlje, na ljude i \u017eivotinje, i na sav va\u0161 trud.\u00ab"
                },
                "12": {
                    "verse_nr": "12",
                    "verse": "Po\u010detak radova na novom Hramu - Tada su Zerubabel\u2014\u0160ealtielov sin, vrhovni sve\u0107enik Jo\u0161ua\u2014Josadakov sin, i sav ostali narod poslu\u0161ali glas svog BOGA. Poslu\u0161ali su rije\u010di proroka Hagaja, poslanog od BOGA, a narod je pokazao strahopo\u0161tovanje prema BOGU."
                },
                "13": {
                    "verse_nr": "13",
                    "verse": "Potom je Hagaj, BO\u017dJI glasnik, prenio narodu BO\u017dJU poruku: \u00bbJa sam s vama\u00ab, ka\u017ee BOG."
                },
                "14": {
                    "verse_nr": "14",
                    "verse": "BOG je potaknuo Zerubabela, \u0160ealtielovog sina, koji je bio upravitelj Jude, i Jo\u0161uu, Josadakovog sina, koji je bio vrhovni sve\u0107enik, i sav ostali narod. Tako su oni po\u010deli raditi na Hramu BOGA Svevladara, svog Boga."
                },
                "15": {
                    "verse_nr": "15",
                    "verse": "Bilo je to dvadeset i \u010detvrtog dana, \u0161estog mjeseca, druge godine vladavine kralja Darija."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Veli\u010danstvo novog Hrama - Dvadeset i prvog dana sedmog mjeseca BOG je poru\u010dio po proroku Hagaju:"
                },
                "2": {
                    "verse_nr": "2",
                    "verse": "\u00bbReci ovako Zerubabelu, \u0160ealtielovom sinu, koji je upravitelj Jude, i Jo\u0161ui, Josadakovom sinu, koji je vrhovni sve\u0107enik, te ostalom narodu:"
                },
                "3": {
                    "verse_nr": "3",
                    "verse": "\u2018Ima li jo\u0161 koga me\u0111u vama tko je vidio ovaj Hram u njegovom prija\u0161njemu veli\u010danstvu? A kako vam sada izgleda? Ne \u010dini li vam se nikakvim?\u2019"
                },
                "4": {
                    "verse_nr": "4",
                    "verse": "No BOG ka\u017ee: \u2018Budi sna\u017ean, Zerubabele! Budi sna\u017ean, Jo\u0161uo, Josadakov sine, vrhovni sve\u0107eni\u010de! Budite sna\u017eni, svi ljudi ove zemlje! Prionite na posao, jer ja sam s vama.\u2019 Tako ka\u017ee BOG Svevladar."
                },
                "5": {
                    "verse_nr": "5",
                    "verse": "\u2018Kao \u0161to sam vam obe\u0107ao kad ste iza\u0161li iz Egipta, moj je Duh i dalje s vama. Zato se nemojte bojati.\u2019"
                },
                "6": {
                    "verse_nr": "6",
                    "verse": "Ovako ka\u017ee BOG Svevladar: \u2018Jo\u0161 malo, i uzdrmat \u0107u nebesa i zemlju, more i kopno."
                },
                "7": {
                    "verse_nr": "7",
                    "verse": "Uzdrmat \u0107u sve narode pa \u0107e svoje blago donositi ovamo. Ispunit \u0107u ovaj Hram veli\u010danstvom.\u2019 Tako ka\u017ee BOG Svevladar."
                },
                "8": {
                    "verse_nr": "8",
                    "verse": "\u2018Moje je srebro i moje je zlato\u2019, ka\u017ee BOG Svevladar."
                },
                "9": {
                    "verse_nr": "9",
                    "verse": "\u2018Veli\u010danstvo ovog drugoga Hrama bit \u0107e ve\u0107e od veli\u010danstva onog prija\u0161njega\u2019, ka\u017ee BOG Svevladar. \u2018Donijet \u0107u blagostanje ovome mjestu\u2019, ka\u017ee BOG Svevladar.\u00ab"
                },
                "10": {
                    "verse_nr": "10",
                    "verse": "Kazna i obe\u0107anje blagoslova - Dvadeset i \u010detvrtog dana, devetog mjeseca, druge godine vladavine kralja Darija, BOG je poru\u010dio proroku Hagaju:"
                },
                "11": {
                    "verse_nr": "11",
                    "verse": "\u00bbOvako ka\u017ee BOG Svevladar: \u2018Pitaj sve\u0107enike kakvo je pravilo u ovom slu\u010daju:"
                },
                "12": {
                    "verse_nr": "12",
                    "verse": "Kad bi netko u skutu svog ogrta\u010da nosio posve\u0107eno meso pa tim ogrta\u010dem dotaknuo kruh ili juhu ili vino ili maslinovo ulje ili drugu hranu, bi li to postalo sveto?\u2019\u00ab Sve\u0107enici odgovore: \u00bbNe bi.\u00ab"
                },
                "13": {
                    "verse_nr": "13",
                    "verse": "Hagaj je dalje pitao: \u00bbKad bi netko, tko je postao ne\u010dist zato \u0161to je dodirnuo mrtvaca, dotaknuo ne\u0161to od toga, bi li to postalo ne\u010disto?\u00ab Sve\u0107enici odgovore: \u00bbDa, postalo bi ne\u010disto.\u00ab"
                },
                "14": {
                    "verse_nr": "14",
                    "verse": "Tada je Hagaj rekao: \u00bbTakvi su preda mnom i ljudi ovog naroda\u00ab, ka\u017ee BOG. \u00bbSve \u0161to proizvode i sve \u0161to mi prinose, ne\u010disto je.\u00ab"
                },
                "15": {
                    "verse_nr": "15",
                    "verse": "\u00bbOd ovog dana nadalje, dobro razmislite o tome \u0161to je bilo prije nego \u0161to ste polo\u017eili ijedan kamen za obnovu BO\u017dJEGA Hrama."
                },
                "16": {
                    "verse_nr": "16",
                    "verse": "\u0160to vam se doga\u0111alo? Kad je netko dolazio do hrpe \u017eita po dvadeset mjera, zatekao bi samo deset. Kad je netko dolazio do ba\u010dve s vinom po pedeset mjera, zatekao bi samo dvadeset."
                },
                "17": {
                    "verse_nr": "17",
                    "verse": "Ka\u017enjavao sam vas. Slao sam jaku vru\u0107inu i gljivi\u010dnu bolest na va\u0161e biljke i tu\u010du na sve plodove va\u0161eg truda. No vi mi se ipak niste vratili\u00ab, govori BOG."
                },
                "18": {
                    "verse_nr": "18",
                    "verse": "\u00bbDobro razmislite od sada pa nadalje, od ovog dvadeset i \u010detvrtog dana devetog mjeseca, kad su polo\u017eeni temelji BO\u017dJEGA Hrama. Dobro razmislite o ovome:"
                },
                "19": {
                    "verse_nr": "19",
                    "verse": "Sjeme za \u017eitarice vi\u0161e nije u spremi\u0161tima, nego je ve\u0107 posijano. A vinova loza, smokva, nar i maslina vi\u0161e ne\u0107e davati lo\u0161 urod. Od danas \u0107u vas blagosloviti.\u00ab"
                },
                "20": {
                    "verse_nr": "20",
                    "verse": "Obe\u0107anje Zerubabelu - Dvadeset i \u010detvrtog dana tog istoga mjeseca BOG je drugi put govorio Hagaju:"
                },
                "21": {
                    "verse_nr": "21",
                    "verse": "\u00bbReci Zerubabelu, upravitelju Jude: \u2018Uzdrmat \u0107u nebesa i zemlju."
                },
                "22": {
                    "verse_nr": "22",
                    "verse": "Oborit \u0107u kraljevska prijestolja i uni\u0161titi silu tu\u0111ih kraljevstava. Prevrnut \u0107u bojna kola i njihove voza\u010de. Popadat \u0107e konji sa svojim jaha\u010dima. Svatko \u0107e biti ubijen ma\u010dem svog suborca.\u2019"
                },
                "23": {
                    "verse_nr": "23",
                    "verse": "\u2018Tog dana\u2019, ka\u017ee BOG Svevladar, \u2018uzet \u0107u tebe, Zerubabele, \u0160ealtielov sine, moj slugo, i u\u010diniti te poput svog pe\u010datnoga prstena, da predstavlja\u0161 moju vlast. Ja sam te izabrao.\u2019 Tako je rekao BOG Svevladar.\u00ab"
                }
            }
        }
    }
}