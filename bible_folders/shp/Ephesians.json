{
    "version": "shp",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Od Pavla, apostola Isusa Krista po Bo\u017ejoj volji, Bo\u017ejim svetima u Efezu; vjernim sljedbenicima Isusa Krista."
                },
                "2": {
                    "verse_nr": "2",
                    "verse": "Neka s vama budu milost i mir od Boga, na\u0161eg Oca, i od na\u0161ega Gospodina Isusa Krista."
                },
                "3": {
                    "verse_nr": "3",
                    "verse": "Duhovni blagoslovi u Kristu - Blagoslovljen Bog i Otac na\u0161ega Gospodina Isusa Krista! Bog nas je u Kristu blagoslovio svim duhovnim blagoslovima Nebeskoga kraljevstva koje primamo po Duhu."
                },
                "4": {
                    "verse_nr": "4",
                    "verse": "U Kristu nas je izabrao prije nego \u0161to je stvorio svijet, da budemo sveti i bez grijeha pred njim."
                },
                "5": {
                    "verse_nr": "5",
                    "verse": "Radi ljubavi prema nama, odlu\u010dio nas je u\u010diniti svojom djecom kroz Isusa Krista. Bila je to njegova \u017eelja i zadovoljstvo,"
                },
                "6": {
                    "verse_nr": "6",
                    "verse": "da bi se hvalila njegova predivna milost. Bog nam je tu milost dao dragovoljno, po svom voljenome sinu."
                },
                "7": {
                    "verse_nr": "7",
                    "verse": "Po Kristovoj smo krvi primili oslobo\u0111enje i opro\u0161tenje grijeha zbog bogatstva Bo\u017eje milosti"
                },
                "8": {
                    "verse_nr": "8",
                    "verse": "kojom nas je obilato darovao. Sa svom mudro\u0161\u0107u i razumijevanjem"
                },
                "9": {
                    "verse_nr": "9",
                    "verse": "obznanio nam je tajnu svog plana. To je Bog \u017eelio ispuniti u Kristu"
                },
                "10": {
                    "verse_nr": "10",
                    "verse": "kad do\u0111e pravo vrijeme; da sve \u0161to postoji, na Nebu i na Zemlji, pove\u017ee u Kristu kao glavi svega."
                },
                "11": {
                    "verse_nr": "11",
                    "verse": "Bog nas je od po\u010detka izabrao da u Kristu budemo nasljednici. Za to nas je predodredio jer sve \u010dini kako \u017eeli i odlu\u010di."
                },
                "12": {
                    "verse_nr": "12",
                    "verse": "Mi, koji smo prvi svoju nadu polo\u017eili u Krista, izabrani smo da donesemo jo\u0161 vi\u0161e hvale Bo\u017ejem veli\u010danstvu."
                },
                "13": {
                    "verse_nr": "13",
                    "verse": "Isto je i s vama. Kad ste \u010duli istinu\u2014Radosnu vijest o svom spasenju\u2014povjerovali ste u Krista. Tada vas je Bog zape\u010datio za sebe tako \u0161to vam je dao Svetog Duha kojeg je obe\u0107ao."
                },
                "14": {
                    "verse_nr": "14",
                    "verse": "Duh je predujam i jamstvo da \u0107emo primiti nasljedstvo koje je obe\u0107ao Bog. Primit \u0107emo potpunu slobodu kao Bo\u017eje vlasni\u0161tvo. Tako \u0107e se jo\u0161 vi\u0161e hvaliti Bo\u017eje veli\u010danstvo."
                },
                "15": {
                    "verse_nr": "15",
                    "verse": "Pavlova molitva - \u010cuo sam za va\u0161u vjeru u Gospodina Isusa i za va\u0161u ljubav prema svim Bo\u017ejim ljudima."
                },
                "16": {
                    "verse_nr": "16",
                    "verse": "Od tada nisam prestao zahvaljivati Bogu za vas; stalno vas spominjem u svojim molitvama."
                },
                "17": {
                    "verse_nr": "17",
                    "verse": "Molim da vam Bog i slavni Otac na\u0161ega Gospodina Isusa Krista da duha mudrosti i spoznaje, da biste ga bolje upoznali."
                },
                "18": {
                    "verse_nr": "18",
                    "verse": "Molim da se otvore duhovne o\u010di va\u0161eg srca, da upoznate nadu koju vam je Bog dao kad vas je pozvao. Tada \u0107ete vidjeti koliko je bogato veli\u010danstveno nasljedstvo, koje je Bog dao svojim svetima,"
                },
                "19": {
                    "verse_nr": "19",
                    "verse": "i znat \u0107ete kako je neusporedivo velika njegova snaga u nama vjernicima."
                },
                "20": {
                    "verse_nr": "20",
                    "verse": "On je tu svoju silnu snagu pokazao u Kristu kad ga je podigao iz mrtvih i postavio sebi s desne strane u Nebeskom kraljevstvu."
                },
                "21": {
                    "verse_nr": "21",
                    "verse": "Bog je postavio Krista iznad svih vladara, autoriteta, mo\u0107i, vlasti i iznad svih vlastodr\u017eaca, ne samo u ovom vremenu nego i u vremenu koje \u0107e do\u0107i."
                },
                "22": {
                    "verse_nr": "22",
                    "verse": "Sve je podredio Kristovoj vlasti i u\u010dinio ga glavom Crkve."
                },
                "23": {
                    "verse_nr": "23",
                    "verse": "A Crkva je Kristovo tijelo\u2014ispunjena Kristom koji ispunja sve u svemu."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Iz smrti u \u017eivot - Neko\u0107 ste bili duhovno mrtvi zbog svojih prijestupa i grijeha."
                },
                "2": {
                    "verse_nr": "2",
                    "verse": "\u017divjeli ste u grijehu, kao \u0161to \u017eivi svijet. Slijedili ste vladara zlih sila nad Zemljom, istog duha koji sada djeluje me\u0111u onima koji su neposlu\u0161ni Bogu."
                },
                "3": {
                    "verse_nr": "3",
                    "verse": "Mi smo isto neko\u0107 \u017eivjeli me\u0111u njima. Udovoljavali smo svojoj tjelesnoj naravi i zadovoljavali po\u017eude svojeg tijela i svojih misli. U takvom smo stanju, poput svih ostalih, zavrijedili Bo\u017eji bijes."
                },
                "4": {
                    "verse_nr": "4",
                    "verse": "No Bog je pun milosti i velika je njegova ljubav prema nama."
                },
                "5": {
                    "verse_nr": "5",
                    "verse": "Dok smo jo\u0161 bili duhovno mrtvi zbog svojih prijestupa, on nas je o\u017eivio zajedno s Kristom. Spa\u0161eni ste Bo\u017ejom milo\u0161\u0107u!"
                },
                "6": {
                    "verse_nr": "6",
                    "verse": "On je nas, koji smo u Kristu Isusu, podigao s Kristom i postavio nas zajedno s njim na prijestolje u Nebeskom kraljevstvu."
                },
                "7": {
                    "verse_nr": "7",
                    "verse": "Tako da bi svojom dobrotom prema nama u Kristu Isusu pokazao za sva budu\u0107a vremena veliko bogatstvo svoje milosti."
                },
                "8": {
                    "verse_nr": "8",
                    "verse": "Bo\u017ejom ste milo\u0161\u0107u spa\u0161eni po vjeri, i to nije va\u0161a zasluga\u2014to je Bo\u017eji dar."
                },
                "9": {
                    "verse_nr": "9",
                    "verse": "Niste spa\u0161eni svojim djelima, tako da se nitko ne mo\u017ee hvaliti."
                },
                "10": {
                    "verse_nr": "10",
                    "verse": "Mi smo Bo\u017eje djelo, stvoreni u Kristu Isusu da \u010dinimo dobra djela, koja je Bog unaprijed pripremio da ih \u010dinimo kroz \u017eivot."
                },
                "11": {
                    "verse_nr": "11",
                    "verse": "Jedno u Kristu - Sjetite se da ste ro\u0111eni kao ne\u017eidovi. \u017didovi koji sebe zovu obrezanima prozvali su vas neobrezanima. No njihovo je obrezanje u\u010dinjeno samo ljudskom rukom."
                },
                "12": {
                    "verse_nr": "12",
                    "verse": "Isto tako, ranije ste bili bez Krista i izvan zajednice Izraelaca; isklju\u010deni iz Bo\u017ejih saveza i obe\u0107anja. \u017divjeli ste u svijetu bez nade i bez Boga."
                },
                "13": {
                    "verse_nr": "13",
                    "verse": "U pro\u0161losti ste bili daleko od Boga, ali sada ste u Isusu Kristu dovedeni blizu Bogu, po Kristovoj krvi."
                },
                "14": {
                    "verse_nr": "14",
                    "verse": "S\u00e2m Krist na\u0161 je mir. On je ujedinio \u017didove i ostale narode. Svojim je tijelom sru\u0161io zid neprijateljstva koji ih je razdvajao."
                },
                "15": {
                    "verse_nr": "15",
                    "verse": "\u017didovski je zakon imao mnogo pravila i odredbi, ali Krist ga je poni\u0161tio da bi od dviju skupina ljudi stvorio u sebi jedan novi narod i tako uspostavio mir."
                },
                "16": {
                    "verse_nr": "16",
                    "verse": "Svojom smr\u0107u na kri\u017eu, Krist je ukinuo neprijateljstvo dviju skupina i u\u010dinio ih jednim tijelom. Tako ih je obje pomirio s Bogom."
                },
                "17": {
                    "verse_nr": "17",
                    "verse": "Do\u0161ao je i propovijedao mir vama, koji ste bili daleko od Boga, i vama, koji ste bili blizu."
                },
                "18": {
                    "verse_nr": "18",
                    "verse": "Po njemu i jedni i drugi imamo pristup Ocu po jednom Duhu."
                },
                "19": {
                    "verse_nr": "19",
                    "verse": "Tako niste vi\u0161e stranci ni tu\u0111inci, nego ste sugra\u0111ani svetih i uku\u0107ani Bo\u017eje obitelji."
                },
                "20": {
                    "verse_nr": "20",
                    "verse": "Vi ste gra\u0111evina izgra\u0111ena na temeljima apostola i proroka, a s\u00e2m Isus Krist njezin je temeljni kamen."
                },
                "21": {
                    "verse_nr": "21",
                    "verse": "On dr\u017ei cijelu gra\u0111evinu na okupu i \u010dini da raste u sveti hram u Gospodinu."
                },
                "22": {
                    "verse_nr": "22",
                    "verse": "U njega ste i vi zajedno ugra\u0111eni da biste bili mjesto gdje Bog prebiva u Duhu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pavlov zadatak - Zato sam ja, Pavao, zarobljenik jer slu\u017eim Isusu Kristu za dobro vas ne\u017eidova."
                },
                "2": {
                    "verse_nr": "2",
                    "verse": "Sigurno znate za zadatak koji mi je Bog, po svojoj milosti, dao za va\u0161e dobro."
                },
                "3": {
                    "verse_nr": "3",
                    "verse": "Objavio mi je svoj tajni plan, kao \u0161to sam vam ve\u0107 ukratko napisao."
                },
                "4": {
                    "verse_nr": "4",
                    "verse": "Ako to pro\u010ditate, vidjet \u0107ete da poznajem tajnu istinu o Kristu."
                },
                "5": {
                    "verse_nr": "5",
                    "verse": "Pro\u0161lim nara\u0161tajima ta se tajna nije otkrivala, a sada je otkrivena svetim apostolima i prorocima po Duhu."
                },
                "6": {
                    "verse_nr": "6",
                    "verse": "Ta tajna je da su po Radosnoj vijesti i ne\u017eidovi, zajedno sa \u017didovima, nasljednici onoga \u0161to je pripremio Bog. Oni su dijelovi istoga tijela i zajedno dijele obe\u0107anje koje je Bog dao u Isusu Kristu."
                },
                "7": {
                    "verse_nr": "7",
                    "verse": "Postao sam sluga Radosne vijesti. To je dar Bo\u017eje milosti koja mi je darovana po njegovoj snazi."
                },
                "8": {
                    "verse_nr": "8",
                    "verse": "Meni, najmanjem me\u0111u svim Bo\u017ejim ljudima, darovan je taj dar propovijedanja ne\u017eidovima o Kristovom neistra\u017eivome bogatstvu."
                },
                "9": {
                    "verse_nr": "9",
                    "verse": "Bog mi je dao zadatak da svima otkrijem namjeru Bo\u017eje tajne istine. Od po\u010detka svijeta taj je plan bio skriven u Bogu koji je stvoritelj svega \u0161to postoji,"
                },
                "10": {
                    "verse_nr": "10",
                    "verse": "da bi kroz Crkvu obznanio vladarima i vlastima u nebeskim prostorima svoju raznoliku mudrost."
                },
                "11": {
                    "verse_nr": "11",
                    "verse": "To je u skladu s Bo\u017ejim planom koji je imao od po\u010detka vremena, a na kraju ga je i ostvario u Isusu Kristu, na\u0161em Gospodinu."
                },
                "12": {
                    "verse_nr": "12",
                    "verse": "U njemu mo\u017eemo slobodno i bez straha do\u0107i pred Boga, puni pouzdanja, kroz vjeru u Krista."
                },
                "13": {
                    "verse_nr": "13",
                    "verse": "Stoga, molim da se ne obeshrabrite zbog patnji koje podnosim za vas. Moje su patnje za va\u0161u korist."
                },
                "14": {
                    "verse_nr": "14",
                    "verse": "Kristova ljubav - Zbog toga kle\u010dim pred Ocem."
                },
                "15": {
                    "verse_nr": "15",
                    "verse": "Od njega \u010ditava obitelj na Nebu i na Zemlji prima svoje pravo ime."
                },
                "16": {
                    "verse_nr": "16",
                    "verse": "Molim da vam d\u00e2, prema bogatstvu svoje slave, da budete oja\u010dani po Duhu u svojem unutarnjem bi\u0107u."
                },
                "17": {
                    "verse_nr": "17",
                    "verse": "Molim da Krist po vjeri \u017eivi u va\u0161im srcima te da budete ukorijenjeni i utemeljeni u ljubavi."
                },
                "18": {
                    "verse_nr": "18",
                    "verse": "Molim da mo\u017eete shvatiti, zajedno sa svim Bo\u017ejim ljudima: \u0161irinu, du\u017einu, visinu i dubinu Kristove ljubavi"
                },
                "19": {
                    "verse_nr": "19",
                    "verse": "i da upoznate tu ljubav koja nadilazi znanje. Tako \u0107ete biti ispunjeni u svoj punini koja dolazi od Boga."
                },
                "20": {
                    "verse_nr": "20",
                    "verse": "Bog mo\u017ee, svojom snagom koja djeluje u nama, u\u010diniti nemjerljivo vi\u0161e nego \u0161to molimo ili mislimo."
                },
                "21": {
                    "verse_nr": "21",
                    "verse": "Neka njemu bude slava u Crkvi i u Isusu Kristu zauvijek! Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Jedinstvo Crkve - Ja, kao zarobljenik radi Gospodina, molim vas da \u017eivite \u017eivot dostojan poziva koji ste primili."
                },
                "2": {
                    "verse_nr": "2",
                    "verse": "Uvijek budite ponizni i blagi. Budite strpljivi i s ljubavlju podnosite jedni druge."
                },
                "3": {
                    "verse_nr": "3",
                    "verse": "Nastojte sa\u010duvati jedinstvo u Duhu po miru koji vas povezuje."
                },
                "4": {
                    "verse_nr": "4",
                    "verse": "Jedno je tijelo i jedan je Duh. Bog vas je pozvao k jednoj nadi."
                },
                "5": {
                    "verse_nr": "5",
                    "verse": "Jedan je Gospodin, jedna vjera i jedno kr\u0161tenje."
                },
                "6": {
                    "verse_nr": "6",
                    "verse": "Jedan je Bog i Otac svih. On gospodari nad svima nama, djeluje kroz sve nas i prebiva u svima nama."
                },
                "7": {
                    "verse_nr": "7",
                    "verse": "Svatko je od nas dobio milost u onoj mjeri koju je odredio Krist."
                },
                "8": {
                    "verse_nr": "8",
                    "verse": "Zato i pi\u0161e u Svetom pismu: \u00bbKad je uza\u0161ao u visine, poveo je sa sobom zarobljenike i dao je ljudima darove.\u00ab"
                },
                "9": {
                    "verse_nr": "9",
                    "verse": "\u0160to zna\u010di to \u00bbkad je uza\u0161ao\u00ab? To sigurno zna\u010di da se prvo spustio u donje predjele zemlje."
                },
                "10": {
                    "verse_nr": "10",
                    "verse": "On koji se spustio je i taj koji je bio uzdignut iznad svih nebesa da bi sve ispunio sobom."
                },
                "11": {
                    "verse_nr": "11",
                    "verse": "On s\u00e2m dao je nekima dar da budu apostoli, nekima da budu proroci, nekima da budu evangelizatori, a nekima da budu pastiri i u\u010ditelji,"
                },
                "12": {
                    "verse_nr": "12",
                    "verse": "kako bi se Bo\u017eji ljudi usavr\u0161ili i pripremili za slu\u017ebu izgradnje Kristovog Tijela,"
                },
                "13": {
                    "verse_nr": "13",
                    "verse": "da svi postignemo jedinstvo u vjeri i znanju o Bo\u017ejem Sinu, da odrastemo u zrele ljude i postanemo poput Krista u punini njegovog savr\u0161enstva."
                },
                "14": {
                    "verse_nr": "14",
                    "verse": "Tako vi\u0161e ne\u0107emo biti djeca, bacana amo-tamo, i ne\u0107e nas zanositi vjetar svakog novoga nauka. Ne\u0107emo se povoditi za svakakvim ljudskim prevarama i obmanama koje lukavo vode na pogre\u0161an put."
                },
                "15": {
                    "verse_nr": "15",
                    "verse": "Umjesto toga, govorit \u0107emo istinu s ljubavlju. Tako \u0107emo rasti da budemo poput Krista u svakom pogledu. Krist je Glava"
                },
                "16": {
                    "verse_nr": "16",
                    "verse": "i o njemu ovisi cijelo tijelo\u2014povezano tetivama \u0161to opskrbljuju svaki pojedini dio prema potrebi. Tako cijelo tijelo raste i izgra\u0111uje se u ljubavi."
                },
                "17": {
                    "verse_nr": "17",
                    "verse": "Kako \u017eivjeti? - Zato vam ovo i govorim te vas upozoravam u Gospodinovo ime: nemojte i dalje \u017eivjeti poput onih koji ne poznaju Boga, u ispraznosti svojih misli."
                },
                "18": {
                    "verse_nr": "18",
                    "verse": "Tim je ljudima zamra\u010den razum i srca su im otvrdnula pa zbog toga \u017eive u neznanju, odvojeni od \u017eivota koji daje Bog."
                },
                "19": {
                    "verse_nr": "19",
                    "verse": "Izgubili su osje\u0107aj srama i predali se razvratnosti i neobuzdanoj ne\u010disto\u0107i svake vrste."
                },
                "20": {
                    "verse_nr": "20",
                    "verse": "No, kad ste upoznali Krista, niste nau\u010dili takve stvari."
                },
                "21": {
                    "verse_nr": "21",
                    "verse": "Znam da ste \u010duli o njemu. Kao Kristovi u\u010denici, pou\u010davani ste istini, a Isus je istina."
                },
                "22": {
                    "verse_nr": "22",
                    "verse": "Zaklinjem vas da odlo\u017eite svoju staru narav koja pripada prija\u0161njem na\u010dinu \u017eivota. Ta je stara narav pokvarena jer je zavode vlastite zle \u017eelje."
                },
                "23": {
                    "verse_nr": "23",
                    "verse": "Obnavljajte se u na\u010dinu na koji razmi\u0161ljate!"
                },
                "24": {
                    "verse_nr": "24",
                    "verse": "Obucite se u novog \u010dovjeka, stvorenog da bude kao Bog, na\u010dinjenog da bude istinski pravedan i svet."
                },
                "25": {
                    "verse_nr": "25",
                    "verse": "Stoga, prestanite lagati! \u00bbSvatko neka svome bli\u017enjemu govori istinu\u00ab, jer svi smo mi dijelovi istog Tijela."
                },
                "26": {
                    "verse_nr": "26",
                    "verse": "\u00bbKad se naljutite, pazite da ne po\u010dinite grijeh.\u00ab Ne dopustite da sunce za\u0111e, a da se niste rije\u0161ili ljutnje."
                },
                "27": {
                    "verse_nr": "27",
                    "verse": "Ne dajte \u0111avlu mjesta u svome \u017eivotu!"
                },
                "28": {
                    "verse_nr": "28",
                    "verse": "Tko krade, neka prestane krasti. Neka umjesto toga radi i \u010dini ne\u0161to korisno vlastitim rukama. Tako \u0107e mo\u0107i \u0161togod podijeliti s onima koji su u potrebi."
                },
                "29": {
                    "verse_nr": "29",
                    "verse": "Ne govorite ru\u017eno, nego samo ono \u0161to je dobro i potrebno za izgradnju, da bude korisno onima koji vas slu\u0161aju."
                },
                "30": {
                    "verse_nr": "30",
                    "verse": "I nemojte rastu\u017eivati Bo\u017ejega Svetog Duha. Bog vas je njime zape\u010datio da vas \u010duva do dana kad \u0107e vas potpuno osloboditi."
                },
                "31": {
                    "verse_nr": "31",
                    "verse": "Odbacite od sebe svaku gor\u010dinu, bijes, srd\u017ebu, sva\u0111u i klevetanje, ukratko\u2014svako zlo."
                },
                "32": {
                    "verse_nr": "32",
                    "verse": "Budite blagi i suosje\u0107ajte jedni s drugima. Uvijek opra\u0161tajte jedni drugima, kao \u0161to je Bog oprostio vama po Kristu."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Nastojte biti poput Boga budu\u0107i da ste njegova voljena djeca."
                },
                "2": {
                    "verse_nr": "2",
                    "verse": "\u017divite \u017eivotom ljubavi. Volite druge onakvom ljubavlju kakvom je Krist volio nas, kad je prinio samoga sebe radi nas kao mirisni prinos i Bogu ugodnu \u017ertvu."
                },
                "3": {
                    "verse_nr": "3",
                    "verse": "Seksualni nemoral, bilo kakva nepristojnost ili pohlepa neka se me\u0111u vama vi\u0161e i ne spominju jer to ne prili\u010di Bo\u017ejim ljudima."
                },
                "4": {
                    "verse_nr": "4",
                    "verse": "Neka me\u0111u vama ne bude nikakvih sramotnih rije\u010di, glupih razgovora ili prosta\u010dkih \u0161ala\u2014to vam ne prili\u010di! Umjesto toga, zahvaljujte Bogu."
                },
                "5": {
                    "verse_nr": "5",
                    "verse": "Budite sigurni da ni jedan bludnik, ni jedan lakomac, \u0161to je isto kao i \u0161tovatelj idola, ne\u0107e biti dio Kristovog i Bo\u017ejega kraljevstva."
                },
                "6": {
                    "verse_nr": "6",
                    "verse": "Ne dajte se prevariti praznim pri\u010dama onih koji opravdavaju takve grijehe. Bog se ljuti na takve neposlu\u0161ne ljude."
                },
                "7": {
                    "verse_nr": "7",
                    "verse": "Nemojte imati ni\u0161ta s njima!"
                },
                "8": {
                    "verse_nr": "8",
                    "verse": "Govorim vam to jer ste prije bili tama, ali sada ste svjetlo u Gospodinu. Stoga, \u017eivite kao djeca svjetla!"
                },
                "9": {
                    "verse_nr": "9",
                    "verse": "Plodovi su svjetla dobrota svake vrste, pravedan \u017eivot i istina."
                },
                "10": {
                    "verse_nr": "10",
                    "verse": "Nastojte uo\u010diti \u0161to je Gospodinu ugodno, i to birajte."
                },
                "11": {
                    "verse_nr": "11",
                    "verse": "Ne sudjelujte u beskorisnim djelima tame, nego ih radije razotkrivajte."
                },
                "12": {
                    "verse_nr": "12",
                    "verse": "Sramotno je \u010dak i govoriti o onome \u0161to ljudi potajno rade."
                },
                "13": {
                    "verse_nr": "13",
                    "verse": "No sve postane jasno kad se donese na svjetlo,"
                },
                "14": {
                    "verse_nr": "14",
                    "verse": "a sve \u0161to se razotkrije na svjetlu, postaje svjetlost. Zato se ka\u017ee: \u00bbProbudi se, ti koji spava\u0161! Ustani od mrtvih i Krist \u0107e te obasjati.\u00ab"
                },
                "15": {
                    "verse_nr": "15",
                    "verse": "Stoga, pazite kako \u017eivite: ne poput lakomislenih ljudi, nego poput mudrih."
                },
                "16": {
                    "verse_nr": "16",
                    "verse": "Mudro koristite vrijeme, jer su ovo zla vremena."
                },
                "17": {
                    "verse_nr": "17",
                    "verse": "Ne budite lakomisleni, nego uo\u010dite \u0161to \u017eeli Gospodin."
                },
                "18": {
                    "verse_nr": "18",
                    "verse": "Nemojte se opijati vinom jer to vodi u propast, nego se ispunjavajte Duhom."
                },
                "19": {
                    "verse_nr": "19",
                    "verse": "Razgovarajte jedni s drugima u psalmima, pjesmama slavljenja i duhovnim pjesmama. Pjevajte Gospodinu i slavite ga svim srcem!"
                },
                "20": {
                    "verse_nr": "20",
                    "verse": "Uvijek za sve zahvaljujte Bogu, na\u0161em Ocu, u ime na\u0161ega Gospodina Isusa Krista."
                },
                "21": {
                    "verse_nr": "21",
                    "verse": "\u017dene i mu\u017eevi - Budite spremni poslu\u0161ati jedni druge iz po\u0161tovanja prema Kristu."
                },
                "22": {
                    "verse_nr": "22",
                    "verse": "\u017dene, pokoravajte se svojim mu\u017eevima kao \u0161to se pokoravate Gospodinu."
                },
                "23": {
                    "verse_nr": "23",
                    "verse": "Mu\u017e je glava \u017eeni, kao \u0161to je Krist glava Crkvi. Crkva je Kristovo tijelo\u2014on s\u00e2m je Spasitelj Tijela."
                },
                "24": {
                    "verse_nr": "24",
                    "verse": "Isto kao \u0161to se Crkva pokorava Kristu, tako neka se i \u017eene pokoravaju svojim mu\u017eevima u svemu."
                },
                "25": {
                    "verse_nr": "25",
                    "verse": "Mu\u017eevi, volite svoje \u017eene kao \u0161to je Krist volio Crkvu i dao svoj \u017eivot za nju."
                },
                "26": {
                    "verse_nr": "26",
                    "verse": "Krist je umro da bi Crkvu u\u010dinio svetom. Oprao ju je u vodi i u\u010dinio \u010distom govore\u0107i joj svoju Rije\u010d."
                },
                "27": {
                    "verse_nr": "27",
                    "verse": "Krist je umro da bi Crkvu uzeo k sebi kao prekrasnu nevjestu koja nema mrlje, bore ni bilo kakvog nedostatka, nego je sveta i bezgre\u0161na."
                },
                "28": {
                    "verse_nr": "28",
                    "verse": "Tako i mu\u017eevi trebaju voljeti svoje \u017eene kao \u0161to vole svoja tijela. Onaj tko voli svoju \u017eenu, voli samoga sebe."
                },
                "29": {
                    "verse_nr": "29",
                    "verse": "Jer, nitko ne mrzi svoje tijelo, nego ga hrani i brine se za njega, ba\u0161 kao i Krist za Crkvu."
                },
                "30": {
                    "verse_nr": "30",
                    "verse": "Mi smo dijelovi njegovog Tijela."
                },
                "31": {
                    "verse_nr": "31",
                    "verse": "\u00bbZato \u0107e mu\u0161karac ostaviti oca i majku te \u0107e se sjediniti sa svojom \u017eenom, i njih \u0107e dvoje postati jedno.\u00ab"
                },
                "32": {
                    "verse_nr": "32",
                    "verse": "Ovo je tajna i govorim vam da se to odnosi na Krista i Crkvu."
                },
                "33": {
                    "verse_nr": "33",
                    "verse": "Dakle, svatko od vas mora voljeti svoju \u017eenu kao \u0161to voli samoga sebe, a \u017eena mora po\u0161tovati svoga mu\u017ea."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Djeca i roditelji - Djeco, budite poslu\u0161ni svojim roditeljima jer Gospodin tako \u017eeli i jer je to ispravno."
                },
                "2": {
                    "verse_nr": "2",
                    "verse": "\u00bbPo\u0161tuj svoga oca i majku\u00ab, to je prva zapovijed koju prati obe\u0107anje:"
                },
                "3": {
                    "verse_nr": "3",
                    "verse": "\u00bbda ti bude dobro i da dugo \u017eivi\u0161 na Zemlji.\u00ab"
                },
                "4": {
                    "verse_nr": "4",
                    "verse": "Roditelji, ne ljutite svoju djecu, nego ih odgajajte i pou\u010davajte po Gospodinovim uputama."
                },
                "5": {
                    "verse_nr": "5",
                    "verse": "Robovi i gospodari - Sluge, slu\u0161ajte svoje zemaljske gospodare sa strahopo\u0161tovanjem, iskrenog srca, kao \u0161to biste slu\u0161ali Krista."
                },
                "6": {
                    "verse_nr": "6",
                    "verse": "Nemojte raditi samo onda kada vas nadgledaju, kao da tra\u017eite odobravanje ljudi. Radite kao Kristovi sluge, koji svim srcem ispunjavaju Bo\u017eju volju."
                },
                "7": {
                    "verse_nr": "7",
                    "verse": "Slu\u017eite drage volje, kao da slu\u017eite Gospodinu, a ne ljudima."
                },
                "8": {
                    "verse_nr": "8",
                    "verse": "Zapamtite da \u0107e svatko od vas, ako radi dobro, dobiti nagradu od Gospodina, bez obzira na to je li rob ili slobodan \u010dovjek."
                },
                "9": {
                    "verse_nr": "9",
                    "verse": "Gospodari, postupajte na isti na\u010din sa svojim slugama i nemojte im prijetiti. Zapamtite da je i va\u0161 i njihov Gospodar na Nebu i da sudi nepristrano."
                },
                "10": {
                    "verse_nr": "10",
                    "verse": "Bo\u017eja bojna oprema - Na kraju, osna\u017eite se kroz zajedni\u0161tvo s Gospodinom i oslonite se na njegovu veliku snagu."
                },
                "11": {
                    "verse_nr": "11",
                    "verse": "Naoru\u017eajte se cjelokupnim Bo\u017ejim oru\u017ejem da biste se mogli suprotstaviti \u0111avlovim spletkama."
                },
                "12": {
                    "verse_nr": "12",
                    "verse": "Mi se ne borimo protiv ljudi, nego protiv vladara i vlasti, protiv sila tame; protiv zlih duhovnih sila u nebeskim prostorima."
                },
                "13": {
                    "verse_nr": "13",
                    "verse": "Zato se naoru\u017eajte svim Bo\u017ejim oru\u017ejem da biste se mogli oduprijeti u zli dan i nakon borbe ostati \u010dvrsto na nogama."
                },
                "14": {
                    "verse_nr": "14",
                    "verse": "Dakle, \u010dvrsto stojte! Kao pojas, oko struka stavite istinu. Kao prsni oklop, obucite pravednost."
                },
                "15": {
                    "verse_nr": "15",
                    "verse": "Na noge, kao cipele, obujte spremnost da propovijedate Radosnu vijest o pomirenju."
                },
                "16": {
                    "verse_nr": "16",
                    "verse": "A iznad svega, uzmite vjeru kao \u0161tit kojim \u0107ete mo\u0107i ugasiti sve goru\u0107e strijele Zloga."
                },
                "17": {
                    "verse_nr": "17",
                    "verse": "Uzmite spasenje kao kacigu i ma\u010d Duha\u2014Bo\u017eju rije\u010d."
                },
                "18": {
                    "verse_nr": "18",
                    "verse": "Molite po vodstvu Duha u svim situacijama, sa svakovrsnim molitvama i molbama za potrebe. Uvijek budite budni i ustrajni u molitvama za sve Bo\u017eje ljude."
                },
                "19": {
                    "verse_nr": "19",
                    "verse": "Molite i za mene da mi, kad otvorim usta, bude dana poruka, kako bih mogao hrabro obznaniti tajnu istine Radosne vijesti."
                },
                "20": {
                    "verse_nr": "20",
                    "verse": "Njoj slu\u017eim kao poslanik u lancima. Molite da hrabro govorim, onako kako i treba."
                },
                "21": {
                    "verse_nr": "21",
                    "verse": "Zavr\u0161ni pozdravi - Da biste znali kako sam i \u0161to radim, Tihik \u0107e vam sve re\u0107i. On je na\u0161 dragi brat i vjerni sluga u Gospodinu."
                },
                "22": {
                    "verse_nr": "22",
                    "verse": "Zato vam ga \u0161aljem da \u010dujete vijesti o meni i da vas ohrabri."
                },
                "23": {
                    "verse_nr": "23",
                    "verse": "Neka mir i ljubav s vjerom od Boga, Oca na\u0161ega, i od Gospodina Isusa Krista budu s vama, bra\u0107o i sestre."
                },
                "24": {
                    "verse_nr": "24",
                    "verse": "Neka milost bude sa svima koji iskrenom ljubavlju vole na\u0161ega Gospodina Isusa Krista."
                }
            }
        }
    }
}