{
    "version": "shp",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Od \u0160imuna Petra, sluge i apostola Isusa Krista. Svima koji su primili jednako dragocjenu vjeru kao i mi, kroz pravednost na\u0161ega Boga i Spasitelja Isusa Krista."
                },
                "2": {
                    "verse_nr": "2",
                    "verse": "Primite obilje Bo\u017eje milosti i mira kroz pravu spoznaju Boga i na\u0161ega Gospodina Isusa!"
                },
                "3": {
                    "verse_nr": "3",
                    "verse": "Svetost \u017eivota i pobo\u017enost - Njegova nam je bo\u017eanska mo\u0107 dala sve potrebno za \u017eivot i pobo\u017enost, kroz poznavanje njega koji nas je pozvao po svojoj slavi i dobroti."
                },
                "4": {
                    "verse_nr": "4",
                    "verse": "On nam je dao velike i dragocjene obe\u0107ane darove po kojima ste sudionici bo\u017eanske naravi. Po njima ste izbjegli pokvarenost koja je u svijetu, a koja proizlazi iz po\u017euda."
                },
                "5": {
                    "verse_nr": "5",
                    "verse": "Stoga, svakako nastojte svojoj vjeri obilno pridodati po\u0161tenje, a po\u0161tenju znanje!"
                },
                "6": {
                    "verse_nr": "6",
                    "verse": "Znanju pridodajte samokontrolu, samokontroli strpljivost, a strpljivosti pridodajte predanje Bogu!"
                },
                "7": {
                    "verse_nr": "7",
                    "verse": "Predanju Bogu pridodajte ljubav prema onima koji su dio Bo\u017eje obitelji, a toj ljubavi ljubav prema svima."
                },
                "8": {
                    "verse_nr": "8",
                    "verse": "Ako posjedujete te vrline i napredujete u njima, onda ne\u0107ete biti besposleni i besplodni u spoznaji na\u0161ega Gospodina Isusa Krista."
                },
                "9": {
                    "verse_nr": "9",
                    "verse": "No onaj tko te vrline ne posjeduje, toliko je kratkovidan da ne vidi ni\u0161ta. Zaboravio je da je opran od svojih prija\u0161njih grijeha."
                },
                "10": {
                    "verse_nr": "10",
                    "verse": "Zbog toga, bra\u0107o i sestre, jo\u0161 vi\u0161e se trudite utvrditi ono na \u0161to vas je pozvao i za \u0161to vas je izabrao Bog. Ako tako radite, ne\u0107ete nikada otpasti"
                },
                "11": {
                    "verse_nr": "11",
                    "verse": "i bit \u0107ete ra\u0161irenih ruku primljeni u vje\u010dno Kraljevstvo na\u0161ega Gospodina i Spasitelja Isusa Krista."
                },
                "12": {
                    "verse_nr": "12",
                    "verse": "Zbog toga \u0107u vas stalno podsje\u0107ati na to, premda vi to ve\u0107 znate i utvr\u0111eni ste u istini koju imate."
                },
                "13": {
                    "verse_nr": "13",
                    "verse": "Mislim da je ispravno \u0161to vas podsje\u0107am na to sve dok god \u017eivim u ovom tijelu."
                },
                "14": {
                    "verse_nr": "14",
                    "verse": "Znam da \u0107u uskoro morati napustiti ovo tijelo, kao \u0161to mi je to obznanio na\u0161 Gospodin Isus Krist,"
                },
                "15": {
                    "verse_nr": "15",
                    "verse": "ali u\u010dinit \u0107u sve \u0161to mogu da se, nakon moje smrti, uvijek toga sje\u0107ate."
                },
                "16": {
                    "verse_nr": "16",
                    "verse": "Kristova slava - Kad smo vam pri\u010dali o sili na\u0161ega Gospodina Isusa Krista i njegovom dolasku, nismo vam pri\u010dali lukavo smi\u0161ljene pri\u010de. Ne, mi smo vlastitim o\u010dima vidjeli njegovu veli\u010dinu."
                },
                "17": {
                    "verse_nr": "17",
                    "verse": "Isus je primio \u010dast i slavu od Boga Oca kad mu se obratio glas najuzvi\u0161enije Slave: \u00bbOvo je moj voljeni Sin, s kojim sam istinski zadovoljan.\u00ab"
                },
                "18": {
                    "verse_nr": "18",
                    "verse": "Mi smo bili s njim na svetome brdu i \u010duli smo taj glas koji je do\u0161ao s neba."
                },
                "19": {
                    "verse_nr": "19",
                    "verse": "To nam jo\u0161 vi\u0161e potvr\u0111uje istinitost proro\u010dkih poruka. Dobro je da ih pozorno slijedite, jer one su kao svjetlo \u0161to svijetli u tami, sve dok ne svane zora i dok jutarnja zvijezda ne zasja u va\u0161im srcima."
                },
                "20": {
                    "verse_nr": "20",
                    "verse": "Ali prvo morate razumjeti ovo: ni jedno proro\u0161tvo u Svetom pismu ne mo\u017ee se samovoljno tuma\u010diti."
                },
                "21": {
                    "verse_nr": "21",
                    "verse": "Ni jedno proro\u0161tvo nije do\u0161lo od ljudske \u017eelje, ve\u0107 su ljudi govorili Bo\u017eje poruke nadahnuti Svetim Duhom."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "La\u017eni u\u010ditelji - U pro\u0161losti je bilo la\u017enih proroka u Bo\u017ejem narodu, a tako je i sada. I me\u0111u vama \u0107e biti la\u017enih u\u010ditelja koji \u0107e donijeti kriva u\u010denja i odbaciti Gospodina koji ih je otkupio. Tako \u0107e navu\u0107i na sebe brzu propast."
                },
                "2": {
                    "verse_nr": "2",
                    "verse": "Mnogi \u0107e se povesti za njihovim sramotnim pona\u0161anjem i zbog njih \u0107e se klevetati put istine."
                },
                "3": {
                    "verse_nr": "3",
                    "verse": "U svojoj \u0107e vas pohlepi iskori\u0161tavati govore\u0107i vam izmi\u0161ljotine, ali njihova im kazna ve\u0107 odavno visi nad glavom. Njihova je propast spremna i \u010deka ih."
                },
                "4": {
                    "verse_nr": "4",
                    "verse": "Jer, Bog nije po\u0161tedio an\u0111ele koji su sagrije\u0161ili, nego ih je poslao u mra\u010dne tamnice pakla, gdje ih dr\u017ei do presude."
                },
                "5": {
                    "verse_nr": "5",
                    "verse": "Bog ni stari svijet nije po\u0161tedio kad je poslao potop na Zemlju punu ljudi koji su mu se protivili. Po\u0161tedio je samo Nou, glasnika pravednog \u017eivota, te jo\u0161 sedmero ljudi."
                },
                "6": {
                    "verse_nr": "6",
                    "verse": "Bog je osudio gradove Sodomu i Gomoru na propast. Spalio ih je tako da su od njih ostali samo prah i pepeo te ih je postavio za primjer onima koji se protive Bogu\u2014tako da vide \u0161to \u0107e im se dogoditi."
                },
                "7": {
                    "verse_nr": "7",
                    "verse": "Ali Bog je spasio Lota, pravednog \u010dovjeka koji je patio zbog razuzdanog pona\u0161anja bezbo\u017enika."
                },
                "8": {
                    "verse_nr": "8",
                    "verse": "Pravednu du\u0161u toga \u010dovjeka mu\u010dila su zla djela koja je dan za danom gledao i slu\u0161ao dok je \u017eivio me\u0111u njima."
                },
                "9": {
                    "verse_nr": "9",
                    "verse": "Gospodin \u0107e uvijek izbavljati pobo\u017ene ljude iz nevolja, a zle \u0107e \u010duvati za kaznu na Sudnji dan,"
                },
                "10": {
                    "verse_nr": "10",
                    "verse": "posebno one koji se povode za pokvarenim strastima svoje gre\u0161ne naravi i one koji preziru Gospodinovu vlast. La\u017eni su u\u010ditelji drski i tvrdoglavi i ne boje se vrije\u0111ati nebeska bi\u0107a."
                },
                "11": {
                    "verse_nr": "11",
                    "verse": "\u010cak ni an\u0111eli, koji su sna\u017eniji i mo\u0107niji od njih, ne dolaze Gospodinu takvim uvredljivim optu\u017ebama protiv nebeskih bi\u0107a."
                },
                "12": {
                    "verse_nr": "12",
                    "verse": "Ti su ljudi kao \u017eivotinje koje nemaju sposobnost rasu\u0111ivanja i koje se vladaju po nagonu, koje su stvorene da budu ulovljene i ubijene. Oni vrije\u0111aju ono o \u010demu ni\u0161ta ne znaju i bit \u0107e uni\u0161teni poput \u017eivotinja."
                },
                "13": {
                    "verse_nr": "13",
                    "verse": "Trpjet \u0107e zlo kao kaznu za zlo \u0161to su ga u\u010dinili. U\u017eivaju otvoreno \u010diniti prljav\u0161tine. Oni su ne\u010dista mrlja me\u0111u vama dok se nasla\u0111uju na svoj prljavi na\u010din kada vam se pridru\u017euju na gozbama."
                },
                "14": {
                    "verse_nr": "14",
                    "verse": "O\u010di su im pune po\u017eude za \u017eenama. Nikako da se zasite grijeha i navode na grijeh nepostojane ljude. Srca su im ogrezla u pohlepi. Nalaze se pod prokletstvom."
                },
                "15": {
                    "verse_nr": "15",
                    "verse": "Zalutali su i si\u0161li s pravoga puta. Krenuli su putem Balaama, Bosorovog sina, koji je prihvatio pla\u0107u za svoja zlodjela."
                },
                "16": {
                    "verse_nr": "16",
                    "verse": "Balaam je bio ukoren za svoju zlo\u0107u: magarica, koja ina\u010de ne mo\u017ee govoriti, progovorila je ljudskim glasom i sprije\u010dila prorokovo ludilo."
                },
                "17": {
                    "verse_nr": "17",
                    "verse": "La\u017eni su u\u010ditelji kao izvori bez vode i kao oblaci koje tjera oluja. Za njih se \u010duva mjesto u najmra\u010dnijoj tmini."
                },
                "18": {
                    "verse_nr": "18",
                    "verse": "Oni se isprazno hvale i zavode one koji su tek pobjegli od onih koji \u017eive u grijehu. Poti\u010du njihovu lakomislenost i \u017eelje njihove gre\u0161ne naravi."
                },
                "19": {
                    "verse_nr": "19",
                    "verse": "Obe\u0107avaju im slobodu, ali oni su sami robovi pokvarenosti. Jer, \u010dovjek je rob onomu \u0161to njime upravlja."
                },
                "20": {
                    "verse_nr": "20",
                    "verse": "Ako spoznaju na\u0161ega Gospodina i Spasitelja Isusa Krista i pobjegnu od pokvarenosti ovoga svijeta, a nakon toga se ponovo zapletu u ljudsku pokvarenost i padnu pod njezinu vlast, njihovo je stanje gore nego prije."
                },
                "21": {
                    "verse_nr": "21",
                    "verse": "Za njih bi bilo bolje da nisu nikada ni spoznali pravi put nego da su ga spoznali, a onda se okrenuli od svete zapovijedi koja im je bila dana."
                },
                "22": {
                    "verse_nr": "22",
                    "verse": "Dogodilo im se ono o \u010demu se govori u poslovici: \u00bbPas se vra\u0107a na svoju bljuvotinu.\u00ab i \u00bbOkupana svinja vra\u0107a se u kalju\u017eu.\u00ab"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Isus \u0107e ponovo do\u0107i - Prijatelji, ovo je drugo pismo koje vam pi\u0161em. U oba pisma poku\u0161ao sam vas podsjetiti i potaknuti u vama zdravo razmi\u0161ljanje."
                },
                "2": {
                    "verse_nr": "2",
                    "verse": "Sjetite se rije\u010di \u0161to su ih davno govorili sveti proroci i zapovijedi na\u0161ega Gospodina i Spasitelja koje su vam dane po va\u0161im apostolima."
                },
                "3": {
                    "verse_nr": "3",
                    "verse": "Morate shvatiti da \u0107e na kraju vremena do\u0107i izrugiva\u010di, koji \u0107e \u017eivjeti prema vlastitim po\u017eudama."
                },
                "4": {
                    "verse_nr": "4",
                    "verse": "Govorit \u0107e: \u00bb\u0160to je bilo s onim obe\u0107anjem da \u0107e Krist ponovo do\u0107i? Jer, otkako su na\u0161i preci umrli sve je isto kao \u0161to je bilo od postanka svijeta.\u00ab"
                },
                "5": {
                    "verse_nr": "5",
                    "verse": "Ali, dok to tvrde, zaboravljaju da su davno prije postojali nebo i Zemlja, koja je Bo\u017ejom rije\u010dju stvorena od vode i sastojala se od vode."
                },
                "6": {
                    "verse_nr": "6",
                    "verse": "Onda je tada\u0161nji svijet bio poplavljen vodom i uni\u0161ten."
                },
                "7": {
                    "verse_nr": "7",
                    "verse": "No po toj istoj rije\u010di sada\u0161nje nebo i Zemlja sa\u010duvani su za uni\u0161tenje vatrom. Sa\u010duvani su za dan kada \u0107e biti osu\u0111eni i uni\u0161teni svi koji se protive Bogu."
                },
                "8": {
                    "verse_nr": "8",
                    "verse": "Ali ne zaboravite jedno, prijatelji: Gospodinu je jedan dan kao tisu\u0107u godina, a tisu\u0107u godina kao jedan dan."
                },
                "9": {
                    "verse_nr": "9",
                    "verse": "Gospodin ne odga\u0111a ispunjenje svoga obe\u0107anja, kao \u0161to neki misle. On je strpljiv s nama jer ne \u017eeli da itko propadne, nego \u017eeli da svi ljudi do\u0111u do obra\u0107enja."
                },
                "10": {
                    "verse_nr": "10",
                    "verse": "No Gospodinov \u0107e dan do\u0107i kao lopov. Toga \u0107e dana nebo nestati uz glasnu buku. Vatra \u0107e uni\u0161titi nebesa, a Zemlja i sve na njoj bit \u0107e ogoljeno."
                },
                "11": {
                    "verse_nr": "11",
                    "verse": "Budu\u0107i da \u0107e sve biti uni\u0161teno, razmislite kakvi trebate biti. Trebate \u017eivjeti svetim \u017eivotom i biti predani Bogu"
                },
                "12": {
                    "verse_nr": "12",
                    "verse": "dok \u017eeljno i\u0161\u010dekujete Gospodinov dan i tako ubrzavate njegov dolazak. Njegovim \u0107e dolaskom nebesa nestati u plamenu, a nebeska \u0107e se tijela rastopiti u vatri."
                },
                "13": {
                    "verse_nr": "13",
                    "verse": "Ali, po Bo\u017ejem obe\u0107anju, mi s rado\u0161\u0107u i\u0161\u010dekujemo nova nebesa i novu Zemlju, gdje prebiva pravednost."
                },
                "14": {
                    "verse_nr": "14",
                    "verse": "Prijatelji, budu\u0107i da to i\u0161\u010dekujete, dajte sve od sebe da budete bez grijeha, bez krivnje i u miru s Bogom!"
                },
                "15": {
                    "verse_nr": "15",
                    "verse": "I zapamtite da Bo\u017eja strpljivost zna\u010di spasenje, kao \u0161to vam je na\u0161 dragi brat Pavao pisao po mudrosti koja mu je bila darovana."
                },
                "16": {
                    "verse_nr": "16",
                    "verse": "Pavao to pi\u0161e u svim svojim pismima. U njima su neka mjesta te\u0161ko razumljiva pa ih neznalice i nepouzdani ljudi izvr\u0107u, kao \u0161to rade i s drugim dijelovima Svetog pisma i tako spremaju vlastitu propast."
                },
                "17": {
                    "verse_nr": "17",
                    "verse": "Stoga, prijatelji, budu\u0107i da ovo unaprijed znate, \u010duvajte se da vas bezbo\u017enici ne zavedu svojim gre\u0161nim djelima i da ne izgubite svoj \u010dvrsti stav!"
                },
                "18": {
                    "verse_nr": "18",
                    "verse": "Napredujte u milosti i u poznavanju na\u0161ega Gospodina Isusa Krista! Njemu slava, sada i zauvijek! Amen."
                }
            }
        }
    }
}