{
    "version": "shp",
    "book_name": "Malachi",
    "book_nr": "39",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "BO\u017dJA poruka Izraelu preko Malahije:"
                },
                "2": {
                    "verse_nr": "2",
                    "verse": "Bo\u017eja ljubav prema Izraelu - \u00bbUvijek sam vas volio\u00ab, ka\u017ee BOG, \u00bba vi pitate: \u2018Kako si nas uvijek volio?\u2019\u00ab \u00bbTako \u0161to je Ezav bio Jakovljev brat\u00ab, ka\u017ee BOG, \u00bbali Jakova sam zavolio,"
                },
                "3": {
                    "verse_nr": "3",
                    "verse": "a Ezava zamrzio. Njegov sam gorski kraj Edom pretvorio u pusto\u0161 i njegovo nasljedstvo predao pustinjskim \u0161akalima.\u00ab"
                },
                "4": {
                    "verse_nr": "4",
                    "verse": "Edomci bi mogli re\u0107i: \u00bbIako smo uni\u0161teni, obnovit \u0107emo ru\u0161evine.\u00ab No BOG Svevladar ka\u017ee: \u00bbMogu oni obnoviti, ali ja \u0107u sru\u0161iti. Edomce \u0107e zvati zemljom zla i narodom na koji se BOG zauvijek ljuti.\u00ab"
                },
                "5": {
                    "verse_nr": "5",
                    "verse": "\u00bbSvojim \u0107ete o\u010dima to vidjeti i re\u0107i: \u2018BOG je velik i preko granica Izraela!\u2019\u00ab"
                },
                "6": {
                    "verse_nr": "6",
                    "verse": "Nepo\u0161tovanje Boga - \u00bbSin iskazuje \u010dast ocu, a sluga gospodaru. Ako sam ja otac, gdje je \u010dast koja mi pripada? Ako sam gospodar, gdje je po\u0161tovanje koje mi pripada? Tako ka\u017ee BOG Svevladar. Vi, sve\u0107enici, mene ne po\u0161tujete. A vi pitate: \u2018Kako te ne po\u0161tujemo?\u2019"
                },
                "7": {
                    "verse_nr": "7",
                    "verse": "Prinosite ne\u010diste \u017ertve na mom \u017ertveniku. A vi pitate: \u2018\u010cime smo ga one\u010distili?\u2019 Tako \u0161to ne po\u0161tujete Bo\u017eji \u017ertvenik."
                },
                "8": {
                    "verse_nr": "8",
                    "verse": "Kad slijepu \u017eivotinju dovodite kao \u017ertvu, ne postupate li krivo? I kad \u017ertvujete sakatu ili bolesnu \u017eivotinju, ne postupate li krivo? Poku\u0161ajte je prinijeti svom upravitelju! Ho\u0107e li on biti zadovoljan i naklonjen vama?\u00ab ka\u017ee BOG Svevladar."
                },
                "9": {
                    "verse_nr": "9",
                    "verse": "\u00bbSad molite Boga da vam se smiluje. Budu\u0107i da tako postupate, ho\u0107e li vam on biti naklonjen?\u00ab Tako ka\u017ee BOG Svevladar."
                },
                "10": {
                    "verse_nr": "10",
                    "verse": "\u00bbO, kad bi netko od vas zatvorio vrata Hrama, da ne palite vatru uzalud na mom \u017ertveniku! Nisam zadovoljan s vama\u00ab, ka\u017ee BOG Svevladar, \u00bbi ne\u0107u primati \u017ertve iz va\u0161ih ruku."
                },
                "11": {
                    "verse_nr": "11",
                    "verse": "Po \u010ditavom svijetu narodi me smatraju velikim. Posvuda mi prinose k\u00e2d i \u017ertve koje su \u010diste jer narodi smatraju moje ime velikim\u00ab, ka\u017ee BOG Svevladar."
                },
                "12": {
                    "verse_nr": "12",
                    "verse": "\u00bbAli vi ga oskvrnjujete govore\u0107i da je Bo\u017eji \u017ertvenik ne\u010dist, a hrana na njemu vrijedna prijezira."
                },
                "13": {
                    "verse_nr": "13",
                    "verse": "I jo\u0161 govorite: \u2018Kakva gnjava\u017ea!\u2019 i s prijezirom frk\u0107ete\u00ab, ka\u017ee BOG Svevladar. \u00bbDonosite ukradenu, sakatu ili bolesnu \u017eivotinju pa je prinosite kao \u017ertvu! Zar da to primim od vas?\u00ab ka\u017ee BOG."
                },
                "14": {
                    "verse_nr": "14",
                    "verse": "\u00bbNeka je proklet varalica koji ima zdravog mu\u017ejaka u stadu. Njega mi zavjetuje, a \u017ertvuje mi manjkavoga! Ja sam velik kralj\u00ab, ka\u017ee BOG Svevladar, \u00bbnarodi imaju strahopo\u0161tovanja prema meni.\u00ab"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u00bbA sad, sve\u0107enici, ova je opomena za vas:"
                },
                "2": {
                    "verse_nr": "2",
                    "verse": "Ako ne poslu\u0161ate i ne odlu\u010dite iskazati \u010dast mome imenu\u00ab, ka\u017ee BOG Svevladar, \u00bbposlat \u0107u na vas prokletstvo i prokleti va\u0161e blagoslove. I ve\u0107 sam ih prokleo jer mi niste odlu\u010dili iskazati \u010dast."
                },
                "3": {
                    "verse_nr": "3",
                    "verse": "Evo, kaznit \u0107u va\u0161e potomke, a vama \u0107u razmazati izmet po licu\u2014izmet \u017ertava koje prinosite. Zatim \u0107ete biti uklonjeni iz moje prisutnosti."
                },
                "4": {
                    "verse_nr": "4",
                    "verse": "Tada \u0107ete znati da sam vam dao ovu opomenu da bi se nastavio moj savez s Levijevim potomcima\u00ab, ka\u017ee BOG Svevladar."
                },
                "5": {
                    "verse_nr": "5",
                    "verse": "\u00bbMoj je savez s njima bio \u017eivot i blagostanje\u2014i to sam im dao. Oni su me po\u0161tovali, gajili su strahopo\u0161tovanje prema mom imenu."
                },
                "6": {
                    "verse_nr": "6",
                    "verse": "Pou\u010davali su istinu. Ni\u0161ta nepravedno nisu govorili. \u017divjeli su sa mnom ispravno i \u010destito. Mnogi su se zbog njih odvratili od grijeha."
                },
                "7": {
                    "verse_nr": "7",
                    "verse": "Sve\u0107enik treba pou\u010davati znanje o Bogu, a ljudi trebaju od njega tra\u017eiti pouku jer je on glasnik BOGA Svevladara."
                },
                "8": {
                    "verse_nr": "8",
                    "verse": "No vi ste skrenuli s pravog puta. Svojim ste u\u010denjem mnoge naveli da \u010dine krivo. Iskvarili ste savez s Levijem\u00ab, ka\u017ee BOG Svevladar."
                },
                "9": {
                    "verse_nr": "9",
                    "verse": "\u00bbZato vas \u010dinim prezrenima i poni\u017eenima pred cijelim narodom. Niste se dr\u017eali mojih zakona i pristrano ste ih primjenjivali.\u00ab"
                },
                "10": {
                    "verse_nr": "10",
                    "verse": "Narod Jude nevjeran je Bogu - Zar nemamo svi jednog oca? Zar nas nije stvorio jedan Bog? Za\u0161to smo onda nevjerni jedan drugome i tako kr\u0161imo savez svojih predaka?"
                },
                "11": {
                    "verse_nr": "11",
                    "verse": "Narod je Jude postao nevjeran. U\u010dinili su grozotu u Izraelu i Jeruzalemu. Oskvrnuli su sveti\u0161te koje BOG voli jer su se \u017eenili strankinjama koje \u0161tuju strane bogove."
                },
                "12": {
                    "verse_nr": "12",
                    "verse": "BOG \u0107e iskorijeniti iz Jakovljevog naroda svakoga tko je to u\u010dinio. I svakoga tko za po\u010dinitelja prinosi \u017ertvu BOGU Svevladaru."
                },
                "13": {
                    "verse_nr": "13",
                    "verse": "K tomu, jo\u0161 i ovo \u010dinite: suzama prekrivate Bo\u017eji \u017ertvenik, pla\u010du\u0107i i nari\u010du\u0107i. Ali on vi\u0161e ne obra\u0107a pa\u017enju na va\u0161u \u017ertvu i ne \u017eeli je primiti."
                },
                "14": {
                    "verse_nr": "14",
                    "verse": "A vi pitate: \u00bbZa\u0161to je tako?\u00ab Zato \u0161to je BOG svjedok izme\u0111u tebe i supruge s kojom si od mladosti. A ti si joj bio nevjeran iako ti je partnerica s kojom si sklopio bra\u010dni savez."
                },
                "15": {
                    "verse_nr": "15",
                    "verse": "Nije li Bog u\u010dinio da budete jedno tijelo i jedan duh? Za\u0161to? Zato \u0161to \u017eeli pobo\u017eno potomstvo. Stoga, pazi da ne bude\u0161 nevjeran supruzi s kojom si od mladosti."
                },
                "16": {
                    "verse_nr": "16",
                    "verse": "BOG Izraelov ka\u017ee: \u00bbAko \u010dovjek mrzi svoju \u017eenu toliko da se \u017eeli razvesti od nje, svi vide da je nepravedan\u00ab. Tako ka\u017ee BOG Svevladar. Zato dobro pazite da ne budete nevjerni."
                },
                "17": {
                    "verse_nr": "17",
                    "verse": "Dan Bo\u017ejeg suda - Dojadili ste BOGU svojim rije\u010dima. \u00bbKako smo mu dojadili?\u00ab pitate. Tako \u0161to govorite: \u00bbSvi koji \u010dine zlo, dobri su u BO\u017dJIM o\u010dima i dragi su mu\u00ab, ili: \u00bbGdje je Bog koji bi trebao dijeliti pravdu?\u00ab"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "BOG Svevladar ka\u017ee: \u00bbUskoro \u0107u poslati svoga glasnika da preda mnom pripremi put. Tada \u0107e Gospodar kojeg tra\u017eite iznenada do\u0107i u svoj Hram. Zaista, glasnik saveza, za kojim \u010deznete, uskoro dolazi\u00ab."
                },
                "2": {
                    "verse_nr": "2",
                    "verse": "No tko \u0107e podnijeti dan njegovog dolaska? I tko \u0107e opstati kad se on pojavi? Jer, on je kao vatra koja pro\u010di\u0161\u0107ava metal i kao lu\u017eina koja izbjeljuje."
                },
                "3": {
                    "verse_nr": "3",
                    "verse": "Postupit \u0107e kao onaj \u0161to lijeva i pro\u010di\u0161\u0107ava srebro. O\u010distit \u0107e Levite i pro\u010distiti ih kao zlato i srebro. Tada \u0107e BOG imati sve\u0107enike koji prinose \u017ertve s ispravnim stavom."
                },
                "4": {
                    "verse_nr": "4",
                    "verse": "Tada \u0107e \u017ertve, koje prinosi narod Jude i Jeruzalema, biti ugodne BOGU, kao u pro\u0161lim danima i davnim godinama."
                },
                "5": {
                    "verse_nr": "5",
                    "verse": "\u00bbDo\u0107i \u0107u da vam sudim. Odmah \u0107u svjedo\u010diti protiv vra\u010dara, preljubnika i onih koji se la\u017eno zaklinju. Svjedo\u010dit \u0107u protiv onih koji zakidaju pla\u0107u radnicima, tla\u010de udovice i siro\u010dad, strancima uskra\u0107uju prava, a mene ne po\u0161tuju\u00ab, ka\u017ee BOG Svevladar."
                },
                "6": {
                    "verse_nr": "6",
                    "verse": "Povratak Bogu - \u00bbJa sam BOG i nisam se promijenio. A vi ste Jakovljevi potomci i niste prestali biti poput njega."
                },
                "7": {
                    "verse_nr": "7",
                    "verse": "Jo\u0161 od vremena svojih predaka odstupate od mojih zakona i ne pridr\u017eavate ih se. Vratite mi se i ja \u0107u se vratiti vama\u00ab, ka\u017ee BOG Svevladar. \u00bbAli vi pitate: \u2018Zbog \u010dega se uop\u0107e trebamo vratiti?\u2019"
                },
                "8": {
                    "verse_nr": "8",
                    "verse": "Mo\u017ee li \u010dovjek krasti od Boga? A vi ipak kradete od mene. Vi pitate: \u2018Kako krademo od tebe?\u2019 Ne dajete punu desetinu svojih prinosa, ni druge propisane priloge."
                },
                "9": {
                    "verse_nr": "9",
                    "verse": "Prokletstvo je na vama jer svi vi\u2014cijeli ovaj narod\u2014kradete od mene."
                },
                "10": {
                    "verse_nr": "10",
                    "verse": "Donesite \u010ditave desetine prinosa u riznicu, da bude hrane u mom Hramu. Isku\u0161ajte me na taj na\u010din\u00ab, ka\u017ee BOG Svevladar, \u00bbi vidjet \u0107ete kako \u0107u otvoriti nebeske brane i izliti na vas obilje blagoslova."
                },
                "11": {
                    "verse_nr": "11",
                    "verse": "Zabranit \u0107u \u0161teto\u010dinama da vam pro\u017ediru usjeve, a loza \u0107e vam biti rodna\u00ab, ka\u017ee BOG Svevladar."
                },
                "12": {
                    "verse_nr": "12",
                    "verse": "\u00bbTada \u0107e vas svi narodi zvati sretnima jer \u0107ete biti divna zemlja\u00ab, ka\u017ee BOG Svevladar."
                },
                "13": {
                    "verse_nr": "13",
                    "verse": "Vrijeme Bo\u017ejeg suda - \u00bbTe\u0161ke ste rije\u010di izgovorili protiv mene\u00ab, ka\u017ee BOG. \u00bbA vi pitate: \u2018\u0160to smo to govorili protiv tebe?\u2019"
                },
                "14": {
                    "verse_nr": "14",
                    "verse": "Govorili ste: \u2018Uzalud je slu\u017eiti Bogu. Kakva je korist od dr\u017eanja njegovih zapovijedi? I od toga \u0161to smo se u \u017ealosti kajali pred BOGOM Svevladarom?"
                },
                "15": {
                    "verse_nr": "15",
                    "verse": "Sad nam se \u010dini da su bahati ljudi oni koji dobro prolaze. Zlo\u010dinci ne samo \u0161to napreduju nego izazivaju Boga i prolaze neka\u017enjeno.\u2019\u00ab"
                },
                "16": {
                    "verse_nr": "16",
                    "verse": "Tada su oni koji su po\u0161tovali BOGA poveli razgovor me\u0111u sobom, a BOG je pa\u017eljivo slu\u0161ao. Imena onih koji su po\u0161tovali BOGA i iskazivali \u010dast njegovom imenu bila su u njegovoj prisutnosti zapisana u knjigu kao podsjetnik."
                },
                "17": {
                    "verse_nr": "17",
                    "verse": "\u00bbOni \u0107e biti moji onog dana kad ih uzmem kao svoje dragocjeno vlasni\u0161tvo\u00ab, ka\u017ee BOG Svevladar. \u00bbBit \u0107u im dobrostiv kao \u0161to je otac dobrostiv sinu koji mu slu\u017ei."
                },
                "18": {
                    "verse_nr": "18",
                    "verse": "Tada \u0107ete ponovo razlikovati pravednoga od zloga; onoga tko slu\u017ei Bogu od onoga tko mu ne slu\u017ei.\u00ab"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u00bbEvo, dolazi dan suda. Bit \u0107e kao u\u017earena pe\u0107, a svi bahati, i svi koji \u010dine zlo, bit \u0107e kao slama. Dan, koji dolazi, spalit \u0107e ih kao \u017ebunje\u00ab, ka\u017ee BOG Svevladar, \u00bbpa od njih ne\u0107e ostati ni korijena ni gran\u010dica."
                },
                "2": {
                    "verse_nr": "2",
                    "verse": "A vama, koji po\u0161tujete moje ime, iza\u0107i \u0107e sunce pravednosti sa zrakama koje ozdravljaju. Poskakivat \u0107ete radosno kao telad pu\u0161tena iz \u0161tale."
                },
                "3": {
                    "verse_nr": "3",
                    "verse": "I gazit \u0107ete zle poput pepela pod svojim nogama, na dan koji pripremam\u00ab, ka\u017ee BOG Svevladar."
                },
                "4": {
                    "verse_nr": "4",
                    "verse": "\u00bbSje\u0107ajte se zakona Mojsija, moga sluge. Na planini Horeb dao sam mu zapovijedi i pravila za sav Izrael."
                },
                "5": {
                    "verse_nr": "5",
                    "verse": "Evo, poslat \u0107u vam proroka Iliju prije nego \u0161to do\u0111e velik i stra\u0161an dan BO\u017dJEG suda."
                },
                "6": {
                    "verse_nr": "6",
                    "verse": "On \u0107e zbli\u017eiti roditelje s djecom i djecu s roditeljima. U suprotnom, do\u0107i \u0107u i potpuno vam uni\u0161titi zemlju.\u00ab"
                }
            }
        }
    }
}