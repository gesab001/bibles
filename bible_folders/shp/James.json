{
    "version": "shp",
    "book_name": "James",
    "book_nr": "59",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Od Jakova, sluge Boga i Gospodina Isusa Krista. Svim Bo\u017ejim ljudima rasijanima po svijetu. Pozdrav!"
                },
                "2": {
                    "verse_nr": "2",
                    "verse": "Vjera i mudrost - Bra\u0107o moja i sestre, budite radosni kad se suo\u010dite s raznim ku\u0161njama!"
                },
                "3": {
                    "verse_nr": "3",
                    "verse": "Ispitivanje va\u0161e vjere izgra\u0111uje u vama ustrajnost."
                },
                "4": {
                    "verse_nr": "4",
                    "verse": "Neka ta ustrajnost djeluje u vama da postanete savr\u0161eni i potpuni, da vam ni\u0161ta ne nedostaje."
                },
                "5": {
                    "verse_nr": "5",
                    "verse": "Tako, ako ikome od vas nedostaje mudrosti, neka je tra\u017ei od Boga, i on \u0107e mu je dati. Bog je velikodu\u0161no daje svima, bez prigovora."
                },
                "6": {
                    "verse_nr": "6",
                    "verse": "No tra\u017eite s vjerom, bez imalo sumnje! Onaj tko sumnja, poput morskoga je vala \u0161to ga vjetar baca amo-tamo."
                },
                "7": {
                    "verse_nr": "7",
                    "verse": "Takav \u010dovjek neka ne misli da \u0107e i\u0161ta primiti od Gospodina."
                },
                "8": {
                    "verse_nr": "8",
                    "verse": "Njegov je um podvojen, nestalan je u svemu \u0161to radi."
                },
                "9": {
                    "verse_nr": "9",
                    "verse": "Istinsko bogatstvo - Ako je neki vjernik siroma\u0161an, neka se ponosi \u0161to ga Bog smatra va\u017enim,"
                },
                "10": {
                    "verse_nr": "10",
                    "verse": "a vjernik koji je bogat, neka bude sretan kad ga Bog ponizi. I on \u0107e nestati poput cvijeta u travi."
                },
                "11": {
                    "verse_nr": "11",
                    "verse": "Kad sunce iza\u0111e, vru\u0107ina osu\u0161i biljku. Cvijet joj otpadne i nestane ljepote. Isto tako je i s bogata\u0161em. I on \u0107e umrijeti dok ide za svojim poslovima."
                },
                "12": {
                    "verse_nr": "12",
                    "verse": "Ku\u0161nja - Blagoslovljen je onaj tko izdr\u017ei ku\u0161nju. Kad se poka\u017ee proku\u0161an, primit \u0107e pobjedni\u010dki vijenac\u2014\u017eivot\u2014koji je Bog obe\u0107ao onima koji ga vole."
                },
                "13": {
                    "verse_nr": "13",
                    "verse": "Ako je tko isku\u0161avan, neka ne ka\u017ee: \u00bbBog me isku\u0161ava\u00ab, jer Boga zlo ne mo\u017ee isku\u0161avati niti Bog ikoga isku\u0161ava."
                },
                "14": {
                    "verse_nr": "14",
                    "verse": "Svatko je ku\u0161an vlastitim zlim \u017eeljama, koje ga odvla\u010de i mame."
                },
                "15": {
                    "verse_nr": "15",
                    "verse": "Te zle \u017eelje ra\u0111aju grijeh, a kad grijeh sazrije, donosi smrt."
                },
                "16": {
                    "verse_nr": "16",
                    "verse": "Moja draga bra\u0107o i sestre, nemojte se zavaravati."
                },
                "17": {
                    "verse_nr": "17",
                    "verse": "Svaki dobar i savr\u0161en dar dolazi odozgo, od Oca, koji je stvorio sve \u0161to svijetli na nebu. Bog se ne mijenja poput sjena tih nebeskih svjetala."
                },
                "18": {
                    "verse_nr": "18",
                    "verse": "Bog nas je odlu\u010dio nanovo roditi rije\u010dju istine, da budemo prvi me\u0111u njegovim stvorenjima."
                },
                "19": {
                    "verse_nr": "19",
                    "verse": "Slu\u0161ati i \u010diniti - Zapamtite, moja draga bra\u0107o i sestre: budite voljni slu\u0161ati, ne govorite brzopleto i ne ljutite se olako."
                },
                "20": {
                    "verse_nr": "20",
                    "verse": "Kad se \u010dovjek ljuti, ne \u010dini \u0161to je ispravno pred Bogom."
                },
                "21": {
                    "verse_nr": "21",
                    "verse": "Stoga, izbacite iz svoga \u017eivota svu prljav\u0161tinu i svako zlo. Ponizno prihvatite Bo\u017eju rije\u010d koja vam je usa\u0111ena u srca, koja vas mo\u017ee spasiti."
                },
                "22": {
                    "verse_nr": "22",
                    "verse": "\u010cinite ono \u0161to vas u\u010di Bo\u017eja rije\u010d jer, ako je samo slu\u0161ate, sami sebe zavaravate."
                },
                "23": {
                    "verse_nr": "23",
                    "verse": "Ako tko samo slu\u0161a Bo\u017eju rije\u010d, a ne \u010dini \u0161to \u010duje, on je poput \u010dovjeka koji gleda svoje lice u zrcalu."
                },
                "24": {
                    "verse_nr": "24",
                    "verse": "Dobro se pogleda, a zatim ode i odmah zaboravi kakav je."
                },
                "25": {
                    "verse_nr": "25",
                    "verse": "No tko pomno prou\u010dava savr\u0161eni zakon, koji donosi slobodu, tko ne zaboravlja ono \u0161to \u010duje, nego izvr\u0161ava, bit \u0107e blagoslovljen u onome \u0161to radi."
                },
                "26": {
                    "verse_nr": "26",
                    "verse": "Istinska pobo\u017enost - Ako tko misli da je pobo\u017ean, a ne zauzdava svoj jezik, vara samoga sebe. Takva pobo\u017enost ne vrijedi ni\u0161ta."
                },
                "27": {
                    "verse_nr": "27",
                    "verse": "\u010cista i neiskvarena pobo\u017enost pred Bogom Ocem je ovo: brinuti se za siro\u010dad i udovice u njihovoj patnji i \u010duvati sebe nezaga\u0111enim od utjecaja ovoga svijeta."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nepristranost - Bra\u0107o moja i sestre, neka u va\u0161oj vjeri u na\u0161eg slavnoga Gospodina Isusa Krista ne bude pristranosti prema ljudima."
                },
                "2": {
                    "verse_nr": "2",
                    "verse": "Recimo da na va\u0161 sastanak do\u0111e neki \u010dovjek koji nosi zlatni prsten i lijepu odje\u0107u. U isto vrijeme do\u0111e neki siroma\u0161an \u010dovjek u otrcanoj odje\u0107i."
                },
                "3": {
                    "verse_nr": "3",
                    "verse": "Vi iska\u017eete posebnu pa\u017enju \u010dovjeku koji nosi lijepu odje\u0107u i ka\u017eete mu: \u00bbSjedni ovdje na jedno od ovih prvih mjesta!\u00ab Siroma\u0161nom \u010dovjeku ka\u017eete: \u00bbStani tamo!\u00ab ili \u00bbSjedni na pod uz moje noge!\u00ab"
                },
                "4": {
                    "verse_nr": "4",
                    "verse": "Dakle, \u0161to radite? Pravite razliku me\u0111u sobom i postajete kao zlonamjerni suci."
                },
                "5": {
                    "verse_nr": "5",
                    "verse": "Slu\u0161ajte, moja draga bra\u0107o i sestre! Zar nije Bog odabrao siroma\u0161ne ovog svijeta da budu bogati u vjeri i da naslijede Kraljevstvo \u0161to ga je obe\u0107ao onima koji ga vole?"
                },
                "6": {
                    "verse_nr": "6",
                    "verse": "Ali vi ste prezreli siroma\u0161noga. Nisu li upravo bogata\u0161i ti koji vas izrabljuju i nisu li upravo oni ti koji vas odvla\u010de u sudnice?"
                },
                "7": {
                    "verse_nr": "7",
                    "verse": "Ne govore li upravo oni lo\u0161e o \u010dasnome Kristovom imenu koje vam je dano?"
                },
                "8": {
                    "verse_nr": "8",
                    "verse": "Ako se doista, u skladu sa Svetim pismom, pridr\u017eavate kraljevskog zakona koji glasi: \u00bbVoli svoga bli\u017enjega kao samoga sebe!\u00ab, ispravno \u010dinite."
                },
                "9": {
                    "verse_nr": "9",
                    "verse": "Ali ako pokazujete pristranost, \u010dinite grijeh i Zakon vas osu\u0111uje kao prekr\u0161itelje Zakona."
                },
                "10": {
                    "verse_nr": "10",
                    "verse": "Tko se dr\u017ei cijelog Zakona, a prekr\u0161i samo jednu zapovijed, kriv je za sve."
                },
                "11": {
                    "verse_nr": "11",
                    "verse": "Bog je rekao: \u00bbNe po\u010dini preljub!\u00ab Bog je isto tako rekao: \u00bbNe po\u010dini ubojstvo!\u00ab Dakle, ako ne po\u010dini\u0161 preljub, ali po\u010dini\u0161 ubojstvo, kriv si za kr\u0161enje Zakona."
                },
                "12": {
                    "verse_nr": "12",
                    "verse": "Bit \u0107e vam su\u0111eno po zakonu koji donosi slobodu. To imajte na umu \u0161to god govorili i radili."
                },
                "13": {
                    "verse_nr": "13",
                    "verse": "Jer, Bo\u017eji \u0107e sud biti bez milosti prema onome tko s\u00e2m nije pokazao milost. Milost pobje\u0111uje osudu."
                },
                "14": {
                    "verse_nr": "14",
                    "verse": "Vjera i djela - Bra\u0107o moja i sestre, ako tko ima vjere, a ne \u010dini ni\u0161ta, onda ni njegova vjera ne vrijedi ni\u0161ta. Mo\u017ee li ga spasiti takva vjera? Ne!"
                },
                "15": {
                    "verse_nr": "15",
                    "verse": "Bratu ili sestri mogu nedostajati odje\u0107a ili svakodnevna hrana."
                },
                "16": {
                    "verse_nr": "16",
                    "verse": "Recimo da im netko od vas ka\u017ee: \u00bbBudite mi dobro. Nadam se da \u0107ete se ugrijati i najesti.\u00ab Ako tako ka\u017eete, a ne date im \u0161to treba njihovom tijelu, kakva je korist od toga?"
                },
                "17": {
                    "verse_nr": "17",
                    "verse": "Isto je tako i s vjerom, ako nema djela, mrtva je."
                },
                "18": {
                    "verse_nr": "18",
                    "verse": "Ali netko \u0107e re\u0107i: \u00bbTi ima\u0161 vjeru, ali ja imam djela.\u00ab Poka\u017ei mi svoju vjeru bez djela, a ja \u0107u ti pokazati svoju vjeru djelima."
                },
                "19": {
                    "verse_nr": "19",
                    "verse": "Vi vjerujete da je samo jedan Bog. To je dobro! \u010cak i zli duhovi to vjeruju i drhte od straha."
                },
                "20": {
                    "verse_nr": "20",
                    "verse": "O, nerazumni \u010dovje\u010de! \u017deli\u0161 li se uvjeriti da je vjera bez djela beskorisna?"
                },
                "21": {
                    "verse_nr": "21",
                    "verse": "Nije li na\u0161 otac Abraham bio opravdan pred Bogom svojim djelima kada je ponudio svoga sina Izaka da bude \u017ertvovan na \u017ertveniku?"
                },
                "22": {
                    "verse_nr": "22",
                    "verse": "Vidi\u0161 da je njegova vjera sura\u0111ivala s njegovim djelima. Vjera je s djelima postala savr\u0161ena."
                },
                "23": {
                    "verse_nr": "23",
                    "verse": "I time se ispunila tvrdnja Svetog pisma koja ka\u017ee: \u00bbAbraham je povjerovao Bogu i Bog mu je tu vjeru ura\u010dunao kao pravednost.\u00ab Zato je Abraham dobio ime \u00bbBo\u017eji prijatelj\u00ab."
                },
                "24": {
                    "verse_nr": "24",
                    "verse": "Dakle, \u010dovjek se pred Bogom opravdava djelima, a ne samo vjerom."
                },
                "25": {
                    "verse_nr": "25",
                    "verse": "Isto je bilo i s Rahabom. Rahaba je bila prostitutka, ali bila je opravdana pred Bogom svojim djelima jer je pomogla uhodama. Prihvatila ih je u svoj dom i pomogla im da pobjegnu drugim putem."
                },
                "26": {
                    "verse_nr": "26",
                    "verse": "Kao \u0161to je tijelo mrtvo bez duha, i vjera je mrtva bez djela."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Pazite \u0161to govorite! - Bra\u0107o moja i sestre, nemojte da mnogi od vas budu u\u010ditelji. Vi znate da \u0107e se nama u\u010diteljima suditi mnogo stro\u017ee."
                },
                "2": {
                    "verse_nr": "2",
                    "verse": "Svi mi u mnogo\u010demu grije\u0161imo. Ako tko ne grije\u0161i u govoru, savr\u0161en je \u010dovjek. Takav \u010dovjek mo\u017ee obuzdati i \u010ditavo svoje tijelo."
                },
                "3": {
                    "verse_nr": "3",
                    "verse": "Kada konjima stavimo uzde u usta da nam se pokoravaju, mo\u017eemo upravljati \u010ditavim njihovim tijelom."
                },
                "4": {
                    "verse_nr": "4",
                    "verse": "Ili pogledajte, na primjer, jedrenjake! Premda su veliki i pokre\u0107u ih jaki vjetrovi, njima upravlja malo kormilo i idu kamo \u017eeli kormilar."
                },
                "5": {
                    "verse_nr": "5",
                    "verse": "Isto je tako i s na\u0161im jezikom. On je samo malen dio tijela, ali se mo\u017ee ponositi velikim stvarima. Pomislite samo kako mala vatra mo\u017ee zapaliti golemu \u0161umu."
                },
                "6": {
                    "verse_nr": "6",
                    "verse": "Da, jezik je vatra! On je svijet zla me\u0111u udovima i kvari \u010ditavo na\u0161e tijelo. Mo\u017ee zapaliti \u010ditav na\u0161 \u017eivot vatrom koja dolazi iz pakla."
                },
                "7": {
                    "verse_nr": "7",
                    "verse": "\u010covjek mo\u017ee ukrotiti i ukrotio je sve vrste zvijeri, ptica, gmazova i morskih bi\u0107a."
                },
                "8": {
                    "verse_nr": "8",
                    "verse": "Ali nitko ne mo\u017ee ukrotiti jezik. On je nepokorno zlo, puno smrtonosnog otrova."
                },
                "9": {
                    "verse_nr": "9",
                    "verse": "Njime slavimo svoga Gospodina i Oca, ali njime i proklinjemo ljude koji su stvoreni na Bo\u017eju sliku."
                },
                "10": {
                    "verse_nr": "10",
                    "verse": "Iz istih usta izlazi blagoslov i prokletstvo. Bra\u0107o moja i sestre, to se ne smije doga\u0111ati!"
                },
                "11": {
                    "verse_nr": "11",
                    "verse": "Ne mo\u017ee isti izvor davati i pitku i slanu vodu."
                },
                "12": {
                    "verse_nr": "12",
                    "verse": "Bra\u0107o moja i sestre, na smokvi ne ra\u0111aju masline niti na trsu smokve. Tako ni iz slanoga izvora ne izvire pitka voda."
                },
                "13": {
                    "verse_nr": "13",
                    "verse": "Istinska mudrost - Tko je me\u0111u vama mudar i razuman? Neka to poka\u017ee svojim dobrim \u017eivotom, \u010dine\u0107i dobra djela u poniznosti i mudrosti."
                },
                "14": {
                    "verse_nr": "14",
                    "verse": "Ako vam je pak u srcu gorka zavist i sebi\u010dnost, ne hvalite se i ne la\u017eite protiv istine."
                },
                "15": {
                    "verse_nr": "15",
                    "verse": "Ta mudrost ne dolazi odozgo od Boga. Ta je \u00bbmudrost\u00ab svjetovna, neduhovna i \u0111avolska."
                },
                "16": {
                    "verse_nr": "16",
                    "verse": "Gdje ima zavisti i sebi\u010dnosti, ima i nereda i svakovrsnog zla."
                },
                "17": {
                    "verse_nr": "17",
                    "verse": "No mudrost, koja dolazi odozgo, od Boga, \u010dista je i miroljubiva, blaga i popustljiva. Ona je puna milosti, a njezini su plodovi dobra djela. Ona je pravedna i iskrena."
                },
                "18": {
                    "verse_nr": "18",
                    "verse": "Mirotvorci siju sjeme mira i \u017eanju plod ispravnog \u017eivota."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Predajte se Bogu! - Odakle sukobi i sva\u0111e me\u0111u vama? Oni dolaze iznutra, iz va\u0161ih sebi\u010dnih \u017eelja koje ratuju u va\u0161im tijelima."
                },
                "2": {
                    "verse_nr": "2",
                    "verse": "Vi \u017eelite, ali ne dobivate, pa zato ubijate i zavidite. Ne dobivate ono \u0161to \u017eelite pa se sva\u0111ate i ratujete. Ne dobivate jer ne molite."
                },
                "3": {
                    "verse_nr": "3",
                    "verse": "A kad molite, ne dobivate jer molite iz krivih razloga: da to potro\u0161ite na svoje u\u017eitke."
                },
                "4": {
                    "verse_nr": "4",
                    "verse": "Vi nevjerni ljudi! Znajte da je ljubav prema svijetu isto \u0161to i neprijateljstvo prema Bogu. Tko \u017eeli biti prijatelj svijetu, postat \u0107e neprijatelj Bogu."
                },
                "5": {
                    "verse_nr": "5",
                    "verse": "Zar mislite da Sveto pismo uzalud ka\u017ee kako Bog \u00bbljubomorno \u010dezne za duhom \u0161to ga je nastanio u nama\u00ab?"
                },
                "6": {
                    "verse_nr": "6",
                    "verse": "A Bog nam daje i ve\u0107u milost. Stoga, Sveto pismo ka\u017ee: \u00bbBog se protivi oholima, a poniznima iskazuje naklonost.\u00ab"
                },
                "7": {
                    "verse_nr": "7",
                    "verse": "Podlo\u017eite se, dakle, Bogu! Suprotstavite se \u0111avlu i on \u0107e pobje\u0107i od vas."
                },
                "8": {
                    "verse_nr": "8",
                    "verse": "Pribli\u017eite se Bogu i Bog \u0107e se pribli\u017eiti vama. Vi gre\u0161nici, o\u010distite svoj \u017eivot od grijeha! Vi podvojenog uma, o\u010distite svoja srca!"
                },
                "9": {
                    "verse_nr": "9",
                    "verse": "Tugujte, \u017ealite i pla\u010dite! Pretvorite svoj smijeh u pla\u010d, a veselje u \u017ealost."
                },
                "10": {
                    "verse_nr": "10",
                    "verse": "Ponizite se pred Gospodinom i on \u0107e vas uzvisiti!"
                },
                "11": {
                    "verse_nr": "11",
                    "verse": "Ne sudite! - Bra\u0107o i sestre, nemojte govoriti jedni protiv drugih! Tko govori protiv svoga brata ili sestre, ili sudi svojemu bratu ili sestri, govori protiv Zakona. A ako osu\u0111uje\u0161 Zakon, ne pokorava\u0161 mu se, nego si postao sudac."
                },
                "12": {
                    "verse_nr": "12",
                    "verse": "Samo je Bog zakonodavac i samo je Bog sudac. Samo Bog mo\u017ee spasiti i uni\u0161titi. Dakle, \u0161to misli\u0161, tko si ti da mo\u017ee\u0161 suditi drugom \u010dovjeku?"
                },
                "13": {
                    "verse_nr": "13",
                    "verse": "Prepusti Bogu svoj \u017eivot - Neki od vas govore: \u00bbDanas ili sutra oti\u0107i \u0107emo u neki grad. Ondje \u0107emo biti godinu dana. Poslovat \u0107emo i dobro zaraditi.\u00ab A sad poslu\u0161ajte i razmislite:"
                },
                "14": {
                    "verse_nr": "14",
                    "verse": "ne znate ni \u0161to \u0107e sutra biti s va\u0161im \u017eivotom! Vi ste tek sumaglica koja se na tren pojavi i potom nestane."
                },
                "15": {
                    "verse_nr": "15",
                    "verse": "Ovako biste trebali govoriti: \u00bbAko bude Gospodinova volja, \u017eivjet \u0107emo i raditi ovo ili ono.\u00ab"
                },
                "16": {
                    "verse_nr": "16",
                    "verse": "Ali vi se sada uznosite i hvalite. Svako je takvo hvalisanje zlo."
                },
                "17": {
                    "verse_nr": "17",
                    "verse": "Tko ne \u010dini ono \u0161to zna da je dobro, \u010dini grijeh."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "O bogata\u0161ima - \u010cujte, bogata\u0161i! Pla\u010dite i jau\u010dite jer \u0107e vas sna\u0107i velike nevolje."
                },
                "2": {
                    "verse_nr": "2",
                    "verse": "Va\u0161e je bogatstvo istrunulo, a odje\u0107u su vam izjeli moljci."
                },
                "3": {
                    "verse_nr": "3",
                    "verse": "Va\u0161e je zlato i srebro zahr\u0111alo. Ta \u0107e hr\u0111a svjedo\u010diti protiv vas i poput vatre izjesti va\u0161e tijelo. Nakupili ste blago u posljednjim danima."
                },
                "4": {
                    "verse_nr": "4",
                    "verse": "Radnici su radili na va\u0161im poljima, ali im vi niste platili. Oni sada vi\u010du protiv vas i Gospodar Svevladar \u010duo je pla\u010d onih koji su obra\u0111ivali va\u0161a polja."
                },
                "5": {
                    "verse_nr": "5",
                    "verse": "Na zemlji ste \u017eivjeli u rasko\u0161i i iskusili ste sva mogu\u0107a zadovoljstva. Utovili ste se poput stoke prije klanja."
                },
                "6": {
                    "verse_nr": "6",
                    "verse": "Osudili ste i ubili nevine, a oni vam se nisu suprotstavljali."
                },
                "7": {
                    "verse_nr": "7",
                    "verse": "Strpljivost - Stoga, bra\u0107o i sestre, budite strpljivi i \u010dekajte Gospodinov dolazak. Sjetite se zemljoradnika koji strpljivo \u010deka dragocjene plodove zemlje dok ne prime ranu i kasnu ki\u0161u."
                },
                "8": {
                    "verse_nr": "8",
                    "verse": "Tako i vi strpljivo \u010dekajte. Ne gubite nadu! Gospodinov je dolazak blizu!"
                },
                "9": {
                    "verse_nr": "9",
                    "verse": "Ne mrmljajte, bra\u0107o i sestre, jedan protiv drugoga, da ne budete osu\u0111eni. Gledajte! Sudac je pred vratima."
                },
                "10": {
                    "verse_nr": "10",
                    "verse": "Bra\u0107o i sestre, neka vam proroci, koji su govorili u Gospodinovo ime, budu uzor. Oni su mnogo toga pretrpjeli i bili su strpljivi."
                },
                "11": {
                    "verse_nr": "11",
                    "verse": "Znate da blagoslovljenima nazivamo one koji su ustrajali. \u010culi ste za Jobovu strpljivost. Poznato vam je kako mu je Gospodin na kraju pomogao jer je Gospodin milostiv i milosrdan."
                },
                "12": {
                    "verse_nr": "12",
                    "verse": "Iznad svega, bra\u0107o moja i sestre, ne prise\u017eite ni Nebom ni Zemljom ni bilo kojom drugom prisegom. Kad mislite da, recite samo \u00bbda\u00ab, kada mislite ne, recite samo \u00bbne\u00ab. Tako ne\u0107ete biti osu\u0111eni."
                },
                "13": {
                    "verse_nr": "13",
                    "verse": "Snaga molitve - Ako je tko od vas u nevolji, neka moli. Ako je tko od vas radostan, neka pjeva zahvale."
                },
                "14": {
                    "verse_nr": "14",
                    "verse": "Ako je tko od vas bolestan, neka pozove crkvene starje\u0161ine. Mazat \u0107e ga uljem u Gospodinovo ime i moliti za njega."
                },
                "15": {
                    "verse_nr": "15",
                    "verse": "Molitva izgovorena s vjerom iscijelit \u0107e bolesnoga. Gospodin \u0107e ga ozdraviti. Ako je po\u010dinio grijehe, Gospodin \u0107e mu oprostiti."
                },
                "16": {
                    "verse_nr": "16",
                    "verse": "Dakle, ispovijedajte jedan drugome svoje grijehe i molite jedan za drugoga kako biste bili iscijeljeni. Molitva pravednog \u010dovjeka mo\u0107na je i djelotvorna."
                },
                "17": {
                    "verse_nr": "17",
                    "verse": "Ilija je bio \u010dovjek, ba\u0161 kao i mi. Molio je da ne bude ki\u0161e i ki\u0161a nije padala u toj zemlji tri i pol godine."
                },
                "18": {
                    "verse_nr": "18",
                    "verse": "Zatim je Ilija molio da padne ki\u0161a. Nebo je dalo ki\u0161u i iz zemlje su izrasli usjevi."
                },
                "19": {
                    "verse_nr": "19",
                    "verse": "Bra\u0107o moja i sestre, ako netko od vas skrene s puta istine, drugi mu mo\u017ee pomo\u0107i da se vrati."
                },
                "20": {
                    "verse_nr": "20",
                    "verse": "Zapamtite: onaj tko vrati gre\u0161nika s njegovog pogre\u0161noga puta, spasit \u0107e njegovu du\u0161u od smrti. Mnogi \u0107e mu grijesi biti opro\u0161teni."
                }
            }
        }
    }
}