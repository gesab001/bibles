{
    "version": "shp",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kraljica neposlu\u0161na kralju - Doga\u0111aji koji slijede zbili su se u vrijeme kralja Kserksa koji je vladao nad sto dvadeset i sedam pokrajina, od Indije do Ku\u0161a."
                },
                "2": {
                    "verse_nr": "2",
                    "verse": "Kralj je vladao na svom prijestolju u pala\u010di, u gradu Suzi."
                },
                "3": {
                    "verse_nr": "3",
                    "verse": "U tre\u0107oj je godini svoje vladavine Kserkso priredio gozbu za sve velikodostojnike i kraljevske slu\u017ebenike. Na gozbi su se na\u0161li bogati i mo\u0107ni ljudi iz Perzije i Medije. Bili su tu i drugi slu\u017ebenici te plemi\u0107i."
                },
                "4": {
                    "verse_nr": "4",
                    "verse": "Gozba je potrajala 180 dana, a cijelo je to vrijeme kralj uzvanicima pokazivao bogatstvo i rasko\u0161 svoga kraljevstva."
                },
                "5": {
                    "verse_nr": "5",
                    "verse": "Potom je priredio jo\u0161 jednu gozbu. Ovaj su put uzvanici bili svi stanovnici prijestolnice Suze, od najmanjeg sluge do najvi\u0161eg plemi\u0107a. Gostili su se u vrtovima kraljevske pala\u010de, a gozba je potrajala sedam dana."
                },
                "6": {
                    "verse_nr": "6",
                    "verse": "Uzvanike su zasjenjivali zastori od bijelog i plavog lana, koji su srebrnim prstenovima, bijelim lanenim i ljubi\u010dastim vunenim vrpcama bili vezani za mramorne stupove. Le\u017eajevi s okvirima od zlata i srebra bili su razmje\u0161teni na mramornom podu, ukra\u0161enom mozaikom, izra\u0111enom od dragocjenoga raznobojnog kamenja i sedefa."
                },
                "7": {
                    "verse_nr": "7",
                    "verse": "Vino se poslu\u017eivalo u zlatnim peharima, a svaki je pehar bio posebno oblikovan i ukra\u0161en. Kralj je bio vrlo dare\u017eljiv s vinom."
                },
                "8": {
                    "verse_nr": "8",
                    "verse": "Prema njegovoj odredbi, uzvanici su mogli piti kad i koliko \u017eele, dok je dvorskim slugama zapovjedio da uga\u0111aju gostima."
                },
                "9": {
                    "verse_nr": "9",
                    "verse": "Kraljica Va\u0161ti u isto je vrijeme u kraljevskoj pala\u010di priredila gozbu za \u017eene."
                },
                "10": {
                    "verse_nr": "10",
                    "verse": "Sedmog dana gozbe, kad je kralj ve\u0107 bio pripit, zapovjedio je sedmorici slugu, eunuha, koji su se zvali Mehuman, Bizeta, Harbona, Bigta, Abagta, Zetar i Karkas,"
                },
                "11": {
                    "verse_nr": "11",
                    "verse": "da dovedu kraljicu Va\u0161ti s kraljevskom krunom na glavi. \u017delio je svim uzvanicima pokazati njezinu iznimnu ljepotu."
                },
                "12": {
                    "verse_nr": "12",
                    "verse": "No kad su sluge prenijeli kraljevu zapovijed, ona je odbila poslu\u0161ati, \u0161to je silno razbjesnilo kralja."
                },
                "13": {
                    "verse_nr": "13",
                    "verse": "Budu\u0107i da se kralj redovno savjetovao s poznavateljima zakona, prava i obi\u010daja, i ovaj je put upitao za mi\u0161ljenje mudre ljude koji su mu bili bliski i koji su znali \u0161to po zakonu treba \u010diniti u ovakvim situacijama."
                },
                "14": {
                    "verse_nr": "14",
                    "verse": "Najvi\u0161e je cijenio mi\u0161ljenje Kar\u0161ena, \u0160etara, Admata, Tar\u0161i\u0161a, Meresa, Marsena i Memukana, sedmorice najvi\u0161ih slu\u017ebenika iz Perzije i Medije, kojima je bilo dopu\u0161teno otvoreno re\u0107i kralju \u0161to misle."
                },
                "15": {
                    "verse_nr": "15",
                    "verse": "Kralj ih je upitao: \u00bbKako bi prema zakonu trebalo postupiti s kraljicom Va\u0161ti po\u0161to je odbila poslu\u0161ati kraljevu zapovijed koju su joj prenijeli sluge?\u00ab"
                },
                "16": {
                    "verse_nr": "16",
                    "verse": "Tada je Memukan odgovorio kralju pred svim velikodostojnicima: \u00bbKraljica Va\u0161ti nije time skrivila samo kralju ve\u0107 i svim kraljevskim slu\u017ebenicima, kao i cijelom narodu iz svih dijelova Kserksovog kraljevstva."
                },
                "17": {
                    "verse_nr": "17",
                    "verse": "Govorim to, jer \u0107e sve \u017eene ubrzo doznati za kralji\u010dino pona\u0161anje pa \u0107e prestati iskazivati po\u0161tovanje svojim mu\u017eevima. Govorit \u0107e: \u2018Kralj je zapovjedio kraljici Va\u0161ti da do\u0111e pred njega, a ona je odbila poslu\u0161ati.\u2019"
                },
                "18": {
                    "verse_nr": "18",
                    "verse": "Ve\u0107 danas \u0107e \u017eene perzijskih i medijskih poglavara \u010duti za kralji\u010din neposluh. Odbit \u0107e poslu\u0161nost svojim mu\u017eevima, a tada ljutnji i prkosu ne\u0107e biti kraja."
                },
                "19": {
                    "verse_nr": "19",
                    "verse": "Zato, ako je kralju po volji, savjetujem da se izda kraljevski proglas koji \u0107e postati neopoziv zakon u Perziji i Mediji. Neka se proglasom objavi da Va\u0161ti vi\u0161e ne smije pred kralja. Tako\u0111er, kralj treba prona\u0107i dostojniju kraljicu."
                },
                "20": {
                    "verse_nr": "20",
                    "verse": "Tada \u0107e sve \u017eene po\u0161tovati svoje mu\u017eeve, bili oni siroma\u0161ni ili bogati i utjecajni.\u00ab"
                },
                "21": {
                    "verse_nr": "21",
                    "verse": "Taj se savjet svidio kralju i njegovim velikodostojnicima."
                },
                "22": {
                    "verse_nr": "22",
                    "verse": "Poslan je proglas u sve dijelove kraljevstva, u svaku pokrajinu, svakom narodu na njegovom pismu i jeziku. Progla\u0161eno je da svaki \u010dovjek treba biti gospodar u svojoj ku\u0107i."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Estera postaje kraljica - Nakon nekog vremena, kad se kralju ve\u0107 sti\u0161ao bijes, sjetio se Va\u0161ti i proglasa koji je objavio radi nje."
                },
                "2": {
                    "verse_nr": "2",
                    "verse": "Tada su mu kraljevski slu\u017ebenici predlo\u017eili: \u00bbNeka se za kralja potra\u017ee lijepe, mlade djevice."
                },
                "3": {
                    "verse_nr": "3",
                    "verse": "Neka se u svim pokrajinama kraljevstva odrede povjerenici koji \u0107e odabrane djevojke dovesti u Suzu, na brigu i njegu kraljevog eunuha Hegeja, koji je zadu\u017een za kraljev djevoja\u010dki harem. On \u0107e im osigurati svu potrebnu njegu."
                },
                "4": {
                    "verse_nr": "4",
                    "verse": "Djevojka, koja se najvi\u0161e svidi kralju, bit \u0107e kraljica umjesto Va\u0161ti.\u00ab Prijedlog se svidio kralju pa ih je poslu\u0161ao."
                },
                "5": {
                    "verse_nr": "5",
                    "verse": "U to je vrijeme u Suzi \u017eivio jedan \u017didov iz Benjaminovog plemena, po imenu Mordekaj, Jairov sin, \u0160imejev unuk i Ki\u0161ov praunuk."
                },
                "6": {
                    "verse_nr": "6",
                    "verse": "Napustio je Jeruzalem u skupini prognanika s Jekonijom, tada\u0161njim kraljem Jude, koje je protjerao babilonski kralj Nabukodonosor."
                },
                "7": {
                    "verse_nr": "7",
                    "verse": "Mordekaj je imao sestri\u010dnu po imenu Hadasa, koju su zvali i Estera. Ona nije imala ni oca ni majku pa ju je Mordekaj odgajao kao svoju k\u0107er. Djevojka je bila skladne gra\u0111e i lijepog izgleda."
                },
                "8": {
                    "verse_nr": "8",
                    "verse": "U tvr\u0111avu grada Suze dovedene su po kraljevskom proglasu mnoge djevojke i povjerene Hegeju. I Estera je tako dovedena u kraljevu pala\u010du."
                },
                "9": {
                    "verse_nr": "9",
                    "verse": "Odmah se posebno svidjela Hegeju koji se pa\u017eljivo pobrinuo za njezino uljep\u0161avanje i posebnu prehranu. Dodijelio joj je sedam najboljih slu\u0161kinja i sve ih smjestio u najudobniji dio harema."
                },
                "10": {
                    "verse_nr": "10",
                    "verse": "Estera pritom nije spominjala kojem narodu i obitelji pripada jer ju je Mordekaj tako uputio radi njezine sigurnosti."
                },
                "11": {
                    "verse_nr": "11",
                    "verse": "On je pak svakog dana dolazio pred dvori\u0161te harema ne bi li doznao kako je Estera i \u0161to \u0107e biti s njom."
                },
                "12": {
                    "verse_nr": "12",
                    "verse": "Prema kraljevskom propisu, djevojke su prolazile njegu u trajanju od dvanaest mjeseci. Uljep\u0161avali su ih \u0161est mjeseci uljem smirne, a \u0161est mjeseci parfemima i kremama. Nakon toga su bile spremne za susret s kraljem."
                },
                "13": {
                    "verse_nr": "13",
                    "verse": "Kad bi i\u0161le kralju, bilo im je dopu\u0161teno odjenuti i uzeti \u0161to god su po\u017eeljele iz \u017eenskog dijela pala\u010de."
                },
                "14": {
                    "verse_nr": "14",
                    "verse": "Uve\u010der bi odlazile u kraljeve privatne odaje, a ujutro bi bile smje\u0161tene u harem za kraljeve djevojke ropkinje, pod nadzorom dvorskog slu\u017ebenika \u0160aa\u0161gaza. Djevojke se poslije vi\u0161e nisu vra\u0107ale kralju, osim ako bi mu se koja od njih posebno svidjela i \u010dije bi dru\u0161tvo osobno zatra\u017eio."
                },
                "15": {
                    "verse_nr": "15",
                    "verse": "Tako je do\u0161ao red na Esteru da ide kod kralja. Bila je to ona djevojka koju je Mordekaj usvojio, k\u0107i njegovog strica Abihaila. Uredila se za kralja ba\u0161 onako kako joj je savjetovao Hegej. Svatko tko ju je ugledao, divio se."
                },
                "16": {
                    "verse_nr": "16",
                    "verse": "Odveli su je Kserksu, u desetom mjesecu, zvanom Tebet, sedme godine njegove vladavine."
                },
                "17": {
                    "verse_nr": "17",
                    "verse": "Kralju se Estera svidjela vi\u0161e od svih drugih \u017eena. Stekla je njegovu naklonost i divljenje te ju je odabrao za novu kraljicu."
                },
                "18": {
                    "verse_nr": "18",
                    "verse": "Kad je kralj donio odluku o novoj kraljici Esteri, priredio je veliku gozbu za sve kraljevske poglavare i du\u017enosnike. U \u010dast nove kraljice, proglasio je praznik \u0161irom kraljevstva i velikodu\u0161no razdijelio darove."
                },
                "19": {
                    "verse_nr": "19",
                    "verse": "Mordekaj otkriva urotu protiv kralja - Kad su sljede\u0107i put okupljali djevojke, Mordekaj je sjedio na vratima kraljevske pala\u010de."
                },
                "20": {
                    "verse_nr": "20",
                    "verse": "Estera je jo\u0161 uvijek bila poslu\u0161na Mordekaju i, kao \u0161to ju je on uputio, nikom nije govorila o svome porijeklu ni obitelji."
                },
                "21": {
                    "verse_nr": "21",
                    "verse": "Dok je Mordekaj obavljao svoju slu\u017ebu na vratima kraljevske pala\u010de, dvojica kraljevih slugu, Bigtan i Tere\u0161, koji su \u010duvali ulaz u osobne kraljeve odaje, razljutili su se na kralja i po\u010deli smi\u0161ljati kako da ga ubiju."
                },
                "22": {
                    "verse_nr": "22",
                    "verse": "Mordekaj je o tome obavijestio kraljicu Esteru, a ona je sve rekla kralju u Mordekajevo ime."
                },
                "23": {
                    "verse_nr": "23",
                    "verse": "Kad se sve istra\u017eilo i utvrdilo da je istina, dvojica urotnika bila su obje\u0161ena. \u010citav je doga\u0111aj pred kraljem zapisan u knjigu kraljevskih povijesnih zapisa."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Hamanov plan za uni\u0161tenje \u017didova - Nakon nekog vremena, kralj je iskazao \u010dast Agagovcu Hamanu, Hamedatovom sinu. Postavio ga je na najvi\u0161i polo\u017eaj me\u0111u kraljevskim velikodostojnicima."
                },
                "2": {
                    "verse_nr": "2",
                    "verse": "Svi su kraljevi slu\u017ebenici na dvoru padali pred Hamanom na koljena i klanjali mu se jer je tako zapovjedio kralj. No Mordekaj nije pred njim padao na koljena niti mu se klanjao."
                },
                "3": {
                    "verse_nr": "3",
                    "verse": "Kraljevi su slu\u017ebenici na vratima kraljevske pala\u010de pitali Mordekaja: \u00bbZa\u0161to kr\u0161i\u0161 kraljevu zapovijed?\u00ab"
                },
                "4": {
                    "verse_nr": "4",
                    "verse": "On ih nije slu\u0161ao iako su ga opominjali svaki dan. Ispri\u010dali su to Hamanu, samo da provjere koliko vrijedi Mordekajev izgovor da je \u017didov."
                },
                "5": {
                    "verse_nr": "5",
                    "verse": "Kad je uvidio da se Mordekaj pred njim ne klanja i ne iskazuje mu po\u010dast, Haman se razbjesnio."
                },
                "6": {
                    "verse_nr": "6",
                    "verse": "Doznao je da on pripada \u017eidovskom narodu. U\u010dinilo mu se premalo da ubije samo Mordekaja. Smi\u0161ljao je kako da pobije sve \u017didove u Kserksovom kraljevstvu."
                },
                "7": {
                    "verse_nr": "7",
                    "verse": "Dvanaeste godine vladavine kralja Kserksa, u prvome mjesecu, Nisanu, pred Hamanom su obavili \u017edrijeb zvan \u00bbpurim\u00ab da bi odredili kad \u0107e se izvr\u0161iti uni\u0161tenje \u017didova. \u017ddrijeb je pao na mjesec Adar."
                },
                "8": {
                    "verse_nr": "8",
                    "verse": "Haman je ispri\u010dao kralju Kserksu: \u00bbPostoji jedan narod, raspr\u0161en po svim pokrajinama tvog kraljevstva, \u010diji se obi\u010daji razlikuju od obi\u010daja svih ostalih naroda i koji se ne pokoravaju kraljevskim zakonima. Za kralja nije dobro da podnosi takav narod."
                },
                "9": {
                    "verse_nr": "9",
                    "verse": "Ako je kralju po volji, neka se izda pisana zapovijed da se uni\u0161ti taj narod. Obe\u0107avam ti da \u0107e izvr\u0161itelji od njih uzeti tristo \u010detrdeset tona srebra za kraljevu blagajnu.\u00ab"
                },
                "10": {
                    "verse_nr": "10",
                    "verse": "Kralj je skinuo svoj kraljevski prsten pe\u010datnjak i dao ga Agagovcu Hamanu, neprijatelju \u017didova."
                },
                "11": {
                    "verse_nr": "11",
                    "verse": "Rekao mu je: \u00bbU\u010dini \u0161to \u017eeli\u0161 s tim narodom. I mo\u017ee\u0161 zadr\u017eati novac koji \u0107e\u0161 im uzeti.\u00ab"
                },
                "12": {
                    "verse_nr": "12",
                    "verse": "Trinaestog dana prvoga mjeseca Haman je okupio kraljevske pisare. Sastavili su proglas i ispisali ga na pismima i jezicima svakog naroda. Poslali su ga svim vojnim zapovjednicima, upraviteljima pokrajina, poglavarima razli\u010ditih naroda u Kserksovom kraljevstvu. Proglasi su bili napisani u ime kralja Kserksa i zape\u010da\u0107eni kraljevskim pe\u010datom."
                },
                "13": {
                    "verse_nr": "13",
                    "verse": "Glasnici su odnijeli proglase u sve dijelove kraljevstva. Zapovje\u0111eno je da se trinaestoga dana mjeseca Adara pobiju, zatru i uni\u0161te svi \u017didovi, od najmla\u0111eg do najstarijeg, sva njihova djeca i \u017eene te da se zaplijeni njihova imovina."
                },
                "14": {
                    "verse_nr": "14",
                    "verse": "Prijepis proglasa trebao se poslati u svaku pokrajinu. Zapovijed se trebala objaviti i ispo\u0161tovati kod svih naroda u kraljevstvu, kako bi svatko bio spreman za taj dan."
                },
                "15": {
                    "verse_nr": "15",
                    "verse": "Glasnici su, prema kraljevskoj zapovijedi, pohitali \u0161irom kraljevstva, a proglas je \u017eurno objavljen i u prijestolnici. I dok su kralj i Haman sjeli da se pogoste vinom, u gradu je nastala pomutnja."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Mordekaj uvjerava Esteru da pomogne \u017didovima - Kad je Mordekaj sve doznao, razderao je odje\u0107u na sebi, obukao tkaninu za \u017ealovanje i posuo se pepelom. Hodao je gradom i u o\u010daju glasno zapomagao."
                },
                "2": {
                    "verse_nr": "2",
                    "verse": "Do\u0161ao je pred kraljevsku pala\u010du, ali takav nije smio ulaziti."
                },
                "3": {
                    "verse_nr": "3",
                    "verse": "U svakoj pokrajini kraljevstva, gdje je stigao kraljev proglas, me\u0111u \u017didovima je nastala velika \u017ealost. Postili su, plakali i tugovali, a mnogi su le\u017eali na tlu u tkaninama za \u017ealovanje i pepelu."
                },
                "4": {
                    "verse_nr": "4",
                    "verse": "Kad je Estera to \u010dula od svojih slu\u0161kinja i slugu eunuha, jako se uznemirila. Poslala je Mordekaju odje\u0107u da je odjene umjesto tkanine za \u017ealovanje, ali on je odbio."
                },
                "5": {
                    "verse_nr": "5",
                    "verse": "Tada je Estera pozvala Hataka, jednog od kraljevih eunuha, odre\u0111enog da je poslu\u017euje. Zapovjedila mu je da dozna od Mordekaja \u0161to se dogodilo."
                },
                "6": {
                    "verse_nr": "6",
                    "verse": "Hatak je na\u0161ao Mordekaja na gradskom trgu pred vratima kraljevske pala\u010de."
                },
                "7": {
                    "verse_nr": "7",
                    "verse": "Mordekaj je rekao sve \u0161to mu se dogodilo. Rekao mu je i za veliki iznos novca koji je Haman ponudio dati u kraljevsku blagajnu da bi uni\u0161tio \u017didove."
                },
                "8": {
                    "verse_nr": "8",
                    "verse": "Dao mu je za Esteru prijepis kraljevskog proglasa objavljenog u Suzi. Rekao mu je da potakne Esteru da ode kralju, da ga moli za milost i da se zauzme za svoj narod."
                },
                "9": {
                    "verse_nr": "9",
                    "verse": "Hatak je ispri\u010dao Esteri sve \u0161to mu je rekao Mordekaj."
                },
                "10": {
                    "verse_nr": "10",
                    "verse": "Ona mu je potom zapovjedila da prenese Mordekaju:"
                },
                "11": {
                    "verse_nr": "11",
                    "verse": "\u00bbSvi u kraljevstvu znaju da za svakog mu\u0161karca ili \u017eenu, koji nepozvani pristupe kralju u unutra\u0161njem dvori\u0161tu pala\u010de, postoji samo jedan zakon\u2014smrt. Osim kad kralj toj osobi ispru\u017ei zlatno \u017eezlo i tako joj po\u0161tedi \u017eivot, a ja ve\u0107 trideset dana nisam bila pozvana kod kralja.\u00ab"
                },
                "12": {
                    "verse_nr": "12",
                    "verse": "Nakon \u0161to je Hatak Mordekaju prenio Esterine rije\u010di,"
                },
                "13": {
                    "verse_nr": "13",
                    "verse": "ovaj joj je poru\u010dio: \u00bbNemoj misliti da \u0107e\u0161 se jedina od svih \u017didova spasiti samo zato \u0161to si u kraljevskoj pala\u010di."
                },
                "14": {
                    "verse_nr": "14",
                    "verse": "Pazi! Ako sad bude\u0161 \u0161utjela, pomo\u0107 i oslobo\u0111enje \u017didovima do\u0107i \u0107e s drugog mjesta, a stradat \u0107ete ti i tvoja obitelj. I tko zna, nisi li ti do\u0161la na kraljevski polo\u017eaj upravo zbog ovog trenutka.\u00ab"
                },
                "15": {
                    "verse_nr": "15",
                    "verse": "Tada je Estera poru\u010dila Mordekaju:"
                },
                "16": {
                    "verse_nr": "16",
                    "verse": "\u00bbIdi i okupi sve \u017didove u Suzi. Postite za mene. Ne jedite i ne pijte tri dana i no\u0107i. Tako \u0107emo u\u010diniti ja i moje slu\u0161kinje. Zatim \u0107u oti\u0107i kralju iako je to protiv zakona. Ako poginem\u2014neka bude tako.\u00ab"
                },
                "17": {
                    "verse_nr": "17",
                    "verse": "Mordekaj je poslu\u0161ao sve \u0161to je zapovjedila Estera."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Estera pred kraljem - Tre\u0107eg je dana posta Estera odjenula kraljevsko ruho i stala u unutra\u0161nje dvori\u0161te pala\u010de, ispred same kraljevske dvorane. Kralj je sjedio na prijestolju u dvorani, okrenut prema ulazu."
                },
                "2": {
                    "verse_nr": "2",
                    "verse": "Kad je ugledao kraljicu Esteru u dvori\u0161tu, pokazao joj je svoju naklonost: prema njoj je ispru\u017eio zlatno \u017eezlo. Ona mu je pristupila i dotaknula vrh \u017eezla."
                },
                "3": {
                    "verse_nr": "3",
                    "verse": "Kralj je upitao: \u00bb\u0160to je, kraljice Estero? \u0160to \u017eeli\u0161 od mene? Tra\u017ei i dat \u0107u ti sve \u0161to za\u017eeli\u0161, i do pola svoga kraljevstva.\u00ab"
                },
                "4": {
                    "verse_nr": "4",
                    "verse": "Estera je odgovorila: \u00bbAko je kralju po volji, neka do\u0111e danas s Hamanom na gozbu koju sam za njega pripremila.\u00ab"
                },
                "5": {
                    "verse_nr": "5",
                    "verse": "Kralj je rekao slugama: \u00bbBrzo, dovedite Hamana da u\u010dinimo \u0161to tra\u017ei Estera.\u00ab Tako su kralj i Haman do\u0161li na Esterinu gozbu."
                },
                "6": {
                    "verse_nr": "6",
                    "verse": "Dok su pili vino, kralj se obratio Esteri: \u00bbDakle, \u0161to mogu u\u010diniti za tebe? \u0160to god tra\u017ei\u0161, ispunit \u0107u ti. Ako tra\u017ei\u0161 i pola kraljevstva, predat \u0107u ti ga.\u00ab"
                },
                "7": {
                    "verse_nr": "7",
                    "verse": "\u00bbOvo je moja molba i moja \u017eelja\u00ab, odgovori Estera."
                },
                "8": {
                    "verse_nr": "8",
                    "verse": "\u00bbAko sam stekla kraljevu naklonost i ako je kralju po volji da mi ispuni molbu i udovolji mojoj \u017eelji, neka kralj i Haman ponovo sutra do\u0111u na gozbu. Tada \u0107u re\u0107i kralju \u0161to tra\u017eim od njega.\u00ab"
                },
                "9": {
                    "verse_nr": "9",
                    "verse": "Haman bijesan na Mordekaja - Toga je dana Haman iza\u0161ao iz pala\u010de sretan i dobro raspolo\u017een. No razbjesnio se kad je pred kraljevskim vratima ugledao Mordekaja, koji se pred njim nije klanjao i nije ga se bojao."
                },
                "10": {
                    "verse_nr": "10",
                    "verse": "Ipak, suzdr\u017eao se javno pokazati bijes. Oti\u0161ao je ku\u0107i i pozvao prijatelje i \u017eenu Zere\u0161u."
                },
                "11": {
                    "verse_nr": "11",
                    "verse": "Pred njima se hvalio svojim velikim bogatstvom, mno\u0161tvom svojih sinova, svime \u010dime mu je kralj iskazao \u010dast i postavio ga iznad svih kraljevskih velikodostojnika."
                },
                "12": {
                    "verse_nr": "12",
                    "verse": "\u00bbI to jo\u0161 nije sve\u00ab, dodao je Haman. \u00bbKraljica Estera jedino je mene pozvala da budem s kraljem na gozbi koju je pripremila. I sutra sam pozvan da do\u0111em s kraljem."
                },
                "13": {
                    "verse_nr": "13",
                    "verse": "No ni u \u010demu ne mogu u\u017eivati sve dok gledam onog \u017didova Mordekaja na kraljevskim vratima, koji mi odbija iskazati po\u0161tovanje.\u00ab"
                },
                "14": {
                    "verse_nr": "14",
                    "verse": "Zere\u0161a i svi prijatelji rekli su mu: \u00bbZapovjedi da se podignu vje\u0161ala visoka dvadeset i pet metara, a ujutro zatra\u017ei od kralja da na njih objese Mordekaja. Poslije \u0107e\u0161 mo\u0107i zadovoljan s kraljem na gozbu.\u00ab Hamanu se prijedlog svidio i on je zapovjedio da se podignu vje\u0161ala."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Kralj iskazuje \u010dast Mordekaju - Te no\u0107i kralj nije mogao spavati. Zapovjedio je da mu donesu knjigu kraljevskih ljetopisa i da mu se \u010dita iz nje."
                },
                "2": {
                    "verse_nr": "2",
                    "verse": "Nai\u0161ao je na zapis doga\u0111aja kad je Mordekaj razotkrio kraljeve sluge, \u010duvare ulaza u kraljeve odaje, Bigtana i Tere\u0161a, koji su planirali ubiti kralja Kserksa."
                },
                "3": {
                    "verse_nr": "3",
                    "verse": "Tada je kralj upitao svoje slu\u017ebenike: \u00bbKakvu je \u010dast i priznanje Mordekaj primio za to djelo?\u00ab \u00bbNi\u0161ta se nije u\u010dinilo za njega\u00ab, odgovorili su."
                },
                "4": {
                    "verse_nr": "4",
                    "verse": "Potom je kralj ugledao prido\u0161licu u vanjskom dvori\u0161tu pala\u010de: \u00bbTko je u dvori\u0161tu?\u00ab Bio je to Haman koji je upravo u\u0161ao u pala\u010du tra\u017eiti od kralja dopu\u0161tenje da objesi Mordekaja na vje\u0161ala koja je pripremio."
                },
                "5": {
                    "verse_nr": "5",
                    "verse": "Sluge su odgovorile: \u00bbHaman je u dvori\u0161tu pala\u010de.\u00ab \u00bbNeka u\u0111e!\u00ab rekao je kralj."
                },
                "6": {
                    "verse_nr": "6",
                    "verse": "Kad je Haman u\u0161ao, kralj ga upita: \u00bb\u0160to misli\u0161, kako treba postupiti s \u010dovjekom kojem kralj \u017eeli odati posebnu po\u010dast i priznanje?\u00ab Haman je pomislio u sebi: \u00bbMa kome bi to kralj \u017eelio odati po\u010dast ako ne meni?\u00ab"
                },
                "7": {
                    "verse_nr": "7",
                    "verse": "Stoga je odgovorio kralju: \u00bbZa \u010dovjeka kojem kralj \u017eeli odati po\u010dast"
                },
                "8": {
                    "verse_nr": "8",
                    "verse": "treba donijeti kraljevski pla\u0161t, koji je s\u00e2m kralj nosio, i konja s kraljevskom perjanicom, kojeg je s\u00e2m kralj jahao."
                },
                "9": {
                    "verse_nr": "9",
                    "verse": "Pla\u0161t i konja treba povjeriti jednom od najvi\u0161ih kraljevih velikodostojnika, koji \u0107e tog \u010dovjeka odjenuti i na konju provesti gradskim ulicama, javno objavljuju\u0107i svima: \u2018Ovako se postupa s \u010dovjekom kojem kralj odaje po\u010dast i priznanje!\u2019\u00ab"
                },
                "10": {
                    "verse_nr": "10",
                    "verse": "Tada je kralj zapovjedio Hamanu: \u00bbOdmah uzmi pla\u0161t i konja pa za \u017didova Mordekaja, koji je na kraljevskim vratima, u\u010dini sve \u0161to si sad rekao meni, a da pritom ne propusti\u0161 niti jedan detalj.\u00ab"
                },
                "11": {
                    "verse_nr": "11",
                    "verse": "Haman je uzeo pla\u0161t i konja, odjenuo Mordekaja i proveo ga na kraljevskom konju gradskim ulicama, vi\u010du\u0107i pred njim iz svega glasa: \u00bbOvako se postupa s \u010dovjekom kojem kralj odaje po\u010dast i priznanje!\u00ab"
                },
                "12": {
                    "verse_nr": "12",
                    "verse": "Poslije se Mordekaj vratio na kraljevska vrata, a Haman je po\u017eurio ku\u0107i sav \u017ealostan, pokrivaju\u0107i glavu od srama."
                },
                "13": {
                    "verse_nr": "13",
                    "verse": "Ispri\u010dao je \u017eeni Zere\u0161i i prijateljima \u0161to mu se dogodilo. Rekli su mu: \u00bbBudu\u0107i da je Mordekaj \u017eidovskog roda, ne mo\u017ee\u0161 ga pobijediti\u2014sigurno \u0107e te uni\u0161titi. Ovo je tek po\u010detak tvog kraja i poraza, u kojem \u0107e\u0161 izgubiti sve.\u00ab"
                },
                "14": {
                    "verse_nr": "14",
                    "verse": "Dok su oni tako razgovarali, u ku\u0107u su upali kraljevi sluge eunusi i \u017eurno odveli Hamana na gozbu koju je pripremila kraljica Estera."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Haman obje\u0161en - Tako su kralj i Haman oti\u0161li na gozbu kraljice Estere."
                },
                "2": {
                    "verse_nr": "2",
                    "verse": "Dok su pili vino, kralj je ponovio svoje pitanje: \u00bbKoja je tvoja \u017eelja, kraljice Estero? Bit \u0107e ti ispunjena. Ako tra\u017ei\u0161 i pola moga kraljevstva, dat \u0107u ti.\u00ab"
                },
                "3": {
                    "verse_nr": "3",
                    "verse": "A kraljica Estera je odgovorila: \u00bbAko sam stekla kraljevu naklonost i ako je tako kralju po volji, pokloni \u017eivot meni i mom narodu. To je moja \u017eelja i moja molba."
                },
                "4": {
                    "verse_nr": "4",
                    "verse": "Jer, ja i moj narod smo prodani, prepu\u0161teni pokolju i uni\u0161tenju. Da smo samo predani u ropstvo, \u0161utjela bih jer to ne bi bio dovoljan razlog da uznemiravam kralja.\u00ab"
                },
                "5": {
                    "verse_nr": "5",
                    "verse": "Nato je kralj Kserkso upitao Esteru: \u00bbTko je to u\u010dinio? Gdje je \u010dovjek koji se usudio smisliti tako ne\u0161to?\u00ab"
                },
                "6": {
                    "verse_nr": "6",
                    "verse": "Estera odgovori: \u00bbNa\u0161 protivnik i neprijatelj je Haman, zlobnik koji sjedi ovdje danas s nama.\u00ab Haman je bio u\u017easnut pred kraljem i kraljicom."
                },
                "7": {
                    "verse_nr": "7",
                    "verse": "Kralj je gnjevno ustao, ostavio vino i iza\u0161ao u vrt pala\u010de da se smiri i razmisli. Haman, shvativ\u0161i da je kralj odlu\u010dio ubiti ga, po\u010dne moliti kraljicu Esteru za \u017eivot."
                },
                "8": {
                    "verse_nr": "8",
                    "verse": "Bacio se na le\u017eaj do Estere i molio za milost. U taj tren vratio se kralj i povikao: \u00bbPa zar \u0107e ovaj \u010dovjek u mojoj ku\u0107i preda mnom napadati kraljicu?\u00ab \u010cim je to kralj izustio, u\u0161li su kraljevi sluge, uhvatili Hamana i pokrili mu lice."
                },
                "9": {
                    "verse_nr": "9",
                    "verse": "Tada re\u010de Harbona, jedan od kraljevih slugu eunuha: \u00bbHaman je jutros pored svoje ku\u0107e podigao za Mordekaja vje\u0161ala visoka dvadeset i pet metara.\u00ab A kralj zapovjedi: \u00bbObjesite ga ondje!\u00ab"
                },
                "10": {
                    "verse_nr": "10",
                    "verse": "I tako su objesili Hamana na vje\u0161ala koja je podigao za Mordekaja. Potom se sti\u0161ao kraljev bijes."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Kralj donosi proglas za spas \u017didova - Ve\u0107 je istog dana kralj Kserkso predao kraljici Esteri cijelo imanje Hamana, neprijatelja \u017didova. I Mordekaj je iza\u0161ao pred kralja jer je Estera rekla kralju da joj je ro\u0111ak."
                },
                "2": {
                    "verse_nr": "2",
                    "verse": "Kralj je skinuo svoj prsten pe\u010datnjak koji je bio oduzeo Hamanu. Predao ga je Mordekaju, a Estera je odredila Mordekaja za upravitelja Hamanovog imanja."
                },
                "3": {
                    "verse_nr": "3",
                    "verse": "Estera je ponovo govorila s kraljem. Bacila mu se pred noge i pla\u010du\u0107i ga preklinjala da poni\u0161ti plan Agagovca Hamana za uni\u0161tenje \u017didova."
                },
                "4": {
                    "verse_nr": "4",
                    "verse": "Kralj je ispru\u017eio zlatno \u017eezlo prema Esteri i ona je ustala pred njim."
                },
                "5": {
                    "verse_nr": "5",
                    "verse": "\u00bbAko je kralju po volji\u00ab, rekla je Estera, \u00bbi ako sam stekla njegovu naklonost, ako kralj misli da je dobro tako \u010diniti i ako se sla\u017ee s tim, neka se opozove pisani proglas Agagovca Hamana, Hamedatovog sina, da se pobiju \u017didovi u svim pokrajinama Kserksovog kraljevstva."
                },
                "6": {
                    "verse_nr": "6",
                    "verse": "Jer, kako bih ja mogla podnijeti takvo zlo nad svojim narodom? Kako bih mogla pre\u017eivjeti uni\u0161tenje svoje obitelji?\u00ab"
                },
                "7": {
                    "verse_nr": "7",
                    "verse": "Kralj Kserkso je odgovorio kraljici Esteri i \u017didovu Mordekaju: \u00bbEvo, dao sam Hamanovo imanje Esteri, a njega su objesili na vje\u0161ala jer je podigao ruku na \u017didove."
                },
                "8": {
                    "verse_nr": "8",
                    "verse": "Vi sad u kraljevo ime napi\u0161ite \u0161to mislite da je najkorisnije za \u017didove, i to zape\u010datite kraljevim pe\u010datom. No, znajte, ni jedan se proglas napisan i zape\u010da\u0107en u kraljevo ime ne mo\u017ee poni\u0161titi.\u00ab"
                },
                "9": {
                    "verse_nr": "9",
                    "verse": "Toga su se istog dana, dvadeset i tre\u0107ega u tre\u0107em mjesecu Sivanu, okupili kraljevski pisari koji su ispisivali Mordekajeve zapovijedi za spas \u017didova. Upraviteljima, namjesnicima i poglavarima sto dvadeset i sedam pokrajina, od Indije do Ku\u0161a, poslan je novi proglas. U svaku je pokrajinu upu\u0107en zaseban proglas pisan pismom i jezikom svakoga pojedinog naroda u Kserksovom kraljevstvu. I \u017didovima je poslan proglas na njihovom pismu i jeziku."
                },
                "10": {
                    "verse_nr": "10",
                    "verse": "Mordekaj je odaslao novi proglas u ime kralja Kserksa, a pisma je zape\u010datio kraljevim pe\u010datom i razaslao po glasnicima koji su jahali najbr\u017ee kraljevske konje."
                },
                "11": {
                    "verse_nr": "11",
                    "verse": "Kralj je novim proglasom dopu\u0161tao \u017didovima da se javno okupljaju, da brane svoj \u017eivot, da uni\u0161tavaju i ubijaju neprijateljsku vojsku bilo kojeg naroda ili pokrajine koja ih napadne, da ubijaju djecu i \u017eene neprijatelja te plijene njihovu imovinu."
                },
                "12": {
                    "verse_nr": "12",
                    "verse": "To im je sve bilo omogu\u0107eno raditi od trinaestog dana dvanaestoga mjeseca Adara, u svim pokrajinama Kserksovoga kraljevstva."
                },
                "13": {
                    "verse_nr": "13",
                    "verse": "Prijepis tog proglasa trebao je postati zakon u svakoj pokrajini i biti objavljen svima u kraljevstvu kako bi \u017didovi toga dana bili spremni braniti se i osvetiti svojim neprijateljima."
                },
                "14": {
                    "verse_nr": "14",
                    "verse": "Prema kraljevoj zapovijedi, glasnici su jurili na najboljim kraljevskim konjima. Proglas je bio objavljen i u prijestolnici Suzi."
                },
                "15": {
                    "verse_nr": "15",
                    "verse": "Kad je Mordekaj iza\u0161ao iz kraljevske pala\u010de, nosio je bijelo i plavo kraljevsko ruho, veliku zlatnu krunu i grimizni ogrta\u010d od finog platna. Suza se ispunila klicanjem i veseljem."
                },
                "16": {
                    "verse_nr": "16",
                    "verse": "Bio je to za \u017didove posebno sretan dan, dan velike \u010dasti."
                },
                "17": {
                    "verse_nr": "17",
                    "verse": "U svakoj pokrajini i u svakom gradu, gdje je stigao kraljev proglas, nastala je radost i slavlje me\u0111u \u017didovima. Mnogi pripadnici drugih naroda tada su prihvatili \u017eidovsku vjeru jer je svakoga obuzeo strah od \u017didova."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Pobjeda \u017didova - Kraljev je proglas trebao stupiti na snagu trinaestog dana dvanaestoga mjeseca Adara. Na dan kad su se neprijatelji \u017didova nadali da \u0107e ih sve uni\u0161titi, dogodilo se upravo suprotno\u2014\u017didovi su dobili mo\u0107 nad onima koji su ih mrzili."
                },
                "2": {
                    "verse_nr": "2",
                    "verse": "Okupili su se u gradovima u kojima su \u017eivjeli po svim pokrajinama Kserksovog kraljevstva, s namjerom da napadnu one koji su im \u017eeljeli nauditi. I nitko im se nije mogao suprotstaviti jer je strah od njih obuzeo sve narode."
                },
                "3": {
                    "verse_nr": "3",
                    "verse": "Svi upravitelji, poglavari u pokrajinama i kraljevi slu\u017ebenici pomagali su \u017didovima jer su sad strepjeli pred Mordekajem."
                },
                "4": {
                    "verse_nr": "4",
                    "verse": "Budu\u0107i da je Mordekaj imao velik utjecaj na kraljevom dvoru, glas o njemu brzo se \u0161irio svim pokrajinama i on je postajao sve mo\u0107niji."
                },
                "5": {
                    "verse_nr": "5",
                    "verse": "\u017didovi su sna\u017eno udarili na svoje neprijatelje, pobili ih i uni\u0161tili. Ljudima, koji su ih mrzili, \u010dinili su \u0161to su htjeli."
                },
                "6": {
                    "verse_nr": "6",
                    "verse": "Samo u tvr\u0111avi grada Suze ubijeno je petsto mu\u0161karaca."
                },
                "7": {
                    "verse_nr": "7",
                    "verse": "Me\u0111u njima su ubili Par\u0161andatu, Dalfona, Aspatu,"
                },
                "8": {
                    "verse_nr": "8",
                    "verse": "Poratu, Adaliju, Aridatu,"
                },
                "9": {
                    "verse_nr": "9",
                    "verse": "Parma\u0161tu, Arisaja, Aridaja i Jezatu."
                },
                "10": {
                    "verse_nr": "10",
                    "verse": "Bila su to desetorica sinova Hamana, Hamedatovog sina, koji je bio neprijatelj \u017didovima. No od imovine ubijenih \u017didovi za sebe nisu uzeli ni\u0161ta."
                },
                "11": {
                    "verse_nr": "11",
                    "verse": "Kralja su istog dana obavijestili o broju ubijenih u Suzi"
                },
                "12": {
                    "verse_nr": "12",
                    "verse": "i on je rekao kraljici Esteri: \u00bb\u017didovi su u Suzi pobili petsto ljudi i desetoricu Hamanovih sinova. Mogu samo zamisliti \u0161to su u\u010dinili u ostalim pokrajinama. \u017deli\u0161 li da jo\u0161 ne\u0161to u\u010dinim za tebe? U\u010dinit \u0107u \u0161to tra\u017ei\u0161.\u00ab"
                },
                "13": {
                    "verse_nr": "13",
                    "verse": "\u00bbAko je kralju po volji\u00ab, odgovorila je Estera, \u00bbneka se \u017didovima u Suzi dopusti da i sutra postupaju prema dana\u0161njem proglasu. I neka se desetorica Hamanovih sinova objese na vje\u0161ala.\u00ab"
                },
                "14": {
                    "verse_nr": "14",
                    "verse": "Kralj je zapovjedio da se ba\u0161 tako i u\u010dini. Izdano je nare\u0111enje u gradu Suzi i tijela desetorice Hamanovih sinova javno su obje\u0161ena."
                },
                "15": {
                    "verse_nr": "15",
                    "verse": "\u017didovi iz Suze okupili su se i \u010detrnaestog dana mjeseca Adara. Pogubili su jo\u0161 tristo mu\u0161karaca, ali od njihove imovine nisu uzeli ni\u0161ta."
                },
                "16": {
                    "verse_nr": "16",
                    "verse": "I ostali \u017didovi, raspr\u0161eni po svim pokrajinama Kserksovog kraljevstva, branili su svoj \u017eivot i obitelji od neprijatelja. Pobili su sedamdeset pet tisu\u0107a ljudi, ali od njihove imovine nisu uzeli ni\u0161ta."
                },
                "17": {
                    "verse_nr": "17",
                    "verse": "Bilo je to trinaestoga dana mjeseca Adara. \u010cetrnaestoga su se dana odmorili i taj su dan proglasili danom gozbe i veselja."
                },
                "18": {
                    "verse_nr": "18",
                    "verse": "\u017didovi u Suzi borili su se protiv svojih neprijatelja trinaestog i \u010detrnaestog dana, a tek su se petnaestog dana odmorili. Zato \u017didovi u gradovima gozbom i veseljem proslavljaju petnaesti dan mjeseca Adara,"
                },
                "19": {
                    "verse_nr": "19",
                    "verse": "a \u017didovi koji \u017eive izvan gradova proslavljaju \u010detrnaesti dan mjeseca Adara. Svi slave dan radosti i veselja, a obilje\u017eavaju ga poklanjanjem darova u hrani."
                },
                "20": {
                    "verse_nr": "20",
                    "verse": "Blagdan Purim\u2014sje\u0107anje na veliku pobjedu - Mordekaj je pa\u017eljivo zabilje\u017eio ove doga\u0111aje. \u017didovima u svim pokrajinama Kserksovog kraljevstva poslao je pisma"
                },
                "21": {
                    "verse_nr": "21",
                    "verse": "da svake godine trebaju slaviti \u010detrnaesti i petnaesti dan mjeseca Adara"
                },
                "22": {
                    "verse_nr": "22",
                    "verse": "kao dane kad su se oslobodili svojih neprijatelja i kao mjesec kad im se tuga pretvorila u radost i slavlje. Poru\u010dio im je da te dane provode u gozbi i veselju, razmjeni darova u hrani i darivanju siroma\u0161nih."
                },
                "23": {
                    "verse_nr": "23",
                    "verse": "\u017didovi su odlu\u010dili \u010diniti kako im je poru\u010dio Mordekaj i nastaviti tako slaviti svake godine."
                },
                "24": {
                    "verse_nr": "24",
                    "verse": "Jer, Agagovac Haman, Hamedatov sin, neprijatelj svih \u017didova, naumio je pobiti \u017didove i \u017edrijebom je odredio dan njihove propasti i uni\u0161tenja."
                },
                "25": {
                    "verse_nr": "25",
                    "verse": "No Estera se pred kraljem zauzela za svoj narod i kralj je na kralji\u010din nagovor okrenuo Hamanovo zlodjelo protiv njega. On i njegovi sinovi obje\u0161eni su na vje\u0161ala."
                },
                "26": {
                    "verse_nr": "26",
                    "verse": "(Te su dane prozvali \u00bbPurim\u00ab po \u017edrijebu zvanom \u00bbpur\u00ab.) Zbog svega \u0161to im je poru\u010dio Mordekaj i svega \u0161to im se dogodilo,"
                },
                "27": {
                    "verse_nr": "27",
                    "verse": "\u017didovi su odlu\u010dili ne prekidati obi\u010daj, tako da oni i njihova djeca, kao i svi koji im se pridru\u017ee, svake godine proslavljaju dva dana mjeseca Adara na na\u010din kako im je propisano."
                },
                "28": {
                    "verse_nr": "28",
                    "verse": "Tih dana mjeseca Adara, u svakoj pokrajini i u svakom gradu, svaka obitelj u svakom pokoljenju, treba se sje\u0107ati i proslavljati spas \u017didova. \u017didovi ne smiju prestati slaviti dane Purima, niti sje\u0107anje na Purim smije zamrijeti me\u0111u njihovim potomcima."
                },
                "29": {
                    "verse_nr": "29",
                    "verse": "Kraljica Estera, Abihailova k\u0107i, i \u017didov Mordekaj potvrdili su proglas o blagdanu Purimu."
                },
                "30": {
                    "verse_nr": "30",
                    "verse": "Mordekaj je svim \u017didovima u svih sto dvadeset i sedam pokrajina Kserksovog kraljevstva poslao poruku mira i sigurnosti,"
                },
                "31": {
                    "verse_nr": "31",
                    "verse": "poruku progla\u0161enja blagdana Purima i proslavljanja na na\u010din kako su odredili Mordekaj i Estera. Jednako tako, \u017didovi su za sebe i svoje potomke odredili neke druge dane u godini za post i tugu."
                },
                "32": {
                    "verse_nr": "32",
                    "verse": "Esterin je proglas utvrdio propise za obilje\u017eavanje Purima i zapisan je u knjigu kraljevskih ljetopisa."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Mordekaj prima \u010dast - Potom je kralj Kserkso nametnuo porez u cijelom svome kraljevstvu, sve do njegovih najudaljenijih dijelova."
                },
                "2": {
                    "verse_nr": "2",
                    "verse": "Sva njegova mo\u0107na i slavna djela, kao i cijela pri\u010da o Mordekaju i veli\u010danstvenom polo\u017eaju do kojega ga je kralj uzvisio, zapisani su u Knjizi ljetopisa kraljeva Medije i Perzije."
                },
                "3": {
                    "verse_nr": "3",
                    "verse": "\u017didov Mordekaj bio je sljede\u0107i do kralja Kserksa, najistaknutiji i najcjenjeniji me\u0111u \u017didovima jer je uvijek radio za dobrobit svog naroda i zalagao se za njihovu budu\u0107u sigurnost i uspjeh."
                }
            }
        }
    }
}