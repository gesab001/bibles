{
    "version": "shp",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Od Pavla, apostola Isusa Krista po Bo\u017ejoj volji, i od Timoteja, na\u0161ega brata."
                },
                "2": {
                    "verse_nr": "2",
                    "verse": "Svetima u Kolosima, vjernoj bra\u0107i i sestrama u Kristu: neka s vama bude milost i mir od Boga, na\u0161ega Oca."
                },
                "3": {
                    "verse_nr": "3",
                    "verse": "Kad molimo, uvijek zahvaljujemo Bogu, Ocu na\u0161ega Gospodina Isusa Krista, za vas."
                },
                "4": {
                    "verse_nr": "4",
                    "verse": "Zahvaljujemo Bogu jer smo \u010duli o va\u0161oj vjeri u Isusa Krista i o ljubavi kojom volite sve Bo\u017eje svete ljude."
                },
                "5": {
                    "verse_nr": "5",
                    "verse": "Tu ljubav i vjeru imate zbog nade koja se za vas \u010duva na Nebu, a za koju ste prvi put \u010duli u istinitoj poruci, Radosnoj vijesti."
                },
                "6": {
                    "verse_nr": "6",
                    "verse": "Ona je do\u0161la do vas i po cijelom svijetu donosi plodove i raste. To se isto doga\u0111a i s vama otkad ste \u010duli za Radosnu vijest i potpuno shvatili istinu o Bo\u017ejoj milosti."
                },
                "7": {
                    "verse_nr": "7",
                    "verse": "O tome ste saznali od na\u0161eg voljenoga Epafre koji je, kao i mi, Kristov sluga. On vjerno slu\u017ei Kristu u na\u0161u korist."
                },
                "8": {
                    "verse_nr": "8",
                    "verse": "Dojavio nam je i o ljubavi koju imate od Duha."
                },
                "9": {
                    "verse_nr": "9",
                    "verse": "Stoga, od dana kad smo to \u010duli, ne prestajemo moliti za vas: da vas Bog potpuno ispuni poznavanjem svoje volje; da uz to znanje imate svu mudrost i razumijevanje duhovnih stvari;"
                },
                "10": {
                    "verse_nr": "10",
                    "verse": "da \u017eivite na na\u010din koji je dostojan Gospodina te da mu ugodite u svemu; da va\u0161a raznovrsna dobra djela donesu plod i da rastete u potpunom poznavanju Boga;"
                },
                "11": {
                    "verse_nr": "11",
                    "verse": "da vas Bog oja\u010da svakovrsnom snagom koja odgovara njegovoj veli\u010danstvenoj mo\u0107i; i da vas osna\u017ei da budete savr\u0161eno strpljivi kako biste mogli izdr\u017eati nevolje kada do\u0111u."
                },
                "12": {
                    "verse_nr": "12",
                    "verse": "Tada \u0107ete mo\u0107i radosno zahvaljivati Ocu koji vas je u\u010dinio dostojnima da sudjelujete u nasljedstvu svetih koji se nalaze u svjetlu."
                },
                "13": {
                    "verse_nr": "13",
                    "verse": "On nas je izbavio iz vlasti tame i prenio u Kraljevstvo svojega voljenog Sina,"
                },
                "14": {
                    "verse_nr": "14",
                    "verse": "koji je platio za na\u0161u slobodu i opro\u0161tenje grijeha."
                },
                "15": {
                    "verse_nr": "15",
                    "verse": "Gledaju\u0107i Krista, vidimo Boga - On nam to\u010dno pokazuje kakav je nevidljivi Bog. On je bio prije svega i vladar je nad svim stvorenim."
                },
                "16": {
                    "verse_nr": "16",
                    "verse": "Sve na Nebu i na Zemlji stvoreno je njegovom snagom; vidljivo i nevidljivo, mo\u0107nici i gospodari, vladari i vlasti. Sve je stvoreno po njemu i za njega."
                },
                "17": {
                    "verse_nr": "17",
                    "verse": "On je postojao prije svega i sve nastavlja postojati po njemu."
                },
                "18": {
                    "verse_nr": "18",
                    "verse": "On je Glava Tijela, Crkve. Krist je po\u010detak svega, on je prvi ustao iz mrtvih. On je na svaki na\u010din prvi u svemu."
                },
                "19": {
                    "verse_nr": "19",
                    "verse": "Jer, Bog je odlu\u010dio u njemu nastaniti svu svoju puninu."
                },
                "20": {
                    "verse_nr": "20",
                    "verse": "I po Kristu, Bog je pomirio sa sobom sve \u0161to postoji \u2014bilo na Zemlji ili na Nebu. Uspostavio je mir Kristovom krvlju na kri\u017eu."
                },
                "21": {
                    "verse_nr": "21",
                    "verse": "Jednom ste bili daleko od Boga, njegovi neprijatelji, zbog svojih zlih misli i djela."
                },
                "22": {
                    "verse_nr": "22",
                    "verse": "No sada vas je Bog ponovo pomirio sa sobom, po Kristovoj smrti\u2014smrti njegova tijela\u2014da vas postavi pred Boga kao svete, bez prijekora i bez krivnje pred Bogom."
                },
                "23": {
                    "verse_nr": "23",
                    "verse": "Takvi \u0107ete biti ako ostanete utemeljeni i \u010dvrsti u svojoj vjeri i ako se ne udaljite od nade koja vam je dana po Radosnoj vijesti koju ste \u010duli i koja se propovijeda svim stvorenjima pod nebom, a kojoj sam ja, Pavao, postao slugom."
                },
                "24": {
                    "verse_nr": "24",
                    "verse": "Trpe\u0107i za vas, ja se radujem. Ima jo\u0161 mnogo muka koje Krist treba trpjeti, a ja prihva\u0107am svoj udio u tim patnjama u svome tijelu, za dobrobit Njegovog Tijela\u2014Crkve."
                },
                "25": {
                    "verse_nr": "25",
                    "verse": "Postao sam jedan od njezinih slugu po Bo\u017ejoj odredbi koja mi je dodijeljena za va\u0161e dobro, da potpuno obznanim"
                },
                "26": {
                    "verse_nr": "26",
                    "verse": "tajnu koja je vjekovima i nara\u0161tajima bila sakrivena, ali koja je sada objavljena Bo\u017ejim svetima."
                },
                "27": {
                    "verse_nr": "27",
                    "verse": "Njima je Bog \u017eelio obznaniti koliko je bogata i slavna ta tajna, koja je za sve ljude. Tajna\u2014da je Krist u vama, pru\u017ea vam sigurnost sudjelovanja u Bo\u017ejoj slavi."
                },
                "28": {
                    "verse_nr": "28",
                    "verse": "Mi o Kristu govorimo ljudima. Svom mudro\u0161\u0107u upu\u0107ujemo i pou\u010davamo svakog \u010dovjeka da bismo ga doveli pred Boga kao duhovno zrelog u Kristu."
                },
                "29": {
                    "verse_nr": "29",
                    "verse": "Radi toga se silno trudim i borim Kristovom snagom koja u meni sna\u017eno djeluje."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u017delim da znate koliko se borim za vas i za one u Laodiceji, kao i za sve koji me nisu osobno upoznali."
                },
                "2": {
                    "verse_nr": "2",
                    "verse": "\u017delim da se ohrabre i zdru\u017ee u ljubavi. \u017delim da budu obilno oboga\u0107eni u punoj sigurnosti koja dolazi iz potpunog razumijevanja, kako bi upoznali tajnu koju je obznanio Bog. Upravo je Krist ta tajna,"
                },
                "3": {
                    "verse_nr": "3",
                    "verse": "u kojem je skriveno sve blago mudrosti i znanja."
                },
                "4": {
                    "verse_nr": "4",
                    "verse": "Govorim to zato da vas nitko ne bi prevario idejama koje su samo naoko dobre."
                },
                "5": {
                    "verse_nr": "5",
                    "verse": "Iako sam tjelesno odsutan, duhom sam s vama. Sretan sam \u0161to vidim va\u0161 bojni red i postojanost va\u0161e vjere u Krista."
                },
                "6": {
                    "verse_nr": "6",
                    "verse": "\u017divot u Kristu - Stoga, kao \u0161to ste primili Isusa Krista za Gospodara, tako i nastavite \u017eivjeti u njemu."
                },
                "7": {
                    "verse_nr": "7",
                    "verse": "Ukorjenjujte se u njemu, nadozi\u0111ujte se na njemu kao temelju. U\u010dvr\u0161\u0107ujte se u vjeri kao \u0161to ste i bili pou\u010deni. Obilujte zahvalno\u0161\u0107u!"
                },
                "8": {
                    "verse_nr": "8",
                    "verse": "Pazite da vas tko ne zarobi ispraznim mudrovanjem i prijevarnom filozofijom koja je samo ljudska tradicija. Takva u\u010denja ne dolaze od Krista, ve\u0107 dolaze od sila koje djeluju u ovom svijetu."
                },
                "9": {
                    "verse_nr": "9",
                    "verse": "U Kristu se uistinu nalazi sva punina Boga, \u010dak i dok je \u017eivio na Zemlji."
                },
                "10": {
                    "verse_nr": "10",
                    "verse": "U njemu i vi imate puninu. On je glava svakom vladaru i vlasti."
                },
                "11": {
                    "verse_nr": "11",
                    "verse": "U Kristu ste obrezani novim obrezanjem koje nije u\u010dinjeno ljudskom rukom. Izbavljeni ste od snage svoje tjelesne naravi obrezanjem koje je u\u010dinio Krist."
                },
                "12": {
                    "verse_nr": "12",
                    "verse": "Kr\u0161tenjem ste s njim pokopani i po tom ste kr\u0161tenju s njim i ustali, kroz vjeru u silu koja dolazi od Boga koji je uskrisio Krista od mrtvih."
                },
                "13": {
                    "verse_nr": "13",
                    "verse": "Bili ste duhovno mrtvi zbog svojih grijeha i zbog toga \u0161to jo\u0161 niste bili oslobo\u0111eni svoje tjelesne naravi. No Bog nas je o\u017eivio zajedno s Kristom i oprostio nam sve na\u0161e grijehe,"
                },
                "14": {
                    "verse_nr": "14",
                    "verse": "poni\u0161tio je optu\u017enicu s popisom na\u0161ih prekr\u0161aja. Ta je optu\u017enica bila protiv nas, ali Bog ju je uklonio pribiv\u0161i je na kri\u017e."
                },
                "15": {
                    "verse_nr": "15",
                    "verse": "Razoru\u017eao je duhovne vladare i vlasti\u2014pobijedio ih je kri\u017eem i poveo ih pora\u017eene u svojoj pobjedni\u010dkoj povorci."
                },
                "16": {
                    "verse_nr": "16",
                    "verse": "Ljudska pravila - Zato neka vas nitko ne osu\u0111uje zbog jela i pi\u0107a, zbog blagdana, proslava mla\u0111aka ili \u0161abata."
                },
                "17": {
                    "verse_nr": "17",
                    "verse": "Te su stvari bile samo sjena onoga \u0161to je trebalo do\u0107i; stvarnost je, me\u0111utim, u Kristu."
                },
                "18": {
                    "verse_nr": "18",
                    "verse": "Neki ljudi u\u017eivaju u samoodricanju. Govore o \u0161tovanju an\u0111ela i tvrde da su to vidjeli u svojim vi\u0111enjima. Ne dopustite da vam takvi uskra\u0107uju pravo na nebesku nagradu, uvjeravaju\u0107i vas kako na to nemate pravo jer ne \u010dinite kao i oni. Oni su bezrazlo\u017eno napuhani svojom zemaljskom pame\u0107u i"
                },
                "19": {
                    "verse_nr": "19",
                    "verse": "nisu u podlo\u017enosti Glavi, Kristu, o kojem ovisi cijelo Tijelo. Zbog Krista su svi dijelovi Tijela me\u0111usobno povezani i uzajamno opskrbljivani. Tako Tijelo postaje sna\u017eno i raste rastom koji daje Bog."
                },
                "20": {
                    "verse_nr": "20",
                    "verse": "Vi ste umrli s Kristom i oslobo\u0111eni ste duhovnih sila ovoga svijeta. Za\u0161to se onda pona\u0161ate kao da pripadate svijetu? Vi se jo\u0161 dr\u017eite propisa:"
                },
                "21": {
                    "verse_nr": "21",
                    "verse": "\u00bbNe doti\u010di se ovoga! Ne jedi ono!\u00ab ili \u00bbNe dodiruj to!\u00ab"
                },
                "22": {
                    "verse_nr": "22",
                    "verse": "Sve to pri upotrebi nestaje. Radi se o ljudskim pravilima i u\u010denjima,"
                },
                "23": {
                    "verse_nr": "23",
                    "verse": "koja su na glasu kao mudrost, ali su tek dio izmi\u0161ljene religije koja vodi la\u017enoj poniznosti i ka\u017enjavanju tijela, ali nikako ne poma\u017eu u borbi protiv \u017eelja tjelesne naravi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Novi \u017eivot u Kristu - Vi ste podignuti od mrtvih s Kristom, stoga te\u017eite za stvarima koje su na Nebu, gdje Krist sjedi s desne strane Bogu."
                },
                "2": {
                    "verse_nr": "2",
                    "verse": "Mislite na ono \u0161to je na Nebu, a ne na Zemlji."
                },
                "3": {
                    "verse_nr": "3",
                    "verse": "Jer, \u0161to se ti\u010de starog \u017eivota, vi ste umrli, a va\u0161 je novi \u017eivot sakriven s Kristom u Bogu."
                },
                "4": {
                    "verse_nr": "4",
                    "verse": "Krist je na\u0161 \u017eivot. Kad se Krist ponovo pojavi, tada \u0107ete i vi sudjelovati u njegovoj slavi."
                },
                "5": {
                    "verse_nr": "5",
                    "verse": "Zato izbacite iz svoga \u017eivota sve \u0161to je zlo: seksualni nemoral, nepristojnost, po\u017eudu, zle \u017eelje i pohlepu. Pohlepa je isto kao da \u0161tujete la\u017ene bogove."
                },
                "6": {
                    "verse_nr": "6",
                    "verse": "Sve to izaziva Bo\u017eji gnjev."
                },
                "7": {
                    "verse_nr": "7",
                    "verse": "I vi ste u pro\u0161losti \u017eivjeli takvim \u017eivotom i radili to isto."
                },
                "8": {
                    "verse_nr": "8",
                    "verse": "No sada se morate rije\u0161iti gnjeva, srd\u017ebe, opakosti, kleveta, prosta\u010denja."
                },
                "9": {
                    "verse_nr": "9",
                    "verse": "Ne la\u017eite jedni drugima jer ste svukli sa sebe starog \u010dovjeka s njegovim djelima."
                },
                "10": {
                    "verse_nr": "10",
                    "verse": "Sada ste se odjenuli u novog \u010dovjeka\u2014\u017eivite novi \u017eivot u kojemu se stalno obnavljate i postajete poput svojega Stvoritelja, s istinitom spoznajom Boga."
                },
                "11": {
                    "verse_nr": "11",
                    "verse": "U novom \u017eivotu nema razlike izme\u0111u Grka i \u017didova, obrezanih i neobrezanih. Nema veze ako je netko neciviliziran ili divljak. Nema razlike izme\u0111u robova i slobodnih ljudi. Sada je Krist najva\u017eniji i on \u017eivi u svima nama."
                },
                "12": {
                    "verse_nr": "12",
                    "verse": "Bog vas je izabrao, volio i u\u010dinio svetima, stoga se obucite u milosr\u0111e, dobrotu, poniznost, blagost i strpljivost."
                },
                "13": {
                    "verse_nr": "13",
                    "verse": "Podnosite jedni druge. Ako vam netko u\u010dini kakvo zlo, oprostite mu. Ba\u0161 kao \u0161to je Bog oprostio vama, i vi trebate opra\u0161tati jedni drugima."
                },
                "14": {
                    "verse_nr": "14",
                    "verse": "Radite sve ovo, a iznad svega volite jedni druge jer ljubav je to \u0161to vas dr\u017ei zajedno u savr\u0161enom jedinstvu."
                },
                "15": {
                    "verse_nr": "15",
                    "verse": "I neka u vama vlada Kristov mir\u2014mir na koji ste pozvani u jednom Tijelu. Uvijek budite zahvalni!"
                },
                "16": {
                    "verse_nr": "16",
                    "verse": "Kristova poruka neka \u017eivi u vama u svom svojemu bogatstvu. Pou\u010davajte i usmjeravajte jedni druge s velikom mudro\u0161\u0107u. Pjevajte psalme, himne i duhovne pjesme sa zahvalno\u0161\u0107u Bogu u svojim srcima."
                },
                "17": {
                    "verse_nr": "17",
                    "verse": "Sve \u0161to radite i govorite neka bude za Gospodina Isusa. I u svemu \u0161to radite zahvaljujte Bogu Ocu po Isusu."
                },
                "18": {
                    "verse_nr": "18",
                    "verse": "Odnosi vjernika u obitelji - \u017dene, pokoravajte se svojim mu\u017eevima kao \u0161to dolikuje onima koji slijede Gospodina."
                },
                "19": {
                    "verse_nr": "19",
                    "verse": "Mu\u017eevi, volite svoje \u017eene i ne budite grubi prema njima."
                },
                "20": {
                    "verse_nr": "20",
                    "verse": "Djeco, slu\u0161ajte svoje roditelje u svemu jer je takvo pona\u0161anje ugodno Bogu."
                },
                "21": {
                    "verse_nr": "21",
                    "verse": "O\u010devi, ne ogor\u010dujte svoju djecu da ne postanu malodu\u0161na."
                },
                "22": {
                    "verse_nr": "22",
                    "verse": "Robovi, slu\u0161ajte svoje gospodare u svemu, i to ne samo dok vas nadziru, kao da \u017eelite ste\u0107i njihovo odobravanje. Budite poslu\u0161ni svim srcem iz po\u0161tovanja prema Gospodinu."
                },
                "23": {
                    "verse_nr": "23",
                    "verse": "\u0160to god radite, radite svim srcem, kao za Gospodina, a ne za ljude."
                },
                "24": {
                    "verse_nr": "24",
                    "verse": "Zapamtite da \u0107e vam Gospodin dati nagradu koju je obe\u0107ao. Slu\u017eite Kristu, Gospodaru!"
                },
                "25": {
                    "verse_nr": "25",
                    "verse": "Tko \u010dini zlo, bit \u0107e ka\u017enjen za zlo koje je u\u010dinio. Kod Boga nema pristranosti!"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Gospodari, dajte svojim robovima \u0161to je pravedno i po\u0161teno. Sjetite se da i vi imate Gospodara na Nebu."
                },
                "2": {
                    "verse_nr": "2",
                    "verse": "Zavr\u0161ne upute - U molitvi budite ustrajni, u stavu budnosti i zahvalnosti."
                },
                "3": {
                    "verse_nr": "3",
                    "verse": "Molite ujedno i za nas, da nam Bog da priliku da mo\u017eemo propovijedati o Radosnoj vijesti i da mo\u017eemo objaviti tajnu\u2014Krista. Ja sam u zatvoru zbog te istine."
                },
                "4": {
                    "verse_nr": "4",
                    "verse": "Molite da je mogu jasno iznijeti, onako kako treba."
                },
                "5": {
                    "verse_nr": "5",
                    "verse": "Pona\u0161ajte se mudro prema onima koji nisu vjernici. Iskoristite vrijeme!"
                },
                "6": {
                    "verse_nr": "6",
                    "verse": "Kad govorite, uvijek budite ljubazni i mudri. Tako \u0107ete znati svakome odgovoriti kako treba."
                },
                "7": {
                    "verse_nr": "7",
                    "verse": "Novosti - Tihik, koji je moj dragi brat u Kristu i vjerni suradnik te zajedno sa mnom sluga u Gospodinu, sve \u0107e vam re\u0107i o meni."
                },
                "8": {
                    "verse_nr": "8",
                    "verse": "Zato vam ga i \u0161aljem kako bi vam prenio novosti o nama i kako bi vas ohrabrio."
                },
                "9": {
                    "verse_nr": "9",
                    "verse": "\u0160aljem ga s Onezimom, na\u0161im vjernim i dragim bratom koji dolazi iz va\u0161e sredine. Oni \u0107e vam re\u0107i \u0161to se ovdje doga\u0111a."
                },
                "10": {
                    "verse_nr": "10",
                    "verse": "Pozdravlja vas Aristarh\u2014zatvorenik zajedno sa mnom. Pozdravlja vas i Marko, Barnabin brati\u0107. Ve\u0107 ste primili upute za njega, ako vas posjeti\u2014primite ga."
                },
                "11": {
                    "verse_nr": "11",
                    "verse": "Pozdravlja vas i Isus, zvani Just. Od \u017didova vjernika oni jedini rade sa mnom za Bo\u017eje kraljevstvo. Bili su mi utjeha."
                },
                "12": {
                    "verse_nr": "12",
                    "verse": "Tako\u0111er, pozdravlja vas Epafra. On je sluga Isusa Krista i dolazi iz na\u0161e sredine. U molitvi se stalno bori za vas, da duhovno sazrijete i u potpunosti ostvarite sve ono \u0161to \u017eeli Bog."
                },
                "13": {
                    "verse_nr": "13",
                    "verse": "Odgovorno tvrdim da on naporno radi za vas i za one u Laodiceji i Hijeropolu."
                },
                "14": {
                    "verse_nr": "14",
                    "verse": "Pozdravljaju vas Luka, dragi lije\u010dnik, i Dema."
                },
                "15": {
                    "verse_nr": "15",
                    "verse": "Pozdravite bra\u0107u i sestre u Laodiceji, Nimfu i Crkvu koja se sastaje u njezinoj ku\u0107i."
                },
                "16": {
                    "verse_nr": "16",
                    "verse": "Kad se ovo pismo pro\u010dita kod vas, pobrinite se da bude pro\u010ditano i Crkvi u Laodiceji, a vi pro\u010ditajte ono koje sam pisao njima."
                },
                "17": {
                    "verse_nr": "17",
                    "verse": "Poru\u010dite Arhipu: \u00bbPazi da izvr\u0161i\u0161 slu\u017ebu koju ti je dao Gospodin!\u00ab"
                },
                "18": {
                    "verse_nr": "18",
                    "verse": "Ovaj vam pozdrav pi\u0161em vlastitom rukom. Sjetite se da sam u zatvoru. Neka Bo\u017eja milost bude s vama!"
                }
            }
        }
    }
}