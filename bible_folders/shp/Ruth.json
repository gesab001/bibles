{
    "version": "shp",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Glad u zemlji Judinog plemena - U vrijeme vladavine sudaca nastala je glad u zemlji Judi. Neki je \u010dovjek iz Betlehema u Judi odselio sa \u017eenom i obojicom sinova u zemlju Moab, kao stranac."
                },
                "2": {
                    "verse_nr": "2",
                    "verse": "Zvao se Elimelek, njegova \u017eena Naomi, a sinovi Mahlon i Kilion. Bili su Efra\u0107ani iz Betlehema u Judi. Oti\u0161li su u zemlju Moab i ondje se nastanili."
                },
                "3": {
                    "verse_nr": "3",
                    "verse": "Naomin je mu\u017e Elimelek umro, a ona je ostala sama sa sinovima"
                },
                "4": {
                    "verse_nr": "4",
                    "verse": "koji su o\u017eenili Moapke\u2014Kilion Orpu, a Mahlon Rutu. Nakon \u0161to su ondje \u017eivjeli deset godina,"
                },
                "5": {
                    "verse_nr": "5",
                    "verse": "umrli su i Mahlon i Kilion. Tako je Naomi ostala i bez mu\u017ea i bez sinova."
                },
                "6": {
                    "verse_nr": "6",
                    "verse": "Naomi i Ruta vra\u0107aju se u Betlehem - Naomi je u Moabu \u010dula da je BOG prisko\u010dio u pomo\u0107 svome narodu i dao im hrane. Pripremila se za povratak sa svojim snahama."
                },
                "7": {
                    "verse_nr": "7",
                    "verse": "Napustila je mjesto u kojem je \u017eivjela i krenula s njima prema zemlji Judi."
                },
                "8": {
                    "verse_nr": "8",
                    "verse": "Rekla je snahama: \u00bbVratite se ku\u0107i svojim majkama! Neka vam BOG bude dobar, kao \u0161to ste vi bile dobre meni i mojim pokojnim sinovima."
                },
                "9": {
                    "verse_nr": "9",
                    "verse": "Dao vam BOG da se obje skrasite, svaka u domu svoga novog mu\u017ea.\u00ab Zatim ih poljubi za rastanak i sve glasno zapla\u010du."
                },
                "10": {
                    "verse_nr": "10",
                    "verse": "No one joj odvrate: \u00bbNe, i\u0107i \u0107emo s tobom tvome narodu.\u00ab"
                },
                "11": {
                    "verse_nr": "11",
                    "verse": "Naomi ih je uvjeravala: \u00bbVratite se, k\u0107eri moje. Za\u0161to biste i\u0161le sa mnom? Zar \u0107u roditi jo\u0161 sinova koji bi vam mogli biti mu\u017eevi?"
                },
                "12": {
                    "verse_nr": "12",
                    "verse": "Idite, vratite se, k\u0107eri moje. Prestara sam za udaju. \u010cak i kad bi to bilo mogu\u0107e, kad bih ve\u0107 no\u0107as bila s mu\u017eem i kad bih rodila sinove,"
                },
                "13": {
                    "verse_nr": "13",
                    "verse": "zar biste ih \u010dekale da odrastu i tako dugo se odrekle udaje? Ne, k\u0107eri moje. Te\u0161ko mi je, te\u017ee nego vama, jer se BOG okrenuo protiv mene.\u00ab"
                },
                "14": {
                    "verse_nr": "14",
                    "verse": "Nato su ponovo glasno zaplakale. Zatim je Orpa poljubila svekrvu, oprostila se i oti\u0161la, a Ruta je ostala s njom."
                },
                "15": {
                    "verse_nr": "15",
                    "verse": "Naomi joj je rekla: \u00bbGle, Orpa se vra\u0107a svom narodu i svojim bogovima. Vrati se i ti s njom!\u00ab"
                },
                "16": {
                    "verse_nr": "16",
                    "verse": "Ali Ruta odgovori: \u00bbNe nagovaraj me da te ostavim i da odem od tebe. Kamo ti ide\u0161, i\u0107i \u0107u i ja, gdje se ti nastani\u0161, nastanit \u0107u se i ja. Tvoj narod bit \u0107e moj narod, a tvoj Bog bit \u0107e moj Bog."
                },
                "17": {
                    "verse_nr": "17",
                    "verse": "Gdje ti umre\u0161, umrijet \u0107u i ja, i tamo \u0107e me sahraniti. Neka me stigne BO\u017dJA kazna ako me i\u0161ta osim smrti rastavi od tebe.\u00ab"
                },
                "18": {
                    "verse_nr": "18",
                    "verse": "Kad je Naomi uvidjela da je Ruta \u010dvrsto odlu\u010dila po\u0107i s njom, prestala ju je odgovarati."
                },
                "19": {
                    "verse_nr": "19",
                    "verse": "Tako su i\u0161le zajedno sve do Betlehema. Kad su stigle, \u010ditav se grad uskome\u0161ao zbog njih. \u017dene su govorile: \u00bbZar je to stvarno Naomi?\u00ab"
                },
                "20": {
                    "verse_nr": "20",
                    "verse": "A ona im re\u010de: \u00bbZnate da moje ime zna\u010di Sretnica, ali zovite me Ogor\u010dena jer mi je Svemo\u0107ni zagor\u010dao \u017eivot."
                },
                "21": {
                    "verse_nr": "21",
                    "verse": "Imala sam sve kad sam oti\u0161la, a sad me BOG vratio bez i\u010dega. Za\u0161to da me zovete sretnim imenom kad me svemo\u0107ni BOG odlu\u010dio kazniti i donio mi nesre\u0107u?\u00ab"
                },
                "22": {
                    "verse_nr": "22",
                    "verse": "Tako se Naomi vratila iz zemlje Moab sa svojom snahom, Moapkom Rutom. Stigle su u Betlehem upravo kad je po\u010dinjala \u017eetva je\u010dma."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ruta upoznaje Boaza - Naomi je imala ro\u0111aka s mu\u017eeve strane, Boaza, bogatog i utjecajnog \u010dovjeka iz Elimelekove obitelji."
                },
                "2": {
                    "verse_nr": "2",
                    "verse": "Ruta upita Naomi: \u00bbMogu li i\u0107i u polja i sakupljati ostatke klasja iza onoga tko mi dopusti?\u00ab Naomi joj odgovori: \u00bbMo\u017ee\u0161, k\u0107eri.\u00ab"
                },
                "3": {
                    "verse_nr": "3",
                    "verse": "Tako je Ruta oti\u0161la u polja i sakupljala ostatke za \u017eeteocima. Do\u0161la je tako i do polja koje je pripadalo Boazu, Elimelekovom ro\u0111aku."
                },
                "4": {
                    "verse_nr": "4",
                    "verse": "Boaz je stigao iz Betlehema i pozdravio \u017eeteoce: \u00bbNeka je BOG s vama!\u00ab \u00bbNeka te BOG blagoslovi!\u00ab odzdravili su mu."
                },
                "5": {
                    "verse_nr": "5",
                    "verse": "Boaz upita mladi\u0107a koji je nadgledao \u017eeteoce: \u00bb\u010cija je ona mlada \u017eena?\u00ab"
                },
                "6": {
                    "verse_nr": "6",
                    "verse": "\u00bbTo je mlada Moapka koja se vratila s Naomi\u00ab, odgovori nadzornik."
                },
                "7": {
                    "verse_nr": "7",
                    "verse": "\u00bbPitala me smije li sakupljati ostatke nakon \u017eetelaca. Do\u0161la je rano jutros i radila sve dosad\u2014samo se nakratko odmorila pod sjenicom.\u00ab"
                },
                "8": {
                    "verse_nr": "8",
                    "verse": "Tada Boaz re\u010de Ruti: \u00bbSlu\u0161aj, mila. Ne mora\u0161 i\u0107i na druga polja. Ostani ovdje na mom polju i sakupljaj ostatke. Dr\u017ei se mojih slu\u0161kinja."
                },
                "9": {
                    "verse_nr": "9",
                    "verse": "Gledaj na kojem \u0107e polju sluge \u017eeti pa idi za slu\u0161kinjama koje ve\u017eu snopove. Slugama sam naredio da te puste na miru, a kad o\u017eedni\u0161, poslu\u017ei se iz posude i pij vodu \u0161to su je sluge zahvatili.\u00ab"
                },
                "10": {
                    "verse_nr": "10",
                    "verse": "Ona mu se pokloni do zemlje i ka\u017ee: \u00bbZa\u0161to si tako dobar prema meni? Poma\u017ee\u0161 mi iako sam strankinja! Kako to da uop\u0107e razgovara\u0161 sa mnom?\u00ab"
                },
                "11": {
                    "verse_nr": "11",
                    "verse": "A Boaz joj odgovori: \u00bb\u010cuo sam sve \u0161to si u\u010dinila za svekrvu nakon smrti mu\u017ea\u2014kako si oti\u0161la od oca i majke, iz svog zavi\u010daja, i do\u0161la \u017eivjeti s narodom koji nisi poznavala."
                },
                "12": {
                    "verse_nr": "12",
                    "verse": "Neka ti BOG uzvrati za ono \u0161to si u\u010dinila. Neka te bogato nagradi Izraelov BOG jer si do\u0161la tra\u017eiti njegovu za\u0161titu.\u00ab"
                },
                "13": {
                    "verse_nr": "13",
                    "verse": "\u00bbDaj da i dalje u\u017eivam tvoju naklonost, gospodaru\u00ab, re\u010de Ruta. \u00bbUtje\u0161io si me i ljubazno razgovarao sa mnom, svojom slu\u0161kinjom, iako nemam pravo na to kao tvoje druge slu\u0161kinje.\u00ab"
                },
                "14": {
                    "verse_nr": "14",
                    "verse": "Kad je bilo vrijeme ru\u010dka, Boaz joj je rekao: \u00bbDo\u0111i i jedi s nama. Poslu\u017ei se kruhom i umakom od vinskog octa.\u00ab Sjela je pokraj \u017eetelaca, a on ju je ponudio pr\u017eenim zrnjem. Jela je koliko je htjela i sa\u010duvala ostatak."
                },
                "15": {
                    "verse_nr": "15",
                    "verse": "Kad je nastavila sakupljati ostatke, Boaz zapovjedi slugama: \u00bbPustite je da sakuplja \u010dak i me\u0111u snopovima. Ne spre\u010davajte je!"
                },
                "16": {
                    "verse_nr": "16",
                    "verse": "Dok \u017eanjete, namjerno ispu\u0161tajte klasje iz snopova i neka slobodno sakuplja. Ne prigovarajte joj!\u00ab"
                },
                "17": {
                    "verse_nr": "17",
                    "verse": "Sakupljala je klasje sve do ve\u010deri, a zatim odvojila zrnje i nakupila punu ko\u0161aru je\u010dma."
                },
                "18": {
                    "verse_nr": "18",
                    "verse": "Ponijela je je\u010dam sa sobom u grad i pokazala svekrvi koliko je skupila. Izvadila je ostatak ru\u010dka i dala Naomi."
                },
                "19": {
                    "verse_nr": "19",
                    "verse": "\u00bbGdje si toliko sakupila?\u00ab upita je svekrva. \u00bbGdje si danas radila? Blagoslovljen onaj koji je bio tako dobar prema tebi!\u00ab Tada je ispri\u010dala svekrvi kako je radila u polju koje pripada \u010dovjeku po imenu Boaz."
                },
                "20": {
                    "verse_nr": "20",
                    "verse": "\u00bbBlagoslovio ga BOG koji je uvijek vjeran i dobar, \u017eivima i mrtvima!\u00ab usklikne Naomi i doda: \u00bbTaj nam je \u010dovjek blizak rod, jedan od na\u0161ih skrbnika.\u00ab"
                },
                "21": {
                    "verse_nr": "21",
                    "verse": "Ruta nadoda: \u00bbBoaz me pozvao da nastavim sakupljati klasje. Rekao je da ostanem uz njegove radnike do kraja \u017eetve.\u00ab"
                },
                "22": {
                    "verse_nr": "22",
                    "verse": "Naomi je rekla svojoj snahi Ruti: \u00bbK\u0107eri, dobro je da bude\u0161 s njegovim slu\u0161kinjama, da ti se na drugom polju ne bi dogodilo kakvo zlo.\u00ab"
                },
                "23": {
                    "verse_nr": "23",
                    "verse": "Tako se Ruta dr\u017eala Boazovih slu\u0161kinja i sakupljala klasje sve do kraja \u017eetve je\u010dma, a kasnije i \u017eetve p\u0161enice. A \u017eivjela je kod svoje svekrve."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ruta i Boaz na gumnu - Ne\u0161to kasnije, Rutina svekrva Naomi rekla joj je: \u00bbK\u0107eri moja, moram ti na\u0107i dom u kojem \u0107e\u0161 biti zbrinuta."
                },
                "2": {
                    "verse_nr": "2",
                    "verse": "Kao \u0161to zna\u0161, Boaz, s \u010dijim si slu\u0161kinjama radila, na\u0161 je ro\u0111ak. Poslu\u0161aj me: on \u0107e no\u0107as raditi na gumnu."
                },
                "3": {
                    "verse_nr": "3",
                    "verse": "Okupaj se i namiri\u0161i, lijepo se obuci i idi do gumna, ali ne prilazi mu dok se ne najede i napije."
                },
                "4": {
                    "verse_nr": "4",
                    "verse": "Pogledaj gdje \u0107e le\u0107i pa mu otkrij noge i legni mu do nogu, a on \u0107e ti re\u0107i \u0161to da u\u010dini\u0161.\u00ab"
                },
                "5": {
                    "verse_nr": "5",
                    "verse": "Ruta odgovori: \u00bbU\u010dinit \u0107u sve \u0161to si mi rekla.\u00ab"
                },
                "6": {
                    "verse_nr": "6",
                    "verse": "Ona ode do gumna i u\u010dini sve kako ju je svekrva uputila."
                },
                "7": {
                    "verse_nr": "7",
                    "verse": "Boaz je jeo i pio te dobro raspolo\u017een legao pokraj hrpe je\u010dma i zaspao. Ruta je tiho pri\u0161la, otkrila mu noge i legla."
                },
                "8": {
                    "verse_nr": "8",
                    "verse": "Usred no\u0107i Boaz se trgnuo i iznena\u0111en pogledao, a ono\u2014\u017eena pokraj njegovih nogu!"
                },
                "9": {
                    "verse_nr": "9",
                    "verse": "\u00bbTko si ti?\u00ab upita on. \u00bbRuta. Tebi pripadam\u00ab, odgovori mu. \u00bbPrimi me k sebi jer si moj ro\u0111ak i skrbnik.\u00ab"
                },
                "10": {
                    "verse_nr": "10",
                    "verse": "\u00bbBOG te blagoslovio, mila\u00ab odgovori on. \u00bbOvo \u0161to si sad u\u010dinila za svoju obitelj jo\u0161 je vi\u0161e od onoga prije. Mogla si tra\u017eiti mladog mu\u017ea, siroma\u0161nog ili bogatog, ali nisi."
                },
                "11": {
                    "verse_nr": "11",
                    "verse": "A sad, mila, ni\u0161ta se ne brini! U\u010dinit \u0107u za tebe sve \u0161to tra\u017ei\u0161 jer svi u na\u0161em gradu znaju da si po\u0161tena \u017eena."
                },
                "12": {
                    "verse_nr": "12",
                    "verse": "Istina je da sam ti ro\u0111ak i da sam te du\u017ean zbrinuti, ali postoji \u010dovjek koji ti je bli\u017ei rod od mene."
                },
                "13": {
                    "verse_nr": "13",
                    "verse": "Ostani ovdje do jutra pa \u0107emo onda vidjeti\u2014ako te on primi pod svoje okrilje, neka bude tako. No, ako te on ne primi, zaklinjem se BOGU, ja \u0107u te primiti. Spavaj ovdje do jutra.\u00ab"
                },
                "14": {
                    "verse_nr": "14",
                    "verse": "Tako je ona ostala spavati pokraj njega. Smatrao je kako ne bi bilo dobro da se pro\u010duje da je \u017eena do\u0161la na gumno pa je ustala dok je jo\u0161 bio mrak."
                },
                "15": {
                    "verse_nr": "15",
                    "verse": "Tada joj je Boaz rekao: \u00bbPrimi svoj ogrta\u010d rukama i rastvori ga.\u00ab Kad je rastvorila ogrta\u010d, nasuo je u njega \u0161est mjera je\u010dma i natovario joj na le\u0111a. Zatim se vratio u grad."
                },
                "16": {
                    "verse_nr": "16",
                    "verse": "Ruta se vratila k svekrvi, a ona je upita: \u00bbKako je bilo, k\u0107eri?\u00ab I Ruta joj ispri\u010da sve \u0161to je Boaz u\u010dinio za nju"
                },
                "17": {
                    "verse_nr": "17",
                    "verse": "pa doda: \u00bbDao mi je i sav ovaj je\u010dam i rekao: \u2018Ne mo\u017ee\u0161 se vratiti svekrvi praznih ruku.\u2019\u00ab"
                },
                "18": {
                    "verse_nr": "18",
                    "verse": "Naomi je rekla: \u00bbStrpi se, k\u0107eri, dok ne dozna\u0161 \u0161to \u0107e biti. On se ne\u0107e smiriti dok sve ne obavi. Jo\u0161 danas \u0107e se pobrinuti za to.\u00ab"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Boaz uzima Rutu za \u017eenu - Toga je dana Boaz oti\u0161ao na mjesto za vije\u0107anje kod gradskih vrata i sjeo ondje. Kad je nai\u0161ao onaj ro\u0111ak i skrbnik kojeg je spominjao, Boaz mu je rekao: \u00bbPrijatelju, do\u0111i ovamo i sjedni.\u00ab I on do\u0111e i sjedne."
                },
                "2": {
                    "verse_nr": "2",
                    "verse": "Zatim Boaz zatra\u017ei desetoricu gradskih starje\u0161ina da i oni sjednu s njima. Kad su svi sjeli,"
                },
                "3": {
                    "verse_nr": "3",
                    "verse": "on re\u010de skrbniku: \u00bbNaomi se vratila iz Moaba i prodaje komad zemlje koji je pripadao na\u0161em ro\u0111aku Elimeleku."
                },
                "4": {
                    "verse_nr": "4",
                    "verse": "Smatrao sam da te trebam obavijestiti o tome i predlo\u017eiti da ga ti kupi\u0161 pred ljudima koji ovdje sjede i pred starje\u0161inama moga naroda. Ako ga namjerava\u0161 otkupiti, otkupi ga. A ako ne, reci mi da znam jer ja imam pravo otkupa nakon tebe.\u00ab On odgovori: \u00bbOtkupit \u0107u ga.\u00ab"
                },
                "5": {
                    "verse_nr": "5",
                    "verse": "No Boaz nastavi: \u00bbOnog dana kad kupi\u0161 zemlju od Naomi, mora\u0161 uzeti i udovicu njenog pokojnog sina, Moapku Rutu, za \u017eenu. Tako \u0107e se o\u010duvati pokojnikova loza i zemlja kao vlasni\u0161tvo njegove obitelji.\u00ab"
                },
                "6": {
                    "verse_nr": "6",
                    "verse": "Nato skrbnik odgovori: \u00bbU tom slu\u010daju ne mogu kupiti zemlju jer ne \u017eelim umanjiti nasljedstvo svoje obitelji. Kupi je ti jer ja ne mogu.\u00ab"
                },
                "7": {
                    "verse_nr": "7",
                    "verse": "U to su se vrijeme u Izraelu otkup i prijenos imovine potvr\u0111ivali tako \u0161to bi jedna osoba izula sandalu i dala je drugoj. Tako su Izraelci ovjeravali da je postignut dogovor."
                },
                "8": {
                    "verse_nr": "8",
                    "verse": "Zato je skrbnik rekao Boazu: \u00bbTi kupi zemlju\u00ab pa je izuo sandalu i dao je Boazu."
                },
                "9": {
                    "verse_nr": "9",
                    "verse": "Tada je Boaz rekao starje\u0161inama i svima okupljenima: \u00bbVi ste danas svjedoci da kupujem od Naomi sve \u0161to je bilo Elimelekovo, Kilionovo i Mahlonovo."
                },
                "10": {
                    "verse_nr": "10",
                    "verse": "Tako\u0111er, uzimam sebi za \u017eenu Moapku Rutu, Mahlonovu udovicu, da sa\u010duvam pokojnikovo vlasni\u0161tvo u njegovoj obitelji i da ga se uvijek sje\u0107aju ljudi iz njegove obitelji i zavi\u010daja. Vi ste danas tome svjedoci.\u00ab"
                },
                "11": {
                    "verse_nr": "11",
                    "verse": "A starje\u0161ine i svi koji su bili kod gradskih vrata potvrde: \u00bbSvjedoci smo. Dao BOG da \u017eena, koja ulazi u tvoj dom, bude kao Rahela i Lea koje su podigle obitelj Izraelu, a ti da bude\u0161 ugledan u Efrati i slavan u Betlehemu."
                },
                "12": {
                    "verse_nr": "12",
                    "verse": "Neka ti BOG d\u00e2 mnogo djece s Rutom, da ti dom bude velik kao Peresov, kojeg je Tamara rodila Judi.\u00ab"
                },
                "13": {
                    "verse_nr": "13",
                    "verse": "Tako je Boaz uzeo Rutu u svoj dom i ona mu je postala \u017eenom. Spavao je s njom i BOG joj je dao da zatrudni pa je rodila sina."
                },
                "14": {
                    "verse_nr": "14",
                    "verse": "\u017dene su rekle Naomi: \u00bbHvala BOGU, koji ti je danas dao ovo dijete za skrbnika. Neka postane slavan u Izraelu!"
                },
                "15": {
                    "verse_nr": "15",
                    "verse": "On \u0107e ti pru\u017eiti novi \u017eivot i brinuti se o tebi u tvojoj starosti. A rodila ti ga je snaha koja te voli i koja ti vrijedi vi\u0161e od sedmorice sinova.\u00ab"
                },
                "16": {
                    "verse_nr": "16",
                    "verse": "Naomi je uzela dijete i stavila ga u krilo. Ona se dalje brinula o njemu."
                },
                "17": {
                    "verse_nr": "17",
                    "verse": "Ime su djetetu dale susjede. \u00bbNaomi opet ima sina\u00ab, rekle su i dale mu ime Obed. On je kasnije bio otac Ji\u0161aja, Davidovog oca."
                },
                "18": {
                    "verse_nr": "18",
                    "verse": "Davidovo obiteljsko stablo - A ovo je Peresova loza: Peresu se rodio sin Hesron,"
                },
                "19": {
                    "verse_nr": "19",
                    "verse": "Hesronu Ram, Ramu Aminadab,"
                },
                "20": {
                    "verse_nr": "20",
                    "verse": "Aminadabu Nah\u0161on, Nah\u0161onu Salmon,"
                },
                "21": {
                    "verse_nr": "21",
                    "verse": "Salmonu Boaz, Boazu Obed,"
                },
                "22": {
                    "verse_nr": "22",
                    "verse": "Obedu Ji\u0161aj, a Ji\u0161aju David."
                }
            }
        }
    }
}