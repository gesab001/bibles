{
    "version": "shp",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ovo su rije\u010di Amosa, uzgajiva\u010da ovaca iz gradi\u0107a Tekoe. On je imao vizije o Izraelu dvije godine prije potresa. U to je vrijeme Judom vladao kralj Uzija, a Izraelom kralj Jeroboam, Joa\u0161ev sin."
                },
                "2": {
                    "verse_nr": "2",
                    "verse": "Amos je rekao: \u00bbBOG ri\u010de kao lav sa Siona, glas mu grmi iz Jeruzalema. Su\u0161e se i nestaju bujni pa\u0161njaci, nema trave na vrhu Karmela.\u00ab"
                },
                "3": {
                    "verse_nr": "3",
                    "verse": "Bo\u017eja kazna nad Aramom - BOG ka\u017ee: \u00bbKaznit \u0107u stanovnike Damaska zbog njihovih brojnih zlo\u010dina. Ne\u0107u se predomisliti nikada. Jer, \u017eeljeznim su mlatilima za \u017eito ubili stanovnike Gileada."
                },
                "4": {
                    "verse_nr": "4",
                    "verse": "Zato \u0107u spaliti pala\u010du kralja Hazaela i sve tvr\u0111ave kralja Ben Hadada."
                },
                "5": {
                    "verse_nr": "5",
                    "verse": "Slomit \u0107u zasune na vratima Damaska. Uni\u0161tit \u0107u vladara u dolini Aven i svrgnuti kralja u Bet Edenu. Aramejci \u0107e biti prognani, u Kiru zato\u010deni.\u00ab Tako je rekao BOG."
                },
                "6": {
                    "verse_nr": "6",
                    "verse": "Bo\u017eja kazna nad Filistejom - BOG ka\u017ee: \u00bbKaznit \u0107u stanovnike Gaze zbog njihovih brojnih zlo\u010dina. Ne\u0107u se predomisliti nikada. Zarobili su \u010ditave gradove i prodali ljude u Edom kao roblje."
                },
                "7": {
                    "verse_nr": "7",
                    "verse": "Zato \u0107u spaliti zidine Gaze i sve njegove tvr\u0111ave."
                },
                "8": {
                    "verse_nr": "8",
                    "verse": "Uni\u0161tit \u0107u vladara u A\u0161dodu, i svrgnuti kralja u A\u0161kelonu. Zatim \u0107u napasti grad Ekron dok ne pogine i zadnji Filistejac.\u00ab Tako je rekao Gospodar BOG."
                },
                "9": {
                    "verse_nr": "9",
                    "verse": "Bo\u017eja kazna nad Fenicijom - BOG ka\u017ee: \u00bbKaznit \u0107u stanovnike Tira zbog njihovih brojnih zlo\u010dina. Ne\u0107u se predomisliti nikada. Zarobili su \u010ditave gradove i prodali ljude u Edom kao roblje. Savez prijateljstva nisu po\u0161tovali iako su njime bili vezani."
                },
                "10": {
                    "verse_nr": "10",
                    "verse": "Zato \u0107u spaliti tirske zidine i sve njegove tvr\u0111ave.\u00ab"
                },
                "11": {
                    "verse_nr": "11",
                    "verse": "Bo\u017eja kazna nad Edomom - BOG ka\u017ee: \u00bbKaznit \u0107u stanovnike Edoma zbog njihovih brojnih zlo\u010dina. Ne\u0107u se predomisliti nikada. Svoje ro\u0111ake ma\u010devima su progonili, nisu im iskazali nimalo milosti. Raskomadali su ih u bijesu, njihova srd\u017eba nije prestajala."
                },
                "12": {
                    "verse_nr": "12",
                    "verse": "Zato \u0107u spaliti zidine grada Temana i sve tvr\u0111ave grada Bosre.\u00ab"
                },
                "13": {
                    "verse_nr": "13",
                    "verse": "Bo\u017eja kazna nad Amonom - Bog ka\u017ee: \u00bbKaznit \u0107u stanovnike Amona zbog njihovih brojnih zlo\u010dina. Ne\u0107u se predomisliti nikada. Rasporili su trudne \u017eene po Gileadu, da bi zauzeli njihovu zemlju."
                },
                "14": {
                    "verse_nr": "14",
                    "verse": "Zato \u0107u spaliti zidine Rabe i sve njegove tvr\u0111ave. Svuda \u0107e odjekivati bojni pokli\u010di, bitka \u0107e bjesnjeti poput oluje."
                },
                "15": {
                    "verse_nr": "15",
                    "verse": "A kralj i njegovi slu\u017ebenici, bit \u0107e u zato\u010deni\u0161tvo odvedeni.\u00ab Tako ka\u017ee BOG."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Bo\u017eja kazna nad Moabom - BOG ka\u017ee: \u00bbKaznit \u0107u stanovnike Moaba zbog njihovih brojnih zlo\u010dina. Ne\u0107u se predomisliti nikada. Oskvrnuli su i spalili kosti edomskoga kralja."
                },
                "2": {
                    "verse_nr": "2",
                    "verse": "Zato \u0107u spaliti zemlju Moab i sve tvr\u0111ave grada Keriota. Moapci \u0107e poginuti u mete\u017eu bitke, uz bojne pokli\u010de i zvuk trube."
                },
                "3": {
                    "verse_nr": "3",
                    "verse": "Uklonit \u0107u njihovog vladara i pobiti njihove poglavare.\u00ab Tako je rekao BOG."
                },
                "4": {
                    "verse_nr": "4",
                    "verse": "Bo\u017eja kazna nad Judom - BOG ka\u017ee: \u00bbKaznit \u0107u stanovnike Jude zbog njihovih brojnih zlo\u010dina. Ne\u0107u se predomisliti nikada. Odbacili su BO\u017dJI zakon, nisu po\u0161tovali njegove odredbe. Na krivi put zaveli su ih la\u017eni bogovi koje su i njihovi preci \u0161tovali."
                },
                "5": {
                    "verse_nr": "5",
                    "verse": "Zato \u0107u spaliti zemlju Judu i sve tvr\u0111ave grada Jeruzalema.\u00ab"
                },
                "6": {
                    "verse_nr": "6",
                    "verse": "Bo\u017eja kazna nad Izraelom - BOG ka\u017ee: \u00bbKaznit \u0107u stanovnike Izraela zbog njihovih brojnih zlo\u010dina. Ne\u0107u se predomisliti nikada. Nevine ljude prodaju za malo srebra, zadu\u017eene siromahe \u0161alju u roblje za samo par obi\u010dnih sandala."
                },
                "7": {
                    "verse_nr": "7",
                    "verse": "Gaze bespomo\u0107ni narod u pra\u0161ini, guraju u stranu ljude u nevolji. O\u010devi i sinovi s istom djevojkom spavaju, nanose ljagu mom svetome imenu."
                },
                "8": {
                    "verse_nr": "8",
                    "verse": "Kod svakog sveti\u0161ta le\u017ee na odje\u0107i koju su od siroma\u0161nih kao zalog za dug uzeli. U Hramu svog Boga piju vino koje su uzeli kao globu od ljudi."
                },
                "9": {
                    "verse_nr": "9",
                    "verse": "A ja sam pred vama rastjerao Amorejce, visoke kao cedrove, sna\u017ene kao hrastove. Uni\u0161tio sam im i plodove i korijenje."
                },
                "10": {
                    "verse_nr": "10",
                    "verse": "Izveo sam vas iz Egipta, vodio po pustinji \u010detrdeset godina da biste zauzeli zemlju Amorejaca."
                },
                "11": {
                    "verse_nr": "11",
                    "verse": "Izme\u0111u va\u0161ih sinova birao sam proroke, neke od va\u0161ih mladi\u0107a uzeo za Nazireje. Nije li to istina, izraelski narode?\u00ab Tako ka\u017ee BOG."
                },
                "12": {
                    "verse_nr": "12",
                    "verse": "\u00bbA vi ste Nazireje tjerali da piju vino, prorocima zapovijedali da ne prorokuju."
                },
                "13": {
                    "verse_nr": "13",
                    "verse": "Stenjat \u0107ete pod teretom moje kazne, optere\u0107eni kao kola \u017eitom pretovarena."
                },
                "14": {
                    "verse_nr": "14",
                    "verse": "Ne\u0107e mi pobje\u0107i ni najbr\u017ei od vas. Najsna\u017eniji ne\u0107e biti dovoljno jak. Ni ratnici ne\u0107e uspjeti sa\u010duvati \u017eivot."
                },
                "15": {
                    "verse_nr": "15",
                    "verse": "\u010cak \u0107e se i strijelci dati u bijeg. Ni najbr\u017ei vojnici ne\u0107e pobje\u0107i, ni konjanici svoje \u017eivote spasiti."
                },
                "16": {
                    "verse_nr": "16",
                    "verse": "Tog \u0107e dana pobje\u0107i najhrabriji ratnici, ostavljaju\u0107i svoju odje\u0107u za sobom.\u00ab Tako ka\u017ee BOG."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Upozorenje svim Izraelcima - Izraelci, poslu\u0161ajte ovu poruku! BOG govori protiv vas, protiv \u010ditave obitelji koju je izveo iz Egipta:"
                },
                "2": {
                    "verse_nr": "2",
                    "verse": "\u00bbOd svih naroda na zemlji, samo sam vas izabrao. I zato \u0107u vas sada kazniti za sve zlo koje ste u\u010dinili.\u00ab"
                },
                "3": {
                    "verse_nr": "3",
                    "verse": "Kazna za Aram - Kada dvojica idu zajedno, nisu li se dogovorili?"
                },
                "4": {
                    "verse_nr": "4",
                    "verse": "Kada lav ri\u010de u \u0161umi, nije li prona\u0161ao plijen? Kada mladi lav re\u017ei u brlogu, nije li ne\u0161to ulovio?"
                },
                "5": {
                    "verse_nr": "5",
                    "verse": "Mo\u017ee li se ptica uhvatiti u zamku ako u njoj nema mamca? Mo\u017ee li se zamka sama zatvoriti a da se u nju ne\u0161to ne uhvati?"
                },
                "6": {
                    "verse_nr": "6",
                    "verse": "Kada trube upozore grad na napad, ne\u0107e li se ljudi upla\u0161iti? Kada se na grad sru\u010di katastrofa, nije li BOG to u\u010dinio?"
                },
                "7": {
                    "verse_nr": "7",
                    "verse": "Prije nego \u0161to Gospodar BOG ne\u0161to u\u010dini, on to svojim slugama prorocima objavi."
                },
                "8": {
                    "verse_nr": "8",
                    "verse": "Tko se ne bi upla\u0161io na zvuk lavlje rike? Tko ne bi prorokovao kada BOG progovori?"
                },
                "9": {
                    "verse_nr": "9",
                    "verse": "Objavite tvr\u0111avama u A\u0161dodu i Egiptu: \u00bbOkupite se na brdima oko Samarije. Gledajte mete\u017e koji ondje vlada i ugnjetavanje me\u0111u ljudima.\u00ab"
                },
                "10": {
                    "verse_nr": "10",
                    "verse": "\u00bbOni ne znaju pravilno postupati\u00ab, ka\u017ee BOG. \u00bbTvr\u0111ave su im pune stvari koje su nasilno oteli i oplja\u010dkali.\u00ab"
                },
                "11": {
                    "verse_nr": "11",
                    "verse": "Stoga, Gospodar BOG ka\u017ee: \u00bbNeprijatelj \u0107e vam zemlju opkoliti, sru\u0161iti va\u0161e obrambene zidine i oplja\u010dkati utvr\u0111ene gradove.\u00ab"
                },
                "12": {
                    "verse_nr": "12",
                    "verse": "BOG ka\u017ee: \u00bbIzrael \u0107e biti kao janje u \u010deljustima lava. Pastir od takvog janjeta mo\u017ee spasiti tek dvije noge i komadi\u0107 uha. Tako \u0107e se spasiti i Izraelci iz Samarije. Ostat \u0107e im samo ugao le\u017eaja, komad daske od \u010ditavog kreveta.\u00ab"
                },
                "13": {
                    "verse_nr": "13",
                    "verse": "Gospodar BOG Svevladar ka\u017ee: \u00bbSlu\u0161ajte, pa upozorite potomke Jakova:"
                },
                "14": {
                    "verse_nr": "14",
                    "verse": "\u2018Na dan kada budem narod Izraela ka\u017enjavao za njihove grijehe, uni\u0161tit \u0107u \u017ertvenike u gradu Betelu. Odlomit \u0107e se rogovi \u017ertvenika i past \u0107e na tlo."
                },
                "15": {
                    "verse_nr": "15",
                    "verse": "Sru\u0161it \u0107u im sve njihove ku\u0107e, zimske i ljetne nastambe. Nestat \u0107e nastambe bjeloko\u0161\u0107u ukra\u0161ene, mnoge ku\u0107e bit \u0107e razorene.\u2019\u00ab Tako je rekao BOG."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "\u017dene odane u\u017eitku - Slu\u0161ajte, vi bogate \u017eene iz grada Samarije: \u00bbUgojile ste se kao i va\u0161e krave. Zlostavljate siroma\u0161ne, iskori\u0161tavate bespomo\u0107ne. Svojim mu\u017eevima zapovijedate da vam donose pi\u0107e."
                },
                "2": {
                    "verse_nr": "2",
                    "verse": "Gospodar BOG je obe\u0107ao, zakleo se svojom sveto\u0161\u0107u: \u2018Dolazi vrijeme kad \u0107e vas neprijatelji kukama odvu\u0107i, bespomo\u0107ne kao ribe na udici."
                },
                "3": {
                    "verse_nr": "3",
                    "verse": "Vu\u0107i \u0107e vas kroz rupe u zidinama, tjerati prema Harmonu.\u2019\u00ab Tako ka\u017ee BOG."
                },
                "4": {
                    "verse_nr": "4",
                    "verse": "\u00bbA, vi, do\u0111ite u Betel i samo grije\u0161ite, idite u Gilgal i svoj grijeh jo\u0161 uve\u0107ajte. Ujutro donesite svoje zaklane \u017ertve, a tre\u0107i dan, desetinu usjeva."
                },
                "5": {
                    "verse_nr": "5",
                    "verse": "Prinesite kruh s kvascem kao \u017ertvu zahvalnicu, hvalite se svojim dragovoljnim \u017ertvama. Jer, to je ono \u0161to vi, Izraelci, volite raditi\u00ab, ka\u017ee Gospodar BOG."
                },
                "6": {
                    "verse_nr": "6",
                    "verse": "Izraelci se ne vra\u0107aju svom Bogu - \u00bbUzeo sam vam hranu po svim gradovima, nema se \u0161to jesti u cijeloj va\u0161oj zemlji, a vi mi se ipak niste vratili\u00ab, ka\u017ee BOG."
                },
                "7": {
                    "verse_nr": "7",
                    "verse": "\u00bbUskratio sam vam ki\u0161u samo tri mjeseca prije \u017eetve. Poslao sam pljusak na jedan grad, a u drugome nije pala niti kap. Jedno je polje dobilo dosta ki\u0161e, a drugo se potpuno osu\u0161ilo."
                },
                "8": {
                    "verse_nr": "8",
                    "verse": "Ljudi iz dva ili tri grada lutali su \u017eedni u drugi grad. Niste imali dovoljno vode, a ipak mi se niste vratili\u00ab, ka\u017ee BOG."
                },
                "9": {
                    "verse_nr": "9",
                    "verse": "\u00bbNapao sam vas vru\u0107im vjetrovima i plijesni, uni\u0161tio sam vam vrtove i vinograde, skakavci su vam izjeli smokve i masline, a ipak mi se niste vratili\u00ab, ka\u017ee BOG."
                },
                "10": {
                    "verse_nr": "10",
                    "verse": "\u00bbPoslao sam na vas smrtonosnu bolest, kao \u0161to sam to prije u\u010dinio u Egiptu. Poubijao sam u ratu va\u0161e mladi\u0107e i odveo sve va\u0161e konje. U\u010dinio sam nesnosnim smrad smrti iz va\u0161ih tabora, a ipak mi se niste vratili\u00ab, ka\u017ee BOG."
                },
                "11": {
                    "verse_nr": "11",
                    "verse": "\u00bbUni\u0161tio sam neke od va\u0161ih gradova, kao nekad Sodomu i Gomoru, a neke sam spasio kao komad drva iz vatre, ali ipak mi se niste vratili\u00ab, ka\u017ee BOG."
                },
                "12": {
                    "verse_nr": "12",
                    "verse": "\u00bbZato \u0107u ti ovo u\u010diniti, Izraele. I budu\u0107i da \u0107u ti to u\u010diniti, Izraele, pripremi se svog Boga susresti.\u00ab"
                },
                "13": {
                    "verse_nr": "13",
                    "verse": "On planine oblikuje i vjetar podi\u017ee, tako svoje namjere otkriva ljudima. Svjetlo jutra u tamu pretvara, zemljom gazi po vrhovima planina. Ime mu je BOG Svevladar."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Tu\u017ealjka za Izrael - Poslu\u0161ajte ovu tu\u017ealjku koju za vas pjevam, narode Izraela:"
                },
                "2": {
                    "verse_nr": "2",
                    "verse": "\u00bbIzrael je kao djevojka koja je pala i koja vi\u0161e ne\u0107e ustati. Napu\u0161tena je u svojoj zemlji i nitko joj ne\u0107e pomo\u0107i.\u00ab"
                },
                "3": {
                    "verse_nr": "3",
                    "verse": "Gospodar Bog ka\u017ee: \u00bbU grad, iz kojeg ode tisu\u0107u vojnika, vratit \u0107e se samo stotinu. U grad, iz kojeg ode sto vojnika, vratit \u0107e se samo desetorica.\u00ab"
                },
                "4": {
                    "verse_nr": "4",
                    "verse": "Jer, BOG je rekao narodu Izraela: \u00bbVratite se k meni, pa \u0107ete \u017eivjeti."
                },
                "5": {
                    "verse_nr": "5",
                    "verse": "Ali ne tra\u017eite pomo\u0107 u Betelu i Gilgalu, ne idite dolje na jug, u Beer \u0160ebu. Jer, ljudi iz Gilgala bit \u0107e prognani, a Betel sravnjen sa zemljom.\u00ab"
                },
                "6": {
                    "verse_nr": "6",
                    "verse": "Okrenite se BOGU i \u017eivjet \u0107ete, ili \u0107e on do\u0107i kao po\u017ear na Josipov narod. Vatra \u0107e progutati ljude u Betelu i nitko je ne\u0107e mo\u0107i zaustaviti."
                },
                "7": {
                    "verse_nr": "7",
                    "verse": "Te\u0161ko vama, koji pravdu izvr\u0107ete i pravednost na tlo bacate."
                },
                "8": {
                    "verse_nr": "8",
                    "verse": "Onaj koji je stvorio zvijezde, rasporedio Orion i Vla\u0161i\u0107e, on mrklu no\u0107 u jutro preta\u010de i dan opet pretvara u no\u0107. On silne morske vode podi\u017ee, izlijeva ih na povr\u0161inu zemlje. Njegovo ime je BOG."
                },
                "9": {
                    "verse_nr": "9",
                    "verse": "On mo\u017ee razoriti i najja\u010di grad, sru\u0161iti sve obrambene zidine."
                },
                "10": {
                    "verse_nr": "10",
                    "verse": "Izraelov grijeh - Vi mrzite onoga koji govori protiv zla i prezirete osobu koja govori istinu."
                },
                "11": {
                    "verse_nr": "11",
                    "verse": "Iskori\u0161tavate siroma\u0161ne, danak u \u017eitu od njih uzimate. Zato ne\u0107ete mo\u0107i \u017eivjeti u svojim ku\u0107ama od klesanoga kamena. Zato ne\u0107ete piti svoje vino, uzgojeno u va\u0161im lijepim vinogradima."
                },
                "12": {
                    "verse_nr": "12",
                    "verse": "Jer, ja znam sve va\u0161e zlo\u010dine, poznajem va\u0161e bezbrojne grijehe. Nevine ljude progonite, mito uzimate, pravdu na sudu siroma\u0161nome uskra\u0107ujete."
                },
                "13": {
                    "verse_nr": "13",
                    "verse": "U ova zla vremena, razborita osoba ne progovara."
                },
                "14": {
                    "verse_nr": "14",
                    "verse": "Morate tra\u017eiti dobro, a ne zlo, da biste mogli \u017eivjeti. Tada \u0107e BOG Svevladar biti stvarno uz vas, a sada vi samo tvrdite da je tako."
                },
                "15": {
                    "verse_nr": "15",
                    "verse": "Zamrzite zlo i zavolite dobro, na svoje sudove vratite pravdu. Mo\u017eda \u0107e se tada BOG Svevladar smilovati ostatku Josipovog naroda."
                },
                "16": {
                    "verse_nr": "16",
                    "verse": "Dolazi vrijeme velike tuge - Zato Gospodar, BOG Svevladar, ka\u017ee: \u00bbPlakat \u0107e ljudi na svakom trgu, jauk \u0107e se \u010duti u svakoj ulici. Zemljoradnici \u0107e biti pozvani da tuguju i narika\u010de koje najglasnije pla\u010du."
                },
                "17": {
                    "verse_nr": "17",
                    "verse": "Ljudi \u0107e plakati po vinogradima jer \u0107u pro\u0107i i kazniti vas\u00ab. Tako ka\u017ee BOG."
                },
                "18": {
                    "verse_nr": "18",
                    "verse": "Dan Bo\u017ejeg suda - Jao vama, koji \u017eudite da BO\u017dJI dan do\u0111e \u0161to prije! Za\u0161to \u017eelite da \u0161to br\u017ee do\u0111e? Bit \u0107e to za vas vrijeme tame, tog dana svjetlo ne\u0107ete vidjeti."
                },
                "19": {
                    "verse_nr": "19",
                    "verse": "Bit \u0107e vam kao da ste pobjegli od lava samo da biste nai\u0161li na medvjeda. Bit \u0107e vam kao da ste se u ku\u0107u sklonili i na zid naslonili, a ugrize vas zmija."
                },
                "20": {
                    "verse_nr": "20",
                    "verse": "BO\u017dJI \u0107e dan donijeti tamu, ne svjetlo, sumornu tminu, bez tra\u010dka svjetlosti."
                },
                "21": {
                    "verse_nr": "21",
                    "verse": "Bog prezire bogo\u0161tovlje Izraelaca - \u00bbMrzim va\u0161e svetkovine. Prezirem ih. Ne volim va\u0161a okupljanja za blagdane."
                },
                "22": {
                    "verse_nr": "22",
                    "verse": "Ne\u0107u prihvatiti va\u0161e \u017ertve od \u017eivotinja, niti va\u0161e \u017ertve od \u017eita. Ni pogledati ne\u0107u va\u0161u utovljenu stoku koju prinosite kao \u017ertvu slavljenicu."
                },
                "23": {
                    "verse_nr": "23",
                    "verse": "Neka prestane dreka va\u0161ih pjesama! Ne \u017eelim vi\u0161e \u010duti svirku va\u0161ih harfi."
                },
                "24": {
                    "verse_nr": "24",
                    "verse": "Nego, ho\u0107u da pravda pote\u010de kao rijeka, po\u0161tenje kao potok koji ne presu\u0161uje."
                },
                "25": {
                    "verse_nr": "25",
                    "verse": "Izraelci, dok ste \u010detrdeset godina lutali pustinjom, niste mi prinosili ni \u017ertve ni prinose."
                },
                "26": {
                    "verse_nr": "26",
                    "verse": "Uzmite sa sobom svoje la\u017ene bogove: kralja Sikuta i zvjezdanog boga Kijuna. Ponesite te idole koje ste si napravili."
                },
                "27": {
                    "verse_nr": "27",
                    "verse": "Jer, poslat \u0107u vas u zarobljeni\u0161tvo, bit \u0107ete odvedeni jo\u0161 dalje od Damaska\u00ab, ka\u017ee BOG kojem je ime Bog Svevladar."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Uni\u0161tenje Izraela - Jao vama, koji mirno \u017eivite na Sionu, i onima koji misle da su sigurni u Samariji! Vi ste poglavari prvog me\u0111u narodima, svi Izraelci po savjet dolaze k vama."
                },
                "2": {
                    "verse_nr": "2",
                    "verse": "Idite u Kalne i ondje dobro pogledajte, odande krenite u veliki grad Hamat, a zatim dolje u filistejski grad Gat. Razmislite, jeste li bolji od tih kraljevstava? Je li vam zemlja ve\u0107a od njihove?"
                },
                "3": {
                    "verse_nr": "3",
                    "verse": "Misao o sudnjem danu tjerate dalje od sebe, a pritom su vam misli o nasilju bliske."
                },
                "4": {
                    "verse_nr": "4",
                    "verse": "Le\u017eite na krevetima od bjelokosti, izle\u017eavate se na svojim le\u017ealjkama. Hranite se najboljom janjadi iz stada, najdebljim teli\u0107ima iz svojih staja."
                },
                "5": {
                    "verse_nr": "5",
                    "verse": "Skladate pjesme sebi za zabavu i, kao David, pjevate ih uz harfu."
                },
                "6": {
                    "verse_nr": "6",
                    "verse": "Pijete vino iz punih vr\u010deva, ma\u017eete se najfinijim mirisnim uljima. Ali ne tugujete nad propa\u0161\u0107u Josipovog naroda."
                },
                "7": {
                    "verse_nr": "7",
                    "verse": "Zato \u0107ete prvi oti\u0107i u zarobljeni\u0161tvo, prestat \u0107e va\u0161e gozbe i ljen\u010darenje."
                },
                "8": {
                    "verse_nr": "8",
                    "verse": "Gospodar BOG zaklinje se svojim imenom. BOG Svevladar ka\u017ee: \u00bbGadi mi se ono \u010dime se Jakovljev narod ponosi, mrzim njegove tvr\u0111ave. Predat \u0107u njegov grad neprijatelju, sa svime \u0161to je u njemu.\u00ab"
                },
                "9": {
                    "verse_nr": "9",
                    "verse": "Ako u nekoj ku\u0107i pre\u017eivi deset ljudi, oni \u0107e ipak umrijeti."
                },
                "10": {
                    "verse_nr": "10",
                    "verse": "Do\u0107i \u0107e njihov ro\u0111ak da se pobrine za njihova tijela. Iznijet \u0107e ih i pripremiti za pokop. Pitat \u0107e svog pratioca, koji pretra\u017euje ku\u0107u: \u00bbIma li unutra jo\u0161 koje tijelo?\u00ab Njegov \u0107e pratilac odgovoriti: \u00bbNema\u2026\u00ab No ro\u0111ak umrlih prekinut \u0107e ga i re\u0107i: \u00bb\u0160uti! Ne smijemo spominjati BO\u017dJE ime!\u00ab"
                },
                "11": {
                    "verse_nr": "11",
                    "verse": "Jer, BOG \u0107e dati zapovijed i bit \u0107e sru\u0161ene velike i male ku\u0107e."
                },
                "12": {
                    "verse_nr": "12",
                    "verse": "Konji ne mogu tr\u010dati po stijenama, niti se mo\u017ee more preorati volovima. Ali vi ipak sve izvr\u0107ete naopako. Pretvorili ste pravdu u otrov i zagor\u010dali plodove po\u0161tenja."
                },
                "13": {
                    "verse_nr": "13",
                    "verse": "Ponosni ste da je osvojen Lo Debar, hvalite se da ste Karnajim zauzeli svojom snagom."
                },
                "14": {
                    "verse_nr": "14",
                    "verse": "BOG Svevladar ka\u017ee: \u00bbDi\u0107i \u0107u jedan narod protiv vas, Izraelci. Zauzet \u0107e vam cijelu zemlju, od Lebo Hamata do potoka Araba.\u00ab"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Vizija skakavaca - Ovo je vizija koju mi je pokazao Gospodar BOG: Vidio sam ga kako je stvorio roj skakavaca. Kraljevi su ljudi ve\u0107 bili obavili \u017eetvu ranih usjeva, a kasni usjevi tek su po\u010deli nicati."
                },
                "2": {
                    "verse_nr": "2",
                    "verse": "Izgledalo je da \u0107e skakavci pojesti sve \u0161to je zeleno, ali tada sam zavapio: \u00bbGospodaru BO\u017dE, molim te, oprosti! Jakovljev narod ne\u0107e pre\u017eivjeti, tako slab i bespomo\u0107an!\u00ab"
                },
                "3": {
                    "verse_nr": "3",
                    "verse": "Tada je BOG promijenio svoj plan. \u00bbTo \u0161to si vidio, ne\u0107e se dogoditi\u00ab, rekao je BOG."
                },
                "4": {
                    "verse_nr": "4",
                    "verse": "Vizija vatre - Ovo je vizija koju mi je pokazao Gospodar BOG: Vidio sam Gospodara BOGA kako se ki\u0161om vatre sprema spaliti svoj narod. Vatra je ve\u0107 progutala morske dubine pod zemljom i uni\u0161tavala polja."
                },
                "5": {
                    "verse_nr": "5",
                    "verse": "Tada sam zavapio: \u00bbGospodaru BO\u017dE, molim te, prestani! Jakovljev narod ne\u0107e pre\u017eivjeti, tako slab i bespomo\u0107an!\u00ab"
                },
                "6": {
                    "verse_nr": "6",
                    "verse": "Tada je BOG promijenio svoj plan. \u00bbNi ovo se ne\u0107e dogoditi\u00ab, rekao je Gospodar BOG."
                },
                "7": {
                    "verse_nr": "7",
                    "verse": "Vizija viska - Zatim mi je pokazao ovo: Gospodar je BOG stajao pored zida i dr\u017eao u ruci metalni visak."
                },
                "8": {
                    "verse_nr": "8",
                    "verse": "BOG me upitao: \u00bbAmose, \u0161to vidi\u0161?\u00ab Odgovorio sam: \u00bbVidim visak.\u00ab Tada mi je Gospodar rekao: \u00bbPostavljam mjerni visak usred svog naroda Izraela. Vi\u0161e ne\u0107u zanemarivati njihove grijehe."
                },
                "9": {
                    "verse_nr": "9",
                    "verse": "Bit \u0107e sru\u0161ena Izakova mjesta za \u0161tovanje. Izraelska \u0107e se sveti\u0161ta pretvoriti u ru\u0161evine. Ma\u010dem \u0107u napasti obitelj izraelskoga kralja Jeroboama.\u00ab"
                },
                "10": {
                    "verse_nr": "10",
                    "verse": "Amasija poku\u0161ava u\u0161utkati Amosa - Amasija, vrhovni sve\u0107enik u Betelu, poru\u010dio je izraelskom kralju Jeroboamu: \u00bbAmos radi urotu protiv tebe usred Izraela. Njegove \u0107e rije\u010di uni\u0161titi zemlju."
                },
                "11": {
                    "verse_nr": "11",
                    "verse": "Govori da \u0107e kralj Jeroboam biti ubijen ma\u010dem, a Izraelci zarobljeni i odvedeni iz svoje zemlje.\u00ab"
                },
                "12": {
                    "verse_nr": "12",
                    "verse": "Amasija se obratio i Amosu. Rekao mu je: \u00bbIdi odavde, vidio\u010de! Vrati se u Judu i ondje zara\u0111uj svoj kruh prorokovanjem."
                },
                "13": {
                    "verse_nr": "13",
                    "verse": "Nemoj vi\u0161e prorokovati u Betelu. Ovo je kraljevsko sveti\u0161te i narodni hram.\u00ab"
                },
                "14": {
                    "verse_nr": "14",
                    "verse": "Tada je Amos odgovorio Amasiji: \u00bbJa nisam bio slu\u017ebeni prorok niti sam bio odgojen za proroka. \u010cuvao sam ovce i brinuo se o divljim smokvama."
                },
                "15": {
                    "verse_nr": "15",
                    "verse": "No BOG me odvojio od mog stada. \u2018Idi i prenesi moju poruku mom narodu Izraelu\u2019, rekao mi je BOG."
                },
                "16": {
                    "verse_nr": "16",
                    "verse": "A sada poslu\u0161aj \u0161to poru\u010duje BOG. Ti se rekao: \u2018Nemoj prorokovati protiv Izraela. Nemoj govoriti protiv Izakove obitelji.\u2019"
                },
                "17": {
                    "verse_nr": "17",
                    "verse": "Zato ti sada BOG poru\u010duje: \u2018Tvoja \u0107e se \u017eena u gradu prostituirati, a tvoji \u0107e sinovi i k\u0107eri biti ma\u010dem pobijeni. Tvoja \u0107e se zemlja drugima razdijeliti, a ti \u0107e\u0161 umrijeti u tu\u0111ini. Izraelci \u0107e sigurno biti zarobljeni i iz svoje zemlje odvedeni.\u2019\u00ab"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Vizija ko\u0161are s plodovima - Gospodar BOG pokazao mi je ovo: Vidio sam ko\u0161aru punu zrelih plodova."
                },
                "2": {
                    "verse_nr": "2",
                    "verse": "Pitao me: \u00bbAmose, \u0161to vidi\u0161?\u00ab Rekao sam: \u00bbVidim ko\u0161aru punu zrelih plodova.\u00ab Tada mi je rekao BOG: \u00bbDo\u0161ao je kraj za moj narod Izrael. Vi\u0161e ne\u0107u zanemarivati njihove grijehe."
                },
                "3": {
                    "verse_nr": "3",
                    "verse": "Toga \u0107e dana njihove hramske pjesme postati tu\u017ealjke. Posvuda \u0107e biti razbacani le\u0161evi. Ljudi \u0107e govoriti: \u2018Ti\u0161ina!\u2019\u00ab ka\u017ee Gospodar BOG."
                },
                "4": {
                    "verse_nr": "4",
                    "verse": "Propast Izraela - Slu\u0161ajte, vi \u0161to gazite jadnike i uni\u0161tavate siroma\u0161ne."
                },
                "5": {
                    "verse_nr": "5",
                    "verse": "Vi trgovci, ovako govorite: \u00bbKad \u0107e zavr\u0161iti praznik mladog mjeseca, da mo\u017eemo prodati \u017eito? Kad \u0107e ve\u0107 zavr\u0161iti \u0160abat, da mo\u017eemo prodati vi\u0161e p\u0161enice? Mo\u017eemo smanjiti mjeru i povisiti cijenu, mo\u017eemo varati svoje kupce na vagi."
                },
                "6": {
                    "verse_nr": "6",
                    "verse": "One koji su du\u017eni, otkupit \u0107emo za robove, a ljude u nevolji, za cijenu obi\u010dnih sandala. Prodat \u0107emo i odba\u010deno \u017eito s poda.\u00ab"
                },
                "7": {
                    "verse_nr": "7",
                    "verse": "BOG se zakleo svojim imenom \u00bbSlava Jakovljeva\u00ab: \u00bbNikad ne\u0107u zaboraviti \u0161to su ti ljudi u\u010dinili."
                },
                "8": {
                    "verse_nr": "8",
                    "verse": "Zemlja \u0107e zbog njih podrhtavati i svi \u0107e za mrtvima tugovati. Cijela \u0107e se zemlja podizati i spu\u0161tati, kome\u0161ati kao rijeka Nil u Egiptu.\u00ab"
                },
                "9": {
                    "verse_nr": "9",
                    "verse": "Gospodar BOG govorio je dalje: \u00bbU\u010dinit \u0107u da tog dana sunce za\u0111e u podne, zemlja \u0107e usred dana potamnjeti."
                },
                "10": {
                    "verse_nr": "10",
                    "verse": "Pretvorit \u0107u va\u0161e blagdane u dane tugovanja. Sve va\u0161e pjesme bit \u0107e tu\u017ealjke. Odjenut \u0107u vas tkaninom za \u017ealovanje i obrijati vam glave. Tugovat \u0107ete kao za jedinim sinom. Na kraju, bit \u0107e to dan ispunjen gor\u010dinom.\u00ab"
                },
                "11": {
                    "verse_nr": "11",
                    "verse": "Glad za Bo\u017ejom rije\u010di - Gospodar BOG ka\u017ee: \u00bbDolazi dan kad \u0107u poslati glad u zemlju. Ali to ne\u0107e biti glad za hranom i vodom, ve\u0107 glad za slu\u0161anjem BO\u017dJIH rije\u010di."
                },
                "12": {
                    "verse_nr": "12",
                    "verse": "Ljudi \u0107e lutati po cijeloj zemlji, od Mrtvog mora do obala na zapadu, i\u0107i \u0107e na sjever, krenuti prema istoku. Svuda \u0107e tra\u017eiti poruku od BOGA, ali je ipak ne\u0107e prona\u0107i."
                },
                "13": {
                    "verse_nr": "13",
                    "verse": "Lijepe mlade djevojke i mladi\u0107i padat \u0107e u nesvijest, iscrpljeni od \u017ee\u0111i."
                },
                "14": {
                    "verse_nr": "14",
                    "verse": "Zaklinjali su se la\u017enim bogom Samarije, davali obe\u0107anja u ime boga iz Dana. Zaklinjali su se bogom Beer \u0160ebe, ali oni \u0107e sad pasti i vi\u0161e ne\u0107e mo\u0107i ustati.\u00ab"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Vizija Bo\u017eje kazne - Vidio sam Gospodara. Stajao je pored \u017ertvenika i rekao: \u00bbUdarajte po vrhovima stupova, neka se i temelji hrama stresu. Neka se ljudima sru\u0161i krov na glavu. One koji pre\u017eive, pobit \u0107u ma\u010dem. Nitko se ne\u0107e izvu\u0107i, nitko ne\u0107e pobje\u0107i."
                },
                "2": {
                    "verse_nr": "2",
                    "verse": "Ako rupu do Podzemlja prokopaju, moja ruka \u0107e ih odande izvu\u0107i. Ako se gore na nebesa popnu, i otamo \u0107u ih dolje odvu\u0107i."
                },
                "3": {
                    "verse_nr": "3",
                    "verse": "Ako se na vrh planine Karmel sakriju, na\u0107i \u0107u ih ondje i sve pohvatati. Ako se preda mnom na dno mora pritaje, zapovjedit \u0107u morskoj zmiji pa \u0107e ih ugristi."
                },
                "4": {
                    "verse_nr": "4",
                    "verse": "Ako ih neprijatelji zarobe i odvedu, zapovjedit \u0107u da ih se ondje pobije. Stalno \u0107u paziti na njih, ali ne za njihovo dobro, ve\u0107 da im nanesem zlo.\u00ab"
                },
                "5": {
                    "verse_nr": "5",
                    "verse": "Gospodar BOG Svevladar doti\u010de zemlju i ona se topi. Svi \u0107e stanovnici na zemlji za mrtvima tugovati. Zemlja \u0107e se podizati i spu\u0161tati, kao egipatska rijeka Nil."
                },
                "6": {
                    "verse_nr": "6",
                    "verse": "On gradi svoje odaje na nebesima i nad zemljom rasprostire svod. On saziva sve vode mora, na povr\u0161inu zemlje ih izlijeva. Njegovo je ime BOG."
                },
                "7": {
                    "verse_nr": "7",
                    "verse": "BOG ka\u017ee: \u00bbNarode Izraela, za mene ste isti kao Etiopljani. Kako sam Izraelce izveo iz Egipta, tako sam doveo Filistejce iz Kaftora i Aramejce iz Kira."
                },
                "8": {
                    "verse_nr": "8",
                    "verse": "Pogled Gospodara BOGA uprt je u to kraljevstvo grijeha. Zbrisat \u0107u Izrael s lica zemlje. Ali ne\u0107u posve uni\u0161titi Jakovljevu obitelj\u00ab, ka\u017ee BOG."
                },
                "9": {
                    "verse_nr": "9",
                    "verse": "\u00bbZapovjedit \u0107u da se narod Izraela rastrese me\u0111u druge narode. Kao \u0161to se pijesak rastrese u situ i odbaci se nekorisno kamenje."
                },
                "10": {
                    "verse_nr": "10",
                    "verse": "Gre\u0161nici u mom narodu govore: \u2018Ni\u0161ta lo\u0161e ne\u0107e nam se dogoditi.\u2019 Ali svi oni od ma\u010da \u0107e poginuti.\u00ab"
                },
                "11": {
                    "verse_nr": "11",
                    "verse": "Obe\u0107anje obnove Izraela - \u00bbDo\u0107i \u0107e vrijeme kada \u0107u opet podi\u0107i raspadnuto Davidovo kraljevstvo. Popravit \u0107u ga, iznova izgraditi, obnoviti kakvo je i prije bilo."
                },
                "12": {
                    "verse_nr": "12",
                    "verse": "Tada \u0107e moj narod pokoriti ostatak Edoma i sve druge narode koji su mi pripadali.\u00ab Tako je rekao BOG, tako \u0107e i u\u010diniti."
                },
                "13": {
                    "verse_nr": "13",
                    "verse": "BOG ka\u017ee: \u00bbDolazi vrijeme kada \u0107e ora\u010di na poljima sustizati \u017eeteoce. A oni koji gaze gro\u017e\u0111e, sustizat \u0107e sija\u010de sjemena. Slatko vino kapat \u0107e s planina, te\u0107i niz padine bre\u017euljaka."
                },
                "14": {
                    "verse_nr": "14",
                    "verse": "Vratit \u0107u svoj narod Izrael u prija\u0161nje blagostanje. Obnovit \u0107e opusto\u0161ene gradove i svi \u0107e se naseliti u njima. Zasadit \u0107e vinograde i piti svoje vino, uzgojiti vrtove i jesti svoje plodove."
                },
                "15": {
                    "verse_nr": "15",
                    "verse": "Posadit \u0107u svoj narod u njihovu zemlju. Vi\u0161e ih se nikad ne\u0107e mo\u0107i i\u0161\u010dupati iz zemlje koju sam im dao\u00ab. Tako ka\u017ee tvoj BOG."
                }
            }
        }
    }
}