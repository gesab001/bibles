{
    "version": "shp",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Joel, Petuelov sin, primio je poruku od BOGA."
                },
                "2": {
                    "verse_nr": "2",
                    "verse": "Propast usjeva - \u010cujte ovo, starje\u0161ine! Slu\u0161ajte, svi stanovnici zemlje! Je li se ikada ne\u0161to ovakvo dogodilo u va\u0161e vrijeme ili u vrijeme va\u0161ih predaka?"
                },
                "3": {
                    "verse_nr": "3",
                    "verse": "Pri\u010dajte to svojoj djeci, a va\u0161a djeca njihovoj djeci, a njihova sljede\u0107em nara\u0161taju."
                },
                "4": {
                    "verse_nr": "4",
                    "verse": "Rojevi skakavaca uni\u0161tili su usjeve. \u0160to je ostavio jedan roj, pojeo je drugi. \u0160to je ostavio drugi, pojeo je tre\u0107i. \u0160to je ostavio tre\u0107i, pojeo je \u010detvrti."
                },
                "5": {
                    "verse_nr": "5",
                    "verse": "Pijanci, probudite se i zapla\u010dite! Svi vi, koji vino pijete, pla\u010dite za mladim vinom \u0161to vam je iz usta oteto."
                },
                "6": {
                    "verse_nr": "6",
                    "verse": "Vojska skakavaca na\u0161u je zemlju napala; stra\u0161na i bezbrojna vojska. Zubi su im o\u0161tri kao lavlji, kao lavi\u010dini o\u010dnjaci."
                },
                "7": {
                    "verse_nr": "7",
                    "verse": "Uni\u0161tili su nam vinovu lozu, grane su joj opusto\u0161ene. Uni\u0161tili su nam smokvino drve\u0107e, kora mu je oguljena i odba\u010dena."
                },
                "8": {
                    "verse_nr": "8",
                    "verse": "Nari\u010dite poput zaru\u010dnice u crnini, \u0161to pla\u010de zbog smrti svog zaru\u010dnika."
                },
                "9": {
                    "verse_nr": "9",
                    "verse": "Iz BO\u017dJEGA Hrama nestale su sve \u017ertve od \u017eita i pi\u0107a. U \u017ealosti su sve\u0107enici, BO\u017dJI slu\u017ebenici."
                },
                "10": {
                    "verse_nr": "10",
                    "verse": "Polja su opusto\u0161ena, zemlja je o\u017ealo\u0161\u0107ena. \u017dito je propalo, vino presu\u0161ilo, maslinovo ulje podbacilo."
                },
                "11": {
                    "verse_nr": "11",
                    "verse": "O\u010dajavajte, zemljoradnici, nari\u010dite, vinogradari, za p\u0161enicom i je\u010dmom, jer usjevi su uni\u0161teni."
                },
                "12": {
                    "verse_nr": "12",
                    "verse": "Loza se osu\u0161ila, a smokva uvenula. Osu\u0161ila se svaka poljska vo\u0107ka: \u0161ipak, palma i jabuka. Nestalo je radosti me\u0111u ljudima."
                },
                "13": {
                    "verse_nr": "13",
                    "verse": "Poziv na obra\u0107enje - Sve\u0107enici, obucite tkanine za \u017ealovanje, vi, \u0161to slu\u017eite oko \u017ertvenika, jadikujte. Svi vi Bo\u017eji slu\u017ebenici, provedite no\u0107 u Hramu, u tkaninama za \u017ealovanje. Jer, nema \u017ertava od \u017eita i pi\u0107a u Hramu va\u0161eg Boga."
                },
                "14": {
                    "verse_nr": "14",
                    "verse": "Proglasite sveti post, objavite neradni dan. Pozovite starje\u0161ine i sve stanovnike svoje zemlje. U Hramu svoga BOGA se okupite, pa zajedno BOGU zavapite."
                },
                "15": {
                    "verse_nr": "15",
                    "verse": "Te\u0161ko nama zbog dana koji dolazi! Jer, blizu je dan BO\u017dJEG suda. Propast \u0107e do\u0107i od Svemo\u0107noga."
                },
                "16": {
                    "verse_nr": "16",
                    "verse": "Gledali smo kako nestaje hrana pa tako i slavlja iz Bo\u017ejega Hrama."
                },
                "17": {
                    "verse_nr": "17",
                    "verse": "Sme\u017euralo se sjeme pod grudama zemlje. Spremi\u0161ta su pusta, a \u017eitnice ru\u0161evne jer nema usjeva."
                },
                "18": {
                    "verse_nr": "18",
                    "verse": "Goveda mu\u010du od gladi. Lutaju krda stoke i uzalud tra\u017ee pa\u0161njake. \u010cak i stada ovaca pate."
                },
                "19": {
                    "verse_nr": "19",
                    "verse": "Tebi, BO\u017dE, vapim! Pa\u0161njaci izgledaju kao vatrom spaljeni, a poljsko drve\u0107e kao izgoreno."
                },
                "20": {
                    "verse_nr": "20",
                    "verse": "I divlje \u017eivotinje tebi vape. Jer, potoci su presu\u0161ili, a pa\u0161njaci su spaljeni."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dan Bo\u017ejeg suda - Zatrubite u rog na Sionu! Oglasite znak za uzbunu na mom Svetome brdu! Neka zadrhte svi stanovnici zemlje, jer dolazi dan Bo\u017ejeg suda. Ve\u0107 je sasvim blizu."
                },
                "2": {
                    "verse_nr": "2",
                    "verse": "Bit \u0107e to dan tame i mraka, dan obla\u010dan i tmuran. Kao zora \u0161to se \u0161iri planinama, dolazi velika i silna vojska, kakve nije bilo nikada prije niti \u0107e je biti ikada poslije."
                },
                "3": {
                    "verse_nr": "3",
                    "verse": "Pred njima vatra pro\u017edire, a za njima bukti plamen. Pred njima je zemlja kao Edenski vrt, a iza njih ostaje gola pustinja \u2014ni\u0161ta im ne mo\u017ee pobje\u0107i."
                },
                "4": {
                    "verse_nr": "4",
                    "verse": "Izgledaju kao konji, jure kao konjica."
                },
                "5": {
                    "verse_nr": "5",
                    "verse": "Zvu\u010de kao tre\u0161tanje bojnih kola, ska\u010du preko vrhova planina, zvu\u010de kao vatra \u0161to pro\u017edire strnjiku, kao silna vojska u bojnom poretku."
                },
                "6": {
                    "verse_nr": "6",
                    "verse": "Pred njima groza hvata narode, ljudima lica problijede."
                },
                "7": {
                    "verse_nr": "7",
                    "verse": "Juri\u0161aju kao ratnici, veru se po zidinama kao vojnici. Svi ravno kora\u010daju, sa svoga puta ne skre\u0107u."
                },
                "8": {
                    "verse_nr": "8",
                    "verse": "Ne guraju jedan drugoga, svatko se dr\u017ei svoga smjera. Prodiru kroz redove obrane i ne zaustavljaju se."
                },
                "9": {
                    "verse_nr": "9",
                    "verse": "Na grad navaljuju, uzlaze na zidine. Uz ku\u0107e se penju, kao lopovi ulaze kroz prozore."
                },
                "10": {
                    "verse_nr": "10",
                    "verse": "Pred njima se trese zemlja, nebo podrhtava, sunce i mjesec pomra\u010duju, gasne svjetlost zvijezda."
                },
                "11": {
                    "verse_nr": "11",
                    "verse": "BOG gromovito zapovijeda na \u010delu svoje vojske. Njihov tabor je ogroman i izvr\u0161ava njegovu rije\u010d. Stra\u0161an je dan BO\u017dJEG suda. Tko ga mo\u017ee podnijeti?"
                },
                "12": {
                    "verse_nr": "12",
                    "verse": "Poziv na obra\u0107enje - \u00bbAli \u010dak i sada\u00ab, ka\u017ee BOG. \u00bbVratite mi se svim srcem; postite, pla\u010dite i \u017ealujte.\u00ab"
                },
                "13": {
                    "verse_nr": "13",
                    "verse": "Srca razderite, a ne odje\u0107u. Vratite se svom BOGU, jer je milostiv i suosje\u0107ajan, strpljiv, pun vjernosti i ljubavi, i spreman od kazne odustati."
                },
                "14": {
                    "verse_nr": "14",
                    "verse": "Tko zna? Mo\u017eda se okrene i sa\u017eali, i za sobom blagoslov ostavi. Tada \u0107ete imati \u017eita i vina da prinesete \u017ertve svome BOGU."
                },
                "15": {
                    "verse_nr": "15",
                    "verse": "Zatrubite u rog na Sionu, proglasite sveti post, objavite neradni dan."
                },
                "16": {
                    "verse_nr": "16",
                    "verse": "Okupite narod i posvetite skup! Okupite starce i djecu, pa \u010dak i dojen\u010dad. Neka do\u0111u i mladenci, neka iza\u0111u iz svojih soba."
                },
                "17": {
                    "verse_nr": "17",
                    "verse": "A izme\u0111u hramskog trijema i \u017ertvenika, neka pla\u010du sve\u0107enici, BO\u017dJI slu\u017ebenici. Neka govore: \u00bbPo\u0161tedi svoj narod, BO\u017dE! Ne daj da nas narodi vrije\u0111aju niti da nam se izruguju. Za\u0161to da narodi govore: \u2018Gdje je njihov Bog?\u2019\u00ab"
                },
                "18": {
                    "verse_nr": "18",
                    "verse": "Bog obe\u0107ava blagoslov - BOG se borio za svoju zemlju i sa\u017ealio se nad svojim narodom."
                },
                "19": {
                    "verse_nr": "19",
                    "verse": "BOG im je odgovorio: \u00bbPoslat \u0107u vam \u017eito, vino i maslinovo ulje. Imat \u0107ete obilje, da se nasitite. Nikad vi\u0161e ne\u0107u dopustiti da vas vrije\u0111aju narodi."
                },
                "20": {
                    "verse_nr": "20",
                    "verse": "Maknut \u0107u vojsku sa sjevera daleko od vas, otjerati je u suhu i pustu zemlju: njeno pro\u010delje u Mrtvo more, a za\u010delje u Sredozemno. Dizat \u0107e se smrad njihovih mrtvaca zbog strahota koje su po\u010dinili.\u00ab"
                },
                "21": {
                    "verse_nr": "21",
                    "verse": "Bog \u0107e blagosloviti zemlju - Ne boj se, zemljo! Veseli se i raduj se, jer BOG je u\u010dinio velika djela."
                },
                "22": {
                    "verse_nr": "22",
                    "verse": "Ne bojte se, divlje \u017eivotinje, jer pa\u0161njaci su opet zeleni. Drve\u0107e donosi svoje plodove, smokva i loza daju svoje obilje."
                },
                "23": {
                    "verse_nr": "23",
                    "verse": "Veseli se, sionski narode, zbog svog BOGA, raduj se! Pustio je ki\u0161e u pravo vrijeme. U\u010dinio je da opet pada obilje i jesenske i proljetne ki\u0161e."
                },
                "24": {
                    "verse_nr": "24",
                    "verse": "Gumna \u0107e biti puna \u017eita, a spremnici vina i maslinovog ulja."
                },
                "25": {
                    "verse_nr": "25",
                    "verse": "Bo\u017eje obe\u0107anje - \u00bbVratit \u0107u vam za sve godine koje su vam pojeli skakavci; ona \u010detiri roja, moja velika vojska, koju sam poslao na vas."
                },
                "26": {
                    "verse_nr": "26",
                    "verse": "Imat \u0107ete puno hrane, jest \u0107ete do sitosti. Hvalit \u0107ete ime svog BOGA, koji je za vas u\u010dinio \u010duda. Moj narod ne\u0107e se osramotiti, vi\u0161e nikada."
                },
                "27": {
                    "verse_nr": "27",
                    "verse": "Tada \u0107ete znati da sam usred Izraela, da sam ja va\u0161 BOG i da drugog nema. Moj narod ne\u0107e se osramotiti, vi\u0161e nikada.\u00ab"
                },
                "28": {
                    "verse_nr": "28",
                    "verse": "Bog \u0107e svojeg Duha dati ljudima - \u00bbNakon svega toga, izlit \u0107u svojeg Duha na sve ljude. Va\u0161i sinovi i k\u0107eri \u0107e prorokovati, va\u0161i starci sanjati snove, va\u0161i mladi\u0107i imati vi\u0111enja."
                },
                "29": {
                    "verse_nr": "29",
                    "verse": "I na va\u0161e sluge i slu\u0161kinje izlit \u0107u svojeg Duha u to vrijeme."
                },
                "30": {
                    "verse_nr": "30",
                    "verse": "Pokazat \u0107u znakove na nebu i na zemlji, krv i vatru i oblake dima."
                },
                "31": {
                    "verse_nr": "31",
                    "verse": "Sunce \u0107e potamnjeti, a mjesec kao krv pocrvenjeti prije nego \u0161to do\u0111e velik i stra\u0161an BO\u017dJI sudnji dan.\u00ab"
                },
                "32": {
                    "verse_nr": "32",
                    "verse": "I svatko tko zazove BO\u017dJE ime, spasit \u0107e se. Na brdu Sion i u Jeruzalemu, neki \u0107e izbje\u0107i sud, kao \u0161to je BOG rekao. Oni koji budu pre\u017eivjeli, od BOGA su pozvani."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Bog \u0107e suditi narodima - BOG ka\u017ee: \u00bbU to vrijeme, vratit \u0107u blagostanje u Judu i Jeruzalem."
                },
                "2": {
                    "verse_nr": "2",
                    "verse": "Okupit \u0107u sve narode i dovesti ih u Dolinu suda. Ondje \u0107u im suditi zbog svog posjeda, svog naroda Izraela, jer su ih me\u0111u narode rastjerali i moju zemlju razdijelili."
                },
                "3": {
                    "verse_nr": "3",
                    "verse": "Izvr\u0161ili su \u017edrijeb za moje ljude, da odrede komu \u0107e pripasti. Dje\u010dake su mijenjali za prostitutke, a djevoj\u010dice prodavali za vino, da bi se mogli opijati.\u00ab"
                },
                "4": {
                    "verse_nr": "4",
                    "verse": "\u00bbStanovnici Tira i Sidona, i svih filistejskih krajeva, \u0161to imate protiv mene? Zar mi uzvra\u0107ate za ne\u0161to \u0161to sam u\u010dinio? Ili me napadate bez razloga? Odmah \u0107u na va\u0161e glave svaliti ono \u0161to ste u\u010dinili."
                },
                "5": {
                    "verse_nr": "5",
                    "verse": "Uzeli ste moje srebro i zlato. Moje dragocjeno blago odnijeli ste u svoje hramove."
                },
                "6": {
                    "verse_nr": "6",
                    "verse": "Narod Jude i Jeruzalema prodali ste Grcima, da ih odvedu \u0161to dalje od zavi\u010daja."
                },
                "7": {
                    "verse_nr": "7",
                    "verse": "Ali sada, potaknut \u0107u ih da odu iz mjesta u koja ste ih prodali i na va\u0161e glave svaliti ono \u0161to ste u\u010dinili."
                },
                "8": {
                    "verse_nr": "8",
                    "verse": "Prodat \u0107u va\u0161e sinove i k\u0107eri narodu Jude, a oni \u0107e ih prodati Sabejcima, narodu koji \u017eivi daleko\u00ab. To je rekao BOG."
                },
                "9": {
                    "verse_nr": "9",
                    "verse": "Priprema za rat - Objavite ovo narodima: Spremite se za rat! Pozovite ratnike! Neka do\u0111u svi vojnici i postroje se!"
                },
                "10": {
                    "verse_nr": "10",
                    "verse": "Prekujte plugove u ma\u010deve, od reza\u010da za lozu, koplja napravite. \u00bbJa sam ratnik!\u00ab slabi\u0107 neka ka\u017ee."
                },
                "11": {
                    "verse_nr": "11",
                    "verse": "Po\u017eurite, svi okolni narodi, i ondje se okupite. BO\u017dE, po\u0161alji svoju silnu vojsku!"
                },
                "12": {
                    "verse_nr": "12",
                    "verse": "\u00bbNeka se pokrenu narodi, neka do\u0111u u Dolinu suda, jer ondje \u0107u sjesti i suditi svim okolnim narodima."
                },
                "13": {
                    "verse_nr": "13",
                    "verse": "Zamahnite srpom, jer \u017eetva je zrela. Do\u0111ite i gazite gro\u017e\u0111e, jer pre\u0161a je puna. Spremnici se prelijevaju od njihovih zlodjela!\u00ab"
                },
                "14": {
                    "verse_nr": "14",
                    "verse": "U Dolini odluke kaoti\u010dna su mno\u0161tva, jer bli\u017ei se dan Bo\u017ejeg suda."
                },
                "15": {
                    "verse_nr": "15",
                    "verse": "Sunce i mjesec \u0107e potamnjeti, a zvijezde vi\u0161e ne\u0107e svijetliti."
                },
                "16": {
                    "verse_nr": "16",
                    "verse": "BOG \u0107e zaurlati sa Siona, zagrmiti iz Jeruzalema. Zadrhtat \u0107e zemlja i nebo. Ali BOG je uto\u010di\u0161te svom narodu, on je poput tvr\u0111ave Izraelu."
                },
                "17": {
                    "verse_nr": "17",
                    "verse": "Bog \u0107e blagosloviti svoj narod - \u00bbTada \u0107ete znati da sam ja va\u0161 BOG i da boravim na Sionu, svom Svetome brdu. Jeruzalem \u0107e biti sveto mjesto, za strane narode neosvojivo."
                },
                "18": {
                    "verse_nr": "18",
                    "verse": "U to vrijeme, te\u0107i \u0107e sok od gro\u017e\u0111a iz vinograda po va\u0161im gorama, a mlijeko stoke po va\u0161im brdima. Sva rije\u010dna korita po Judi napunit \u0107e se svje\u017eom vodom. Izvor \u0107e izbijati iz BO\u017dJEGA Hrama i natapati Dolinu akacija."
                },
                "19": {
                    "verse_nr": "19",
                    "verse": "A Egipat \u0107e biti opusto\u0161en i Edom prazna pustara zbog nasilja nad Judinim narodom, zbog prolijevanja nedu\u017ene krvi u njihovoj zemlji."
                },
                "20": {
                    "verse_nr": "20",
                    "verse": "Juda \u0107e biti naseljena zauvijek i Jeruzalem kroz sve nara\u0161taje."
                },
                "21": {
                    "verse_nr": "21",
                    "verse": "Osvetit \u0107u se za njihovu krv, krivcima ne\u0107u oprostiti. Ja sam BOG koji na Sionu boravi!\u00ab"
                }
            }
        }
    }
}