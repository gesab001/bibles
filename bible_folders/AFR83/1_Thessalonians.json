{
    "version": "AFR83",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van Paulus, Silvanus en Timoteus.\nAan die gemeente van die Tessalonisense, wat aan God die Vader en die Here Jesus Christus behoort.\nGenade en vrede vir julle!"
                },
                "2": {
                    "verse_nr": "2",
                    "verse": "Ons dank God altyd vir julle almal wanneer ons in ons gebede aan julle dink. Sonder ophou"
                },
                "3": {
                    "verse_nr": "3",
                    "verse": "bring ons dan voor God ons Vader in herinnering die werk van julle geloof, die inspanning van julle liefde en die volharding van julle hoop op ons Here Jesus Christus."
                },
                "4": {
                    "verse_nr": "4",
                    "verse": "Broers, ons weet dat God julle wat Hy liefhet, uitverkies het"
                },
                "5": {
                    "verse_nr": "5",
                    "verse": "want die evangelie wat ons aan julle verkondig het, het nie bloot met woorde tot julle gekom nie, maar ook met krag en deur die Heilige Gees en met volle oortuiging. Julle weet trouens hoe ons by julle opgetree het, en d\u00edt om julle ontwil."
                },
                "6": {
                    "verse_nr": "6",
                    "verse": "En julle het ons voorbeeld gevolg en volgelinge van die Here geword. In baie moeilike omstandighede het julle die woord aangeneem met 'n blydskap wat van die Heilige Gees kom."
                },
                "7": {
                    "verse_nr": "7",
                    "verse": "So het julle 'n voorbeeld geword vir al die gelowiges in Masedoni\u00eb en in Agaje."
                },
                "8": {
                    "verse_nr": "8",
                    "verse": "Van julle af is die woord van die Here in Masedoni\u00eb en in Agaje verkondig, en oral het die mense gehoor van julle geloof in God, sodat dit nie vir ons nodig is om nog iets daaroor te s\u00ea nie."
                },
                "9": {
                    "verse_nr": "9",
                    "verse": "Die mense vertel self hoe julle ons ontvang het en hoe julle julle van die afgode tot God bekeer het en nou die lewende en ware God dien"
                },
                "10": {
                    "verse_nr": "10",
                    "verse": "en dat julle sy Seun wat Hy uit die dood opgewek het, uit die hemel verwag, Jesus deur wie ons gered word van die oordeel wat kom."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Julle weet tog self, broers, dat ons koms na julle toe nie op 'n mislukking uitgeloop het nie."
                },
                "2": {
                    "verse_nr": "2",
                    "verse": "Inteendeel, al is ons kort tevore in Filippi beledig en mishandel, soos julle weet, het ons God ons die moed gegee om sy evangelie aan julle te verkondig ondanks felle teenkanting."
                },
                "3": {
                    "verse_nr": "3",
                    "verse": "Ons prediking berus immers nie op dwaling nie, kom ook nie voort uit onsuiwer beweegredes nie en is sonder enige bybedoelings."
                },
                "4": {
                    "verse_nr": "4",
                    "verse": "Nee, God het ons gekeur en die evangelie aan ons toevertrou, en so verkondig ons dit dan ook. Ons wil nie die guns van mense probeer wen nie, maar doen wat God verwag, Hy wat ons diepste gedagtes toets."
                },
                "5": {
                    "verse_nr": "5",
                    "verse": "Met vleitaal het ons ons nooit opgehou nie, soos julle trouens weet. Hebsug was nooit ons verborge motief nie; daarvan is God ons getuie."
                },
                "6": {
                    "verse_nr": "6",
                    "verse": "Ons het nooit daarna gestreef dat mense ons sou eer nie, of dit nou julle is of ander"
                },
                "7": {
                    "verse_nr": "7",
                    "verse": "al kon ons as apostels van Christus allerhande eise aan julle gestel het. Ons was liefdevol en sag teenoor julle soos 'n ma wat haar kinders vertroetel."
                },
                "8": {
                    "verse_nr": "8",
                    "verse": "So geheg is ons aan julle dat ons nie net die evangelie van God aan julle gegee het nie, maar ook ons lewe vir julle sou wou gee, want ons het julle lief gekry."
                },
                "9": {
                    "verse_nr": "9",
                    "verse": "Julle onthou immers nog, broers, hoe ons geswoeg en gesweet het. Dag en nag het ons gewerk om nie vir enigeen van julle 'n las te wees terwyl ons die evangelie van God aan julle verkondig het nie."
                },
                "10": {
                    "verse_nr": "10",
                    "verse": "Julle, en ook God, is getuie van hoe suiwer, reg en onberispelik ons ons gedra het teenoor julle wat glo."
                },
                "11": {
                    "verse_nr": "11",
                    "verse": "Net so weet julle ook hoe ons elkeen van julle behandel het: soos 'n pa sy kinders"
                },
                "12": {
                    "verse_nr": "12",
                    "verse": "het ons julle elkeen bemoedig en aangespoor en dit op die hart gedruk om tot eer van God te lewe, Hy wat julle roep om in sy koninkryk in te gaan en so aan sy heerlikheid deel te h\u00ea."
                },
                "13": {
                    "verse_nr": "13",
                    "verse": "Ons dank God dan ook gedurig daarvoor dat julle die boodskap van God wat julle van ons gehoor het, ontvang en aangeneem het in die oortuiging dat dit nie mensewoorde is nie, maar die woord van God. En dit is ook inderdaad die woord van God, soos die uitwerking daarvan op julle wat glo, bewys."
                },
                "14": {
                    "verse_nr": "14",
                    "verse": "Broers, dit het met julle gegaan soos met die gemeentes van God in Judea, hulle wat aan Christus Jesus behoort: julle moes van julle volksgenote dieselfde behandeling verduur as wat die gelowiges in Judea onder die Jode moes ly."
                },
                "15": {
                    "verse_nr": "15",
                    "verse": "Dit is die Jode deur wie die Here Jesus en die profete doodgemaak en ons vervolg is. Wat God wil, doen hulle nie, en hulle is vyandig teenoor alle mense"
                },
                "16": {
                    "verse_nr": "16",
                    "verse": "hulle probeer verhoed dat ons aan die heidene die boodskap bring waardeur hulle gered kan word. Die Jode het nog altyd gesondig, maar nou het hulle die maat van hulle sondes vol gemaak. Nou is dit klaar: die oordeel van God het hulle begin tref."
                },
                "17": {
                    "verse_nr": "17",
                    "verse": "Wat ons betref, broers, toe ons nog maar 'n kort rukkie van julle geskei was \u2013 wel uit die oog, maar nie uit die hart nie \u2013 het ons so baie na julle verlang dat ons alles in ons vermo\u00eb gedoen het om julle weer te sien."
                },
                "18": {
                    "verse_nr": "18",
                    "verse": "Daarom wou ons weer na julle toe kom; ek, Paulus, het keer op keer probeer kom, maar die Satan het ons verhinder."
                },
                "19": {
                    "verse_nr": "19",
                    "verse": "Wie anders tog as julle is ons hoop en ons blydskap, die kroon op ons werk waarop ons trots sal wees wanneer ons met sy wederkoms voor die Here Jesus sal verskyn?"
                },
                "20": {
                    "verse_nr": "20",
                    "verse": "J\u00falle is immers ons trots en ons blydskap!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Toe ons dit nie langer kon uithou nie, het ons besluit om alleen in Atene agter te bly."
                },
                "2": {
                    "verse_nr": "2",
                    "verse": "Ons het vir Timoteus, ons broer en medewerker in diens van God, wat saam met ons die evangelie van Christus verkondig, na julle toe gestuur om julle in julle geloof te versterk en moed in te praat"
                },
                "3": {
                    "verse_nr": "3",
                    "verse": "sodat nie een van julle onder die vervolginge sou begin wankel nie. Dat ons ter wille van ons geloof vervolg sal word, staan vas. Dit weet julle."
                },
                "4": {
                    "verse_nr": "4",
                    "verse": "Toe ons nog by julle was, het ons julle al gewaarsku dat ons vervolg sal word, en soos julle weet, het dit ook gebeur."
                },
                "5": {
                    "verse_nr": "5",
                    "verse": "Toe ek dus nie langer kon uithou nie, het ek vir Timoteus gestuur om vas te stel hoe dit met julle geloof staan: of die verleier julle nie reeds verlei het en al ons harde werk dalk op niks uitgeloop het nie."
                },
                "6": {
                    "verse_nr": "6",
                    "verse": "Nou is Timoteus van julle af terug by ons, en hy het ons die goeie nuus gebring van julle geloof en liefde. Hy het ons vertel dat julle nog altyd die aangenaamste herinneringe aan ons het en dat julle net so na ons verlang as ons na julle."
                },
                "7": {
                    "verse_nr": "7",
                    "verse": "Daarom, broers, het ons in al ons nood en swaarkry weer moed geskep vir julle omdat julle nog glo."
                },
                "8": {
                    "verse_nr": "8",
                    "verse": "Omdat julle vas staan in die Here, leef ons nou weer werklik."
                },
                "9": {
                    "verse_nr": "9",
                    "verse": "Hoe kan ons na behore aan ons God die dank bring vir al die blydskap wat ons voor Hom oor julle het?"
                },
                "10": {
                    "verse_nr": "10",
                    "verse": "Dag en nag bid ons met ons hele hart om julle weer persoonlik te mag sien en om aan te vul wat nog aan julle geloof ontbreek."
                },
                "11": {
                    "verse_nr": "11",
                    "verse": "Mag God ons Vader self en ons Here Jesus ons pad na julle toe oopmaak!"
                },
                "12": {
                    "verse_nr": "12",
                    "verse": "En mag die Here julle liefde vir mekaar en vir alle mense laat groei en oorvloedig maak, net soos ons liefde vir julle."
                },
                "13": {
                    "verse_nr": "13",
                    "verse": "So sal Hy julle innerlik sterk maak dat julle onberispelik en heilig voor God ons Vader sal staan wanneer ons Here Jesus kom saam met al sy heilige engele. Amen."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "En nou het ons nog iets anders om van julle te vra, broers. Julle het van ons geleer hoe God wil h\u00ea julle moet lewe. Julle doen dit ook, maar in die Naam van die Here Jesus versoek ons julle dringend: L\u00ea julle nog meer daarop toe."
                },
                "2": {
                    "verse_nr": "2",
                    "verse": "Julle ken die voorskrifte wat ons op gesag van die Here Jesus aan julle oorgedra het."
                },
                "3": {
                    "verse_nr": "3",
                    "verse": "Dit is die wil van God dat julle heilig moet lewe. Weerhou julle van onsedelikheid."
                },
                "4": {
                    "verse_nr": "4",
                    "verse": "Elkeen van julle moet weet dat hy met sy vrou heilig en eerbaar moet saamlewe"
                },
                "5": {
                    "verse_nr": "5",
                    "verse": "julle moenie deur hartstog en begeerte gedrywe word soos die heidene wat vir God nie ken nie."
                },
                "6": {
                    "verse_nr": "6",
                    "verse": "Ook mag niemand hom in hierdie verband te buite gaan en sy broer bedrieg nie, want die Here straf al sulke dinge. So het ons julle trouens al vroe\u00ebr gewaarsku; ons het julle nadruklik hierop gewys."
                },
                "7": {
                    "verse_nr": "7",
                    "verse": "God het ons nie geroep om onsedelik te lewe nie, maar om heilig te lewe."
                },
                "8": {
                    "verse_nr": "8",
                    "verse": "Wie hierdie voorskrifte verwerp, verwerp dus nie maar net 'n mens nie, hy verwerp God wat ook sy Heilige Gees aan julle gegee het."
                },
                "9": {
                    "verse_nr": "9",
                    "verse": "Oor broederliefde hoef ons nie aan julle te skrywe nie, want julle is self deur God geleer om mekaar lief te h\u00ea."
                },
                "10": {
                    "verse_nr": "10",
                    "verse": "En dit doen julle dan ook teenoor al die broers in die hele Masedoni\u00eb. Ons versoek julle egter dringend, broers: L\u00ea julle nog meer daarop toe."
                },
                "11": {
                    "verse_nr": "11",
                    "verse": "Laat dit vir julle 'n saak van eer wees om rustig te lewe, julle met julle eie sake besig te hou en self in julle lewensonderhoud te voorsien, soos ons dit aan julle voorgehou het."
                },
                "12": {
                    "verse_nr": "12",
                    "verse": "Dan sal julle eerbare leefwyse die agting van die mense buite die gemeente afdwing, en julle sal van niemand afhanklik wees nie."
                },
                "13": {
                    "verse_nr": "13",
                    "verse": "Ons wil h\u00ea, broers, dat julle nie onkundig moet wees oor wat met die ontslapenes gaan gebeur nie. Dan sal julle ook nie treur nie, soos die ander mense wat geen hoop het nie."
                },
                "14": {
                    "verse_nr": "14",
                    "verse": "Ons glo immers dat Jesus gesterwe maar ook opgestaan het. Net so glo ons ook dat God saam met Jesus die ontslapenes wat in Hom geglo het, na Hom toe sal neem."
                },
                "15": {
                    "verse_nr": "15",
                    "verse": "Dit s\u00ea ons vir julle op grond van wat die Here ges\u00ea het: Ons wat bly lewe tot met die wederkoms van die Here, sal die ontslapenes hoegenaamd nie voor wees nie."
                },
                "16": {
                    "verse_nr": "16",
                    "verse": "Wanneer die bevel gegee word en die stem van die aartsengel en die trompet van God weerklink, sal die Here self uit die hemel neerdaal. Allereers sal di\u00e9 wat in Christus gesterf het, uit die dood opstaan"
                },
                "17": {
                    "verse_nr": "17",
                    "verse": "daarna sal ons wat nog lewe, saam met hulle op die wolke weggevoer word, die lug in, die Here tegemoet. En so sal ons altyd by die Here wees."
                },
                "18": {
                    "verse_nr": "18",
                    "verse": "Troos mekaar dan met hierdie woorde."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Oor die tyd en omstandigheid wanneer hierdie dinge sal gebeur, is dit nie nodig om aan julle te skrywe nie, broers."
                },
                "2": {
                    "verse_nr": "2",
                    "verse": "Julle weet self maar alte goed dat die dag van die Here onverwags kom soos 'n dief in die nag."
                },
                "3": {
                    "verse_nr": "3",
                    "verse": "Wanneer die mense s\u00ea: \u201cAlles is rustig en veilig,\u201d sal die ondergang hulle skielik oorval soos geboortepyne 'n swanger vrou, en niemand sal ontkom nie."
                },
                "4": {
                    "verse_nr": "4",
                    "verse": "Maar, broers, julle leef nie in die duisternis nie; di\u00e9 dag sal julle nie soos 'n dief oorval nie."
                },
                "5": {
                    "verse_nr": "5",
                    "verse": "Julle is tog almal mense van die lig, mense van die dag; ons is nie van die nag of die duisternis nie."
                },
                "6": {
                    "verse_nr": "6",
                    "verse": "Laat ons dan nie slaap soos die ander nie, maar laat ons wakker bly en nugter wees."
                },
                "7": {
                    "verse_nr": "7",
                    "verse": "Di\u00e9 wat slaap, is van die nag; en di\u00e9 wat hulle dronk drink, is van die nag."
                },
                "8": {
                    "verse_nr": "8",
                    "verse": "Maar ons wat van die dag is, moet nugter wees; ons moet geloof en liefde as borsharnas dra en die hoop op verlossing as helm."
                },
                "9": {
                    "verse_nr": "9",
                    "verse": "God het ons tog nie bestem om gestraf te word nie, maar om deur ons Here Jesus Christus verlos te word."
                },
                "10": {
                    "verse_nr": "10",
                    "verse": "Hy het ter wille van ons gesterwe, sodat ons, of ons by sy koms nog lewe of reeds dood is, saam met Hom kan lewe."
                },
                "11": {
                    "verse_nr": "11",
                    "verse": "Praat mekaar moed in en versterk mekaar dan met hierdie woorde, soos julle trouens reeds doen."
                },
                "12": {
                    "verse_nr": "12",
                    "verse": "Broers, ons vra julle: Erken die mense wat so hard onder julle werk en julle in opdrag van die Here lei en teregwys."
                },
                "13": {
                    "verse_nr": "13",
                    "verse": "Betoon in liefde die hoogste agting aan hulle ter wille van hulle werk. Leef in vrede met mekaar."
                },
                "14": {
                    "verse_nr": "14",
                    "verse": "Ons druk julle dit op die hart, broers: Wys die leegl\u00eaers onder julle tereg, praat die kleinmoediges moed in, help die swakkes, wees met almal geduldig."
                },
                "15": {
                    "verse_nr": "15",
                    "verse": "Sorg dat niemand 'n ander mens kwaad vir kwaad vergeld nie. Beywer julle liewer altyd vir die belange van julle medegelowiges en van alle mense."
                },
                "16": {
                    "verse_nr": "16",
                    "verse": "Wees altyd bly."
                },
                "17": {
                    "verse_nr": "17",
                    "verse": "Bid gedurig."
                },
                "18": {
                    "verse_nr": "18",
                    "verse": "Wees in alle omstandighede dankbaar, want dit is wat God in Christus Jesus van julle verwag."
                },
                "19": {
                    "verse_nr": "19",
                    "verse": "Moenie die werking van die Heilige Gees teenstaan nie."
                },
                "20": {
                    "verse_nr": "20",
                    "verse": "Moenie profesie\u00eb geringskat nie"
                },
                "21": {
                    "verse_nr": "21",
                    "verse": "maar toets dit alles, behou wat goed is"
                },
                "22": {
                    "verse_nr": "22",
                    "verse": "en bly weg van alles wat sleg is."
                },
                "23": {
                    "verse_nr": "23",
                    "verse": "Mag God, wat vrede gee, julle volkome aan Hom toegewyd maak en julle geheel en al, na gees, siel en liggaam, so bewaar dat julle onberispelik sal wees wanneer ons Here Jesus Christus weer kom!"
                },
                "24": {
                    "verse_nr": "24",
                    "verse": "Hy sal dit ook doen, want Hy wat julle roep, is getrou."
                },
                "25": {
                    "verse_nr": "25",
                    "verse": "Broers, bid ook vir ons."
                },
                "26": {
                    "verse_nr": "26",
                    "verse": "Groet al die medegelowiges met 'n soen van Christelike broederskap."
                },
                "27": {
                    "verse_nr": "27",
                    "verse": "In die Naam van die Here dring ek by julle daarop aan dat hierdie brief aan al die gelowiges voorgelees word."
                },
                "28": {
                    "verse_nr": "28",
                    "verse": "Die genade van ons Here Jesus Christus sal by julle wees."
                }
            }
        }
    }
}