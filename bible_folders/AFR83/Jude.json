{
    "version": "AFR83",
    "book_name": "Jude",
    "book_nr": "65",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van Judas, 'n dienaar van Jesus Christus en 'n broer van Jakobus.\nAan di\u00e9 vir wie God die Vader geroep het, wat Hy liefhet en deur Jesus Christus bewaar."
                },
                "2": {
                    "verse_nr": "2",
                    "verse": "Mag barmhartigheid, vrede en liefde in oorvloed aan julle geskenk word!"
                },
                "3": {
                    "verse_nr": "3",
                    "verse": "Geliefdes, ek was vas van plan om aan julle te skrywe oor die verlossing waaraan ons almal deel het. Maar nou voel ek my verplig om julle met my brief aan te spoor om te stry vir die geloof wat een maal oorgelewer is aan di\u00e9 wat God vir Hom afgesonder het."
                },
                "4": {
                    "verse_nr": "4",
                    "verse": "Die rede hiervoor is dat sekere mense ongemerk julle geledere binnegedring het, goddelose mense wie se veroordeling lank reeds vas staan. Hulle misbruik die genade van ons God. Hulle gebruik dit as dekmantel om losbandig te lewe, en hulle verwerp ons enigste Meester en Here, Jesus Christus."
                },
                "5": {
                    "verse_nr": "5",
                    "verse": "Al weet julle al hierdie dinge, wil ek julle daaraan herinner dat, hoewel die Here een maal sy volk uit Egipte verlos het, Hy tog daarna di\u00e9 wat nie geglo het nie, laat omkom het."
                },
                "6": {
                    "verse_nr": "6",
                    "verse": "Dink ook aan wat gebeur het met die engele wat hulle nie binne hulle eie magsgebied gehou het nie, maar hulle aangewese woonplek verlaat het. God het hulle met onbreekbare kettings gebind en hou hulle in duister dieptes vir die oordeel van die groot dag."
                },
                "7": {
                    "verse_nr": "7",
                    "verse": "En dink ook aan die mense van Sodom en Gomorra en die stede rondom hulle. Net soos daardie engele het hulle onsedelike dade gepleeg en omgang gesoek met vreemde wesens. As waarskuwing vir almal word hulle nou gestraf met die vuur wat ewig brand."
                },
                "8": {
                    "verse_nr": "8",
                    "verse": "En nou is dit met hierdie mense net so. Vanwe\u00eb die droomgesigte wat hulle sien, bevlek hulle hulle eie liggame, verwerp hulle die gesag van die Here en beledig hulle die hemelwesens."
                },
                "9": {
                    "verse_nr": "9",
                    "verse": "Nie eens die aartsengel Migael het so iets gedoen nie. Toe hy met die duiwel gestry het oor die liggaam van Moses, het hy hom dit nie veroorloof om die duiwel te beledig en te veroordeel nie, maar hy het vir hom ges\u00ea: \u201cDie Here sal jou straf.\u201d"
                },
                "10": {
                    "verse_nr": "10",
                    "verse": "Maar hierdie mense praat lasterlik oor dinge waarvan hulle geen kennis het nie. Hulle is soos verstandlose diere: al waarvan hulle kennis het, is hulle natuurlike drange, en juis dit is hulle ondergang."
                },
                "11": {
                    "verse_nr": "11",
                    "verse": "Verskriklik sal hulle lot wees, want hulle het dieselfde pad as Kain geloop, vir geld het hulle dieselfde bedrog as Bileam gepleeg, soos Korag het hulle in opstand gekom, en dit was hulle ondergang."
                },
                "12": {
                    "verse_nr": "12",
                    "verse": "Hulle besoedel julle liefdesmaaltye met hulle skaamtelose uitspattighede en sorg net vir hulleself. Hulle is wolke wat geen re\u00ebn bring nie en deur die wind verby gewaai word. Hulle is bome wat selfs laat in die seisoen nog geen vrugte het nie, wat ontwortel en morsdood is."
                },
                "13": {
                    "verse_nr": "13",
                    "verse": "Hulle is woeste golwe van die see; hulle laat hulle skande soos skuim opspat. Hulle is sterre wat uit hulle baan geslinger is. God hou vir hulle plek gereed in die duister dieptes, waar hulle ewig sal bly."
                },
                "14": {
                    "verse_nr": "14",
                    "verse": "Dit is oor hierdie mense dat Henog, wat van die sewende geslag n\u00e1 Adam was, geprofeteer het. Hy het ges\u00ea: \u201cKyk, die Here kom met sy duisende heilige engele"
                },
                "15": {
                    "verse_nr": "15",
                    "verse": "en Hy sal oor almal oordeel. Hy sal al die goddeloses, al die sondaars straf oor al die goddelose dinge wat hulle in hulle goddeloosheid gedoen het, en oor al die lasterlike dinge wat hulle teen Hom ges\u00ea het.\u201d"
                },
                "16": {
                    "verse_nr": "16",
                    "verse": "Hierdie mense kla gedurig en is altyd ontevrede met hulle lot. Hulle leef net volgens hulle eie begeertes, praat groot en s\u00ea vleiende dinge van mense om daaruit vir hulleself voordeel te trek."
                },
                "17": {
                    "verse_nr": "17",
                    "verse": "Maar julle, geliefdes, moet die dinge onthou wat die apostels van ons Here Jesus Christus voorheen reeds vir julle geleer het."
                },
                "18": {
                    "verse_nr": "18",
                    "verse": "Hulle het vir julle ges\u00ea: \u201cDaar sal in die laaste dae mense wees wie se lewe deur hulle eie goddelose begeertes beheers word, en hulle sal met julle die spot dryf.\u201d"
                },
                "19": {
                    "verse_nr": "19",
                    "verse": "Hierdie mense bring verdeeldheid; hulle word deur hulle natuurlike drange beheers en nie deur die Gees van God nie."
                },
                "20": {
                    "verse_nr": "20",
                    "verse": "Julle, geliefdes, moet egter voortgaan om julle lewe te bou op julle allerheiligste geloof. Bid altyd deur die krag van die Heilige Gees."
                },
                "21": {
                    "verse_nr": "21",
                    "verse": "Bly in die liefde van God. Vestig steeds julle verwagting op die barmhartigheid van ons Here Jesus Christus wat die ewige lewe aan julle sal gee."
                },
                "22": {
                    "verse_nr": "22",
                    "verse": "Oor di\u00e9 wat in twyfel verkeer, moet julle julle ontferm."
                },
                "23": {
                    "verse_nr": "23",
                    "verse": "Ander moet julle red deur hulle uit die vuur te ruk. Oor ander moet julle julle met versigtigheid ontferm; en verafsku selfs die klere wat deur hulle sondige luste besmet is."
                },
                "24": {
                    "verse_nr": "24",
                    "verse": "Aan Hom wat magtig is om julle van struikeling te bewaar en julle onbevlek en met vreugde sy heerlikheid te laat aanskou"
                },
                "25": {
                    "verse_nr": "25",
                    "verse": "aan die enigste God, ons Verlosser deur Jesus Christus ons Here, aan Hom behoort die heerlikheid en die majesteit, die krag en die mag, van alle ewigheid af, ook nou en tot in alle ewigheid! Amen."
                }
            }
        }
    }
}