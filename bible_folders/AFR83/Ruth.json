{
    "version": "AFR83",
    "book_name": "Ruth",
    "book_nr": "8",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "In die tyd van die leiers was daar op 'n keer hongersnood in die land, en 'n man met sy vrou en sy twee seuns het uit Betlehem in Juda weggetrek om 'n heenkome te soek in die gebied van Moab."
                },
                "2": {
                    "verse_nr": "2",
                    "verse": "Die man was Elimelek, sy vrou Naomi, en sy twee seuns Maglon en Kiljon. Hulle was afkomstig uit Efrata in Betlehem in Juda. Hulle het in Moab aangekom en hulle daar gevestig."
                },
                "3": {
                    "verse_nr": "3",
                    "verse": "Toe Naomi se man, Elimelek, sterf, het sy en haar twee seuns alleen agtergebly."
                },
                "4": {
                    "verse_nr": "4",
                    "verse": "Die twee seuns het later getrou met die Moabitiese meisies Orpa en Rut. Naomi en haar seuns het omtrent tien jaar in Moab gebly."
                },
                "5": {
                    "verse_nr": "5",
                    "verse": "Toe haar twee seuns Maglon en Kiljon ook sterf, het sy alleen agtergebly sonder haar seuns en sonder haar man."
                },
                "6": {
                    "verse_nr": "6",
                    "verse": "Toe sy verneem dat die Here vir sy volk uitkoms gebring het deur vir hulle 'n goeie oes te gee, het sy en haar skoondogters klaargemaak om van Moab af terug te gaan."
                },
                "7": {
                    "verse_nr": "7",
                    "verse": "Sy en haar skoondogters het saam vertrek uit die plek waar hulle gebly het, op pad na Juda toe."
                },
                "8": {
                    "verse_nr": "8",
                    "verse": "Toe s\u00ea Naomi vir haar twee skoondogters: \u201cJulle moet liewer teruggaan na julle ouerhuise toe. Mag die Here sy liefde aan julle bewys, soos julle aan die oorledenes en aan my liefde bewys het."
                },
                "9": {
                    "verse_nr": "9",
                    "verse": "Mag die Here vir julle elkeen weer 'n goeie man en 'n heenkome gee.\u201d\nToe sy van hulle wou afskeid neem, het hulle begin huil"
                },
                "10": {
                    "verse_nr": "10",
                    "verse": "en vir haar ges\u00ea: \u201cNee, ons wil met Ma saamgaan na Ma se volk toe.\u201d"
                },
                "11": {
                    "verse_nr": "11",
                    "verse": "Maar Naomi het weer vir hulle ges\u00ea: \u201cGaan terug, my dogters. Waarom sou julle saam met my wou kom? Het ek nog enige hoop om seuns in die w\u00eareld te bring, sodat julle met hulle sou kon trou?"
                },
                "12": {
                    "verse_nr": "12",
                    "verse": "Gaan asseblief maar terug, my dogters, ek is te oud om weer te trou; selfs al sou ek s\u00ea daar is nog hoop vir my, al sou ek vannag by 'n man slaap, al sou ek nog seuns in die w\u00eareld bring"
                },
                "13": {
                    "verse_nr": "13",
                    "verse": "sou julle kon wag tot hulle groot is? Sou julle julle ondertussen daarvan kon weerhou om te trou? Dit is onmoontlik, my dogters. Nee, my lot is swaarder as julle s'n: die Here het teen my gedraai.\u201d"
                },
                "14": {
                    "verse_nr": "14",
                    "verse": "Toe het Naomi se skoondogters weer begin huil, en Orpa het van haar afskeid geneem, maar Rut het by haar gebly."
                },
                "15": {
                    "verse_nr": "15",
                    "verse": "Toe s\u00ea Naomi: \u201cKyk, jou skoonsuster het teruggegaan na haar volk en na haar gode toe. Gaan jy nou ook saam met haar terug.\u201d"
                },
                "16": {
                    "verse_nr": "16",
                    "verse": "Maar Rut het geantwoord: \u201cMoet my tog nie dwing om van u af weg te gaan en om om te draai nie, want waar u gaan, sal ek gaan; waar u bly, sal ek bly; u volk is my volk; u God is my God"
                },
                "17": {
                    "verse_nr": "17",
                    "verse": "waar u sterf, sal ek sterf en daar sal ek begrawe word. Ek l\u00ea 'n eed af voor die Here: net die dood sal ons skei.\u201d"
                },
                "18": {
                    "verse_nr": "18",
                    "verse": "Naomi het besef dat Rut vasbeslote was om saam met haar te gaan en sy het opgehou om haar te probeer ompraat."
                },
                "19": {
                    "verse_nr": "19",
                    "verse": "Hulle twee is toe saam na Betlehem toe. Met hulle aankoms in Betlehem was daar groot opgewondenheid in die stad, en die vrouens het ges\u00ea: \u201cMaar dis mos Naomi!\u201d"
                },
                "20": {
                    "verse_nr": "20",
                    "verse": "Hierop het Naomi vir hulle ges\u00ea: \u201cMoet my asseblief nie meer Naomi noem nie, noem my Mara, want die Almagtige het die lewe vir my baie bitter gemaak."
                },
                "21": {
                    "verse_nr": "21",
                    "verse": "My lewe was vol toe ek hier weg is, maar die Here het my leeg laat terugkom. Waarom noem julle my nog Naomi? Die Here het dan teen my gedraai, die Almagtige het 'n ramp oor my gebring.\u201d"
                },
                "22": {
                    "verse_nr": "22",
                    "verse": "So het Naomi uit Moab teruggekom en Rut, haar Moabitiese skoondogter, was by haar. Hulle het in Betlehem aangekom aan die begin van die garsoes."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Naomi het 'n vermo\u00ebnde familielid gehad van haar man Elimelek se kant af. Sy naam was Boas."
                },
                "2": {
                    "verse_nr": "2",
                    "verse": "Rut, die Moabitiese vrou, vra toe vir Naomi: \u201cMag ek lande toe gaan om are op te tel by iemand wat my toelaat om dit te doen?\u201d\nNaomi antwoord haar: \u201cGaan gerus maar, my dogter.\u201d"
                },
                "3": {
                    "verse_nr": "3",
                    "verse": "Sy het toe geloop om in die land te gaan are optel agter die graansnyers aan. Sy het uitgekom by di\u00e9 deel van die land wat behoort het aan Boas, die familielid van Elimelek."
                },
                "4": {
                    "verse_nr": "4",
                    "verse": "Boas het toe juis self uit Betlehem daar aangekom en hy het vir die snyers ges\u00ea: \u201cMag die Here by julle wees,\u201d en hulle het hom geantwoord: \u201cMag die Here u se\u00ebn.\u201d"
                },
                "5": {
                    "verse_nr": "5",
                    "verse": "Boas vra toe vir sy voorman: \u201cWie is daardie meisie?\u201d"
                },
                "6": {
                    "verse_nr": "6",
                    "verse": "en hy antwoord: \u201cSy is 'n Moabitiese meisie wat saam met Naomi van Moab af gekom het."
                },
                "7": {
                    "verse_nr": "7",
                    "verse": "Sy het gevra of sy are agter die snyers mag optel. Sy het toe gekom en is nog al die tyd besig van vanm\u00f4re af tot nou toe. Sy rus nou net 'n bietjie.\u201d"
                },
                "8": {
                    "verse_nr": "8",
                    "verse": "Boas s\u00ea toe vir Rut: \u201cLuister, my dogter, moenie op 'n ander land gaan are optel nie; moet ook nie hier weggaan nie. Bly hier by die meisies."
                },
                "9": {
                    "verse_nr": "9",
                    "verse": "Bly op die land waar hulle oes, en volg hulle. Ek het die mans aanges\u00ea om jou nie lastig te val nie. En wanneer jy dors is, gaan na die waterkruike toe en drink van die water wat die werksmense vir hulle geskep het.\u201d"
                },
                "10": {
                    "verse_nr": "10",
                    "verse": "Rut het diep gebuig voor Boas en gevra: \u201cWaarom is u so goed vir my en stel u belang in my, in 'n buitelander?\u201d"
                },
                "11": {
                    "verse_nr": "11",
                    "verse": "Boas antwoord haar toe: \u201cEk weet van alles wat jy vir jou skoonma gedoen het na die dood van haar man en dat jy jou ouers en jou geboorteland verlaat het en na 'n volk toe gekom het waarvan jy vantevore niks geweet het nie."
                },
                "12": {
                    "verse_nr": "12",
                    "verse": "Mag die Here jou beloon vir wat jy gedoen het. Mag jy 'n welverdiende beloning ontvang van die Here die God van Israel onder wie se vleuels jy kom skuil het.\u201d"
                },
                "13": {
                    "verse_nr": "13",
                    "verse": "Sy het geantwoord: \u201cMeneer, u bewys my 'n guns, u laat my goed voel, u is vriendelik met my, al is ek nie eers een van u slavinne nie.\u201d"
                },
                "14": {
                    "verse_nr": "14",
                    "verse": "Toe dit etenstyd was, s\u00ea Boas vir haar: \u201cKom hierheen en eet 'n stukkie brood en doop dit in die wynsous.\u201d\nSy het toe by die snyers gaan sit, en Boas het vir haar gebraaide koring gegee. Nadat sy genoeg ge\u00ebet het en selfs oorgehou het"
                },
                "15": {
                    "verse_nr": "15",
                    "verse": "het sy opgestaan om weer te gaan are optel. Boas het sy werkers toe beveel: \u201cSy mag selfs tussen die gerwe are optel en julle mag haar nie pla nie"
                },
                "16": {
                    "verse_nr": "16",
                    "verse": "julle moet ook van die are uit die gerwe haal en dit op die grond laat val. Sy mag dit optel sonder dat julle haar daaroor aanspreek.\u201d"
                },
                "17": {
                    "verse_nr": "17",
                    "verse": "Rut het tot die aand toe are opgetel in die land. En toe sy uitslaan wat sy opgetel het, was dit ongeveer dertien kilogram."
                },
                "18": {
                    "verse_nr": "18",
                    "verse": "Sy het dit gevat en saamgeneem stad toe. Haar skoonma het gesien hoeveel sy bymekaargemaak het. Rut het ook van die kos wat sy oorgehou het, vir haar skoonma gegee."
                },
                "19": {
                    "verse_nr": "19",
                    "verse": "Haar skoonma vra haar toe: \u201cWaar het jy vandag are opgetel en wat het jy alles gedoen? Mag di\u00e9 een wat in jou belang gestel het, deur die Here gese\u00ebn word.\u201d Sy het toe vir haar skoonma vertel wat sy gedoen het en dat die man by wie sy die dag gewerk het, se naam Boas is."
                },
                "20": {
                    "verse_nr": "20",
                    "verse": "Naomi s\u00ea toe vir haar skoondogter: \u201cMag hy gese\u00ebn word deur die Here wat nie nalaat om sy trou aan lewendes en dooies te bewys nie. En,\u201d het Naomi bygevoeg, \u201chierdie man is familie van ons. Hy is een van ons lossers.\u201d"
                },
                "21": {
                    "verse_nr": "21",
                    "verse": "Rut, die Moabitiese vrou, s\u00ea toe: \u201cHy het ook nog vir my ges\u00ea ek moet by sy werksters bly totdat hulle klaar geoes het.\u201d"
                },
                "22": {
                    "verse_nr": "22",
                    "verse": "Hierop s\u00ea Naomi vir haar: \u201cDit is goed vir jou, my dogter, dat jy saam met sy werksters uitgaan. Op 'n ander land sal jy dalk gemolesteer word.\u201d"
                },
                "23": {
                    "verse_nr": "23",
                    "verse": "Rut het toe saam met die werksters van Boas are opgetel totdat die gars- en koringoes ingesamel was. Sy het nog by haar skoonma gewoon."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Rut se skoonma Naomi het vir haar ges\u00ea: \u201cMy dogter, dit is my verantwoordelikheid om vir jou 'n heenkome te soek sodat dit met jou goed kan gaan."
                },
                "2": {
                    "verse_nr": "2",
                    "verse": "Kyk, Boas saam met wie se werksters jy gewerk het, is mos familie van ons. Hy dors vannag gars op die dorsvloer."
                },
                "3": {
                    "verse_nr": "3",
                    "verse": "Was jou, maak jou mooi en trek jou netjies aan en gaan na die dorsvloer toe. Moenie dat hy jou gewaar voordat hy klaar ge\u00ebet en gedrink het nie."
                },
                "4": {
                    "verse_nr": "4",
                    "verse": "Wanneer hy gaan slaap, sorg dat jy weet waar hy gaan l\u00ea. Dan gaan jy soontoe en kruip by sy voete in. Hy sal jou dan s\u00ea wat jy moet doen.\u201d"
                },
                "5": {
                    "verse_nr": "5",
                    "verse": "Toe antwoord Rut: \u201cEk sal doen wat u ges\u00ea het.\u201d"
                },
                "6": {
                    "verse_nr": "6",
                    "verse": "Sy het na die dorsvloer toe gegaan en alles gedoen wat haar skoonma vir haar ges\u00ea het."
                },
                "7": {
                    "verse_nr": "7",
                    "verse": "Nadat Boas ge\u00ebet en gedrink het, was hy baie vrolik en het hy langs die mied gaan l\u00ea. Rut het toe stilletjies gekom, sy voete oopgemaak en by sy voete ingekruip."
                },
                "8": {
                    "verse_nr": "8",
                    "verse": "Toe hy in die middel van die nag wakker skrik en omdraai, was hy baie verbaas toe hy 'n vrou by sy voete gewaar."
                },
                "9": {
                    "verse_nr": "9",
                    "verse": "Hy vra toe vir haar: \u201cWie is jy?\u201d en sy antwoord: \u201cEk is Rut, ek is van u afhanklik, en u is my losser; neem my nou onder u beskerming.\u201d"
                },
                "10": {
                    "verse_nr": "10",
                    "verse": "Hy s\u00ea toe: \u201cMag die Here jou se\u00ebn, my dogter! Wat jy nou doen, naamlik dat jy agter geen jongman, arm of ryk, aanloop nie, is baie beter as die liefde wat jy aan die begin aan jou skoonma bewys het."
                },
                "11": {
                    "verse_nr": "11",
                    "verse": "Moet nou nie verder bekommerd wees nie, my dogter. Alles wat jy my vra, sal ek doen, want al die mense weet dat jy 'n goeie vrou is."
                },
                "12": {
                    "verse_nr": "12",
                    "verse": "Dit is waar dat ek jou losser is, maar nou is dit ook so dat daar 'n ander losser is wat nader familie is as ek."
                },
                "13": {
                    "verse_nr": "13",
                    "verse": "Slaap vannag hier. As hy dan m\u00f4reoggend bereid is om as jou losser op te tree, goed, maar as hy nie wil nie, sal ek so seker as die Here leef, as losser optree. Bly hier tot m\u00f4reoggend.\u201d"
                },
                "14": {
                    "verse_nr": "14",
                    "verse": "Sy het toe by sy voete bly l\u00ea tot die oggend, maar voordat dit lig genoeg was om iemand te herken, het sy opgestaan, \u201cwant,\u201d het Boas ges\u00ea, \u201cdit moenie bekend word dat 'n vrou na die dorsvloer toe gekom het nie.\u201d"
                },
                "15": {
                    "verse_nr": "15",
                    "verse": "Hy het ook ges\u00ea: \u201cBring die tjalie wat jy om het en hou dit oop.\u201d\nSy het dit oopgehou, en hy het ses en twintig kilogram gars vir haar daarin afgemeet en dit op haar rug getel. Hy is toe stad toe"
                },
                "16": {
                    "verse_nr": "16",
                    "verse": "en sy het na haar skoonma toe gegaan.\nSy vra toe vir Rut: \u201cHoe het dit toe gegaan, my dogter?\u201d\nSy het haar vertel wat Boas alles vir haar gedoen het en"
                },
                "17": {
                    "verse_nr": "17",
                    "verse": "ges\u00ea: \u201cHy het vir my hierdie ses en twintig kilogram gars gegee, want hy het ges\u00ea ek mag nie met le\u00eb hande by my skoonma aankom nie.\u201d"
                },
                "18": {
                    "verse_nr": "18",
                    "verse": "Naomi s\u00ea toe: \u201cWag maar en kyk wat nou gaan gebeur, my dogter. Die man sal beslis nie vandag rus voordat die saak afgehandel is nie.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ondertussen het Boas na die stadspoort toe gegaan en daar gaan sit. Juis toe kom die losser van wie Boas gepraat het, daar verby. Boas roep toe: \u201cKom sit hier, my vriend.\u201d\nNadat hy kom sit het, het Boas"
                },
                "2": {
                    "verse_nr": "2",
                    "verse": "ook tien leiers van die stad gevra om daar te kom sit, en hulle het dit gedoen."
                },
                "3": {
                    "verse_nr": "3",
                    "verse": "Boas s\u00ea toe vir die losser: \u201cNaomi, die vrou wat uit Moab teruggekom het, bied die stuk grond wat aan ons familielid Elimelek behoort het, te koop aan."
                },
                "4": {
                    "verse_nr": "4",
                    "verse": "Ek het gedink ek behoort dit vir jou te s\u00ea. Koop dit nou in die teenwoordigheid van almal wat hier sit en voor die leiers van die volk; indien jy bereid is om as losser op te tree, doen dit dan, maar indien nie, s\u00ea dit vir my dat ek dit weet, want ek is n\u00e1 jou die volgende een wat die lossersreg moet uitoefen.\u201d\nHy antwoord toe: \u201cEk is bereid om as losser op te tree.\u201d"
                },
                "5": {
                    "verse_nr": "5",
                    "verse": "Daarop s\u00ea Boas: \u201cWanneer jy die stuk grond van Naomi koop, kry jy terselfdertyd vir Rut die Moabitiese weduwee sodat die grond in die oorledene se familie bly.\u201d"
                },
                "6": {
                    "verse_nr": "6",
                    "verse": "Die losser s\u00ea toe: \u201cIn daardie geval sal ek my reg om as losser op te tree, laat vaar, want anders sou dit beteken dat my eie eiendom in gevaar kom. Tree jy nou maar as losser op, want ek sien nie meer daarvoor kans nie.\u201d"
                },
                "7": {
                    "verse_nr": "7",
                    "verse": "In Israel was dit gebruiklik by die lossingsprosedure of by die ruil van enige eiendom dat die een party 'n skoen uittrek en aan die ander party gee. Dit was die manier waarop die bekragtiging van 'n transaksie in Israel plaasgevind het."
                },
                "8": {
                    "verse_nr": "8",
                    "verse": "Die losser s\u00ea toe vir Boas: \u201cJy kan dit maar koop,\u201d en die losser het sy skoen uitgetrek."
                },
                "9": {
                    "verse_nr": "9",
                    "verse": "Hierop s\u00ea Boas vir die leiers en almal teenwoordig: \u201cJulle is vandag getuies dat ek alles wat aan Elimelek en Kiljon en Maglon behoort het, van Naomi gekoop het en dat"
                },
                "10": {
                    "verse_nr": "10",
                    "verse": "ek ook die Moabitiese vrou Rut, die weduwee van Maglon, vir my as vrou gekry het. So sal die grond in die oorledene se familie bly en sy nagedagtenis nie vergeet word in die volkslewe nie. Ja, julle is vandag getuies.\u201d"
                },
                "11": {
                    "verse_nr": "11",
                    "verse": "Die leiers en almal wat in die stadspoort bymekaar was, het toe bevestig: \u201cOns is getuies. Mag die Here die vrou wat nou in jou huis inkom, soos Ragel en Lea maak wat saam gebou het aan die volk Israel. Verwerf aansien in Efrata en maak naam vir jouself in Betlehem."
                },
                "12": {
                    "verse_nr": "12",
                    "verse": "Mag die nageslag wat die Here jou uit hierdie jong vrou sal gee, wees soos di\u00e9 van Peres wat deur Tamar vir Juda in die w\u00eareld gebring is.\u201d"
                },
                "13": {
                    "verse_nr": "13",
                    "verse": "Boas het toe met Rut getrou en hy het gemeenskap met haar gehad. Die Here het haar swanger laat word, en Rut het 'n seuntjie in die w\u00eareld gebring."
                },
                "14": {
                    "verse_nr": "14",
                    "verse": "Die vrouens s\u00ea toe vir Naomi: \u201cAan die Here kom die lof toe omdat Hy vandag vir jou 'n losser gegee het. Mag die losser se naam bekend wees in Israel"
                },
                "15": {
                    "verse_nr": "15",
                    "verse": "en mag hy vir jou vreugde bring en jou op jou oudag versorg. Jou skoondogter wat jou liefhet en wat vir jou meer werd is as sewe seuns, het hom in die w\u00eareld gebring.\u201d"
                },
                "16": {
                    "verse_nr": "16",
                    "verse": "Naomi het toe die seuntjie op haar skoot gevat en as haar eie aangeneem."
                },
                "17": {
                    "verse_nr": "17",
                    "verse": "Haar buurvroue het die seuntjie toe 'n naam gegee. Hulle het hom Obed genoem en ges\u00ea: \u201c'n Seun is vir Naomi gebore.\u201d\nObed was die voorvader van Dawid."
                },
                "18": {
                    "verse_nr": "18",
                    "verse": "Hier is nou die geslagsregister van Peres: Peres was die vader van Gesron"
                },
                "19": {
                    "verse_nr": "19",
                    "verse": "Gesron van Ram, Ram van Amminadab"
                },
                "20": {
                    "verse_nr": "20",
                    "verse": "Amminadab van Nagson, Nagson van Salmon"
                },
                "21": {
                    "verse_nr": "21",
                    "verse": "Salmon van Boas, Boas van Obed"
                },
                "22": {
                    "verse_nr": "22",
                    "verse": "Obed van Isai, en Isai was die vader van Dawid."
                }
            }
        }
    }
}