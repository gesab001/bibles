{
    "version": "AFR83",
    "book_name": "Habakkuk",
    "book_nr": "35",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "'n Uitspraak van die Here wat Hy aan die profeet Habakuk geopenbaar het."
                },
                "2": {
                    "verse_nr": "2",
                    "verse": "Hoe lank moet ek om hulp roep\nvoordat U hoor, Here,\nmoet ek by U bly kla oor geweld\nvoordat U red?"
                },
                "3": {
                    "verse_nr": "3",
                    "verse": "Waarom laat U my die onreg sien wat gedoen word,\nwaarom kyk U toe as daar soveel ellende is?\nOral rondom my is daar onderdrukking en geweld,\nen word daar getwis en gebaklei."
                },
                "4": {
                    "verse_nr": "4",
                    "verse": "Die wet het nie meer krag nie,\nen daar geskied nie meer reg nie.\nSlegte mense het die oorhand oor die goeies,\nen so word die reg verkrag."
                },
                "5": {
                    "verse_nr": "5",
                    "verse": "Die Here het geantwoord:\nKyk na die ander nasies:\njulle sal verstom staan oor wat julle sien.\nEk gaan nog tydens julle lewe iets doen wat julle nie sal glo\nas dit vir julle vertel word nie."
                },
                "6": {
                    "verse_nr": "6",
                    "verse": "Ek gaan die Galde\u00ebrs laat kom,\ndie wrede, woeste nasie\nwat dwarsoor die aarde rondtrek\nom lande te verower wat nie hulle s'n is nie."
                },
                "7": {
                    "verse_nr": "7",
                    "verse": "Hulle is 'n nasie wat vrees en ontsag inboesem,\nhulle ken net een wet, een trots, hulle eie."
                },
                "8": {
                    "verse_nr": "8",
                    "verse": "Hulle perde is vinniger as luiperds,\nvuriger as honger wolwe.\nHulle ruiters kom aan op 'n galop,\nhulle kom van ver af,\nhulle vlieg soos arende wat op hulle prooi neerskiet."
                },
                "9": {
                    "verse_nr": "9",
                    "verse": "Hulle hele le\u00ebrmag kom om verwoesting te saai,\nhulle kom aangestorm soos die oostewind\nen maak krygsgevangenes bymekaar soos sand."
                },
                "10": {
                    "verse_nr": "10",
                    "verse": "Die Galde\u00ebrs dryf die spot met konings\nen lag maghebbers uit.\nHulle lag oor al die vestingstede:\nhulle gooi grondwalle teen die stede op en neem hulle in."
                },
                "11": {
                    "verse_nr": "11",
                    "verse": "Dan jaag hulle verder, hulle trek verby soos die wind.\nVir hierdie sondige nasie is sy eie mag sy god."
                },
                "12": {
                    "verse_nr": "12",
                    "verse": "U is tog van altyd af daar, Here;\nU is my heilige God;\nons sal nie sterwe nie.\nU, Here, het die Galde\u00ebrs aangestel om die vonnis te voltrek,\nU, ons Rots, het hulle die mag gegee om ons te straf."
                },
                "13": {
                    "verse_nr": "13",
                    "verse": "U o\u00eb is te rein om toe te kyk terwyl daar verkeerd gedoen word,\nU kan tog nie sien dat daar ellende is en niks doen nie!\nWaarom doen U dan niks aan die trouelose mense nie,\nwaarom bly U stil wanneer slegte mense di\u00e9 vernietig\nwat beter as hulle is?"
                },
                "14": {
                    "verse_nr": "14",
                    "verse": "Hoe kan U mense behandel asof hulle visse is,\nasof hulle kruipende insekte sonder leier is?"
                },
                "15": {
                    "verse_nr": "15",
                    "verse": "Die Galde\u00ebrs vang mense met hoeke,\ntrek hulle vas in nette,\nmaak hulle bymekaar in treknette,\nen juig en jubel oor die vangs!"
                },
                "16": {
                    "verse_nr": "16",
                    "verse": "Die Galde\u00ebrs bring selfs offers vir hulle nette,\nbrand wierook vir hulle treknette,\nwant deur die nette leef hulle in weelde\nen het hulle volop kos!"
                },
                "17": {
                    "verse_nr": "17",
                    "verse": "Sal hulle maar deurentyd voortgaan om hulle nette uit te skud,\nom nasies meedo\u00ebnloos om die lewe te bring?"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ek wil op my uitkyktoring gaan staan,\nmy plek op die vestingmuur gaan inneem,\nek wil wag om te verneem wat die Here vir my sal s\u00ea\nen wat ek moet antwoord wanneer mense my verwyt."
                },
                "2": {
                    "verse_nr": "2",
                    "verse": "Die Here het toe vir my ges\u00ea:\nSkryf wat Ek aan jou gaan openbaar duidelik op kleitablette\nsodat mense dit sommer in die verbygaan kan lees."
                },
                "3": {
                    "verse_nr": "3",
                    "verse": "Die openbaring geld vir 'n bepaalde tyd;\ndit sal gou kom want dit kom beslis.\nJy moet net geduldig bly wag\nas dit nie gou kom nie,\nwant dit kom beslis, dit sal nie uitbly nie."
                },
                "4": {
                    "verse_nr": "4",
                    "verse": "Dit is die boodskap:\nWie nie reg gesind is nie, sal sy verdiende loon kry,\nmaar wie reg doen, sal lewe omdat hy getrou bly."
                },
                "5": {
                    "verse_nr": "5",
                    "verse": "'n Hooghartige mens wat hom deur sy rykdom laat mislei,\nsal nie in sy doel slaag nie,\nal is hy so gulsig soos die doderyk,\nso onversadigbaar soos die dood,\nal versamel hy al die nasies rondom hom,\nal maak hy gevangenes van al die volke."
                },
                "6": {
                    "verse_nr": "6",
                    "verse": "Dieselfde volke sal spotliedjies oor hom sing\nen met minagting na hom verwys.\nHulle sal s\u00ea:\nEllende wag vir hom wat hom verryk met goed wat nie syne is nie,\nwat vir hom al meer goed inpalm wat verpand is. Hoe lank sal dit nog voortduur?"
                },
                "7": {
                    "verse_nr": "7",
                    "verse": "Die tyd kom vinnig nader dat jy self in die skuld sal wees,\ndat skuldeisers vir wie jy sidder, skielik voor jou sal staan\nen jou sal kaalstroop."
                },
                "8": {
                    "verse_nr": "8",
                    "verse": "Jy het baie nasies geplunder,\nmaar nou sal di\u00e9 wat oorgebly het, jou plunder,\nwant jy het baie bloed vergiet,\ngeweld gepleeg in baie lande, teen stede en teen hulle inwoners."
                },
                "9": {
                    "verse_nr": "9",
                    "verse": "Ellende wag vir hom wat hom ten koste van ander wou verryk en daardeur 'n ramp oor sy familie gebring het,\nhy wat vir hom 'n ho\u00eb nes wou bou\njuis om 'n ramp vry te spring."
                },
                "10": {
                    "verse_nr": "10",
                    "verse": "Met jou geknoei het jy jou familie se ondergang bewerk;\njy wou baie volke uitroei, maar daarmee het jy 'n einde aan jou eie lewe gemaak."
                },
                "11": {
                    "verse_nr": "11",
                    "verse": "Selfs die klippe in die mure skreeu oor wat jy gedoen het,\nen die balke skreeu saam."
                },
                "12": {
                    "verse_nr": "12",
                    "verse": "Ellende wag vir hom wat 'n stad bou met moord,\nwat 'n dorp aanl\u00ea met onreg."
                },
                "13": {
                    "verse_nr": "13",
                    "verse": "Dit is die Here die Almagtige wat dit beskik het dat d\u00edt\nwaarvoor volke gewerk het\nin vlamme opgegaan het,\ndat volke hulle tevergeefs afgesloof het."
                },
                "14": {
                    "verse_nr": "14",
                    "verse": "Soos waters die seebodem bedek,\nso sal die magtige teenwoordigheid van die Here oral op die aarde geken word."
                },
                "15": {
                    "verse_nr": "15",
                    "verse": "Ellende wag vir hom wat, toe hy vir 'n ander drank gegee het,\ndit met gif gemeng het\nen hom dronk gemaak het\nom na sy kaal geslagsdele te kan kyk."
                },
                "16": {
                    "verse_nr": "16",
                    "verse": "Jy sal self met skande in plaas van met eer oorlaai word,\njy sal self dronk word en jou ontbloot!\nDie Here sal jou die oordeelsbeker wat in sy hand is, gee om te drink,\nen jou eer sal in skande verander word."
                },
                "17": {
                    "verse_nr": "17",
                    "verse": "Jou geweld teen die Libanon sal jouself tref,\njou mishandeling van die diere op die Libanon\nsal jouself vernietig.\nJy het baie bloed vergiet,\njy het geweld gepleeg teen baie lande, teen stede met hulle inwoners."
                },
                "18": {
                    "verse_nr": "18",
                    "verse": "Wat is die nut van 'n afgod?\nDit is maar net iets wat deur 'n mens gemaak is,\n'n beeld waarvan net bedrog\nte wagte kan wees.\nWat baat dit die maker om op sy maaksel te vertrou\nas hy 'n afgod gemaak het wat nie eens kan praat nie?"
                },
                "19": {
                    "verse_nr": "19",
                    "verse": "Ellende wag vir hom wat vir 'n stuk hout s\u00ea: \u201cWord wakker!\u201d\nof vir 'n dooie stuk klip: \u201cStaan op!\u201d\nKan 'n afgod jou iets leer?\nAl is hy met goud of silwer oorgetrek,\nis daar geen lewe in hom nie."
                },
                "20": {
                    "verse_nr": "20",
                    "verse": "Die Here is in sy heilige tempel:\nalmal op aarde moet in sy teenwoordigheid stil wees!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "'n Gebed van die profeet Habakuk. Op die wysie van 'n klaaglied."
                },
                "2": {
                    "verse_nr": "2",
                    "verse": "Here, ek het gehoor wat van U vertel is\nen ek is vervul met ontsag vir wat U gedoen het.\nDoen dit tog ook in ons tyd,\nlaat u dade ook in ons tyd ervaar word,\nontferm U selfs in u toorn."
                },
                "3": {
                    "verse_nr": "3",
                    "verse": "God kom van Teman af,\ndie Heilige kom van Paranberg af. Sela\nDie hemelruim is vol van sy majesteit,\ndie aarde vol van sy roem."
                },
                "4": {
                    "verse_nr": "4",
                    "verse": "Hy kom met die glans van die lig,\nweerligte blits uit sy hand,\nsy hand so vol mag."
                },
                "5": {
                    "verse_nr": "5",
                    "verse": "Voor Hom uit gaan die pes,\nin sy voetstappe volg die dood."
                },
                "6": {
                    "verse_nr": "6",
                    "verse": "Wanneer Hy staan, skud die aarde;\nwanneer Hy kyk, bewe die nasies.\nDie eeue-oue berge verkrummel,\ndie ou-ou heuwels val inmekaar,\ndie berge waaroor Hy van ouds af gewandel het!"
                },
                "7": {
                    "verse_nr": "7",
                    "verse": "Ek het gesien hoe onheil die tente van Kusan tref,\nhoe die tentdoeke van Midian bewe."
                },
                "8": {
                    "verse_nr": "8",
                    "verse": "Was U kwaad vir die riviere, Here?\nHet u toorn teen die strome ontvlam?\nHet die see U woedend gemaak\ndat U op u perde gery het,\nop die strydwaens waarmee U oorwin?"
                },
                "9": {
                    "verse_nr": "9",
                    "verse": "U het u boog uitgehaal\nen met 'n eed die opdrag aan die pyle bevestig. Sela\nU het die aarde oopgebreek en riviere laat stroom."
                },
                "10": {
                    "verse_nr": "10",
                    "verse": "Toe die berge U sien, het hulle gebewe,\nstormwaters het verbygespoel,\ndie diep water het gedreun\nen sy golwe hoog laat opslaan."
                },
                "11": {
                    "verse_nr": "11",
                    "verse": "Toe u vlie\u00ebnde pyle blits\nen u blink spies flikker,\nhet die son en die maan gaan stilstaan op hulle plek."
                },
                "12": {
                    "verse_nr": "12",
                    "verse": "In u gramskap stap U oor die aarde,\nin u toorn vertrap U die nasies."
                },
                "13": {
                    "verse_nr": "13",
                    "verse": "U het uitgegaan om u volk te red,\nom u gesalfde koning te red.\nU verpletter die aanvoerder van die goddeloses,\nU stroop hulle kaal van kop tot tone. Sela"
                },
                "14": {
                    "verse_nr": "14",
                    "verse": "Met sy eie pyle deurboor U die aanvoerder\nwanneer sy manskappe uitstorm om ons te verstrooi\nterwyl hulle jubel soos di\u00e9 wat die\nellendiges in hulle skuilplekke verslind."
                },
                "15": {
                    "verse_nr": "15",
                    "verse": "U trek deur die see met u perde\nsodat die magtige waters bruis."
                },
                "16": {
                    "verse_nr": "16",
                    "verse": "Toe ek hierdie dinge hoor, het ek gesidder,\nmy lippe het gebewe,\nmy hele liggaam het lam geword,\nmy bene het aan die ruk gegaan.\nTog sal ek geduldig wag\ndat die dag van die oordeel\nmoet kom oor die volk deur wie ons aangeval is."
                },
                "17": {
                    "verse_nr": "17",
                    "verse": "Al sou die vyeboom nie bot nie\nen daar geen druiwe aan die wingerde wees nie,\nal sou die olyfoes misluk\nen die lande geen oes lewer nie,\nal sou daar geen kleinvee in die kampe meer wees nie\nen die beeskrale sonder beeste wees"
                },
                "18": {
                    "verse_nr": "18",
                    "verse": "nogtans sal ek in die Here jubel,\nsal ek juig in God, my Redder."
                },
                "19": {
                    "verse_nr": "19",
                    "verse": "Die Here my God gee vir my krag.\nHy maak my voete soos di\u00e9 van 'n ribbok,\nop ho\u00eb plekke laat Hy my veilig loop.\nVir die koorleier. Met snarespel."
                }
            }
        }
    }
}