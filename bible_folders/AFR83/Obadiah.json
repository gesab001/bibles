{
    "version": "AFR83",
    "book_name": "Obadiah",
    "book_nr": "31",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die openbaring wat Obadja ontvang het. So s\u00ea die Here my God oor Edom:\nOns het 'n boodskap ontvang, en dit kom van die Here af. Daar is 'n boodskapper onder die nasies rondgestuur om te s\u00ea: \u201cMaak klaar, kom ons gaan maak oorlog teen Edom!\u201d"
                },
                "2": {
                    "verse_nr": "2",
                    "verse": "Die Here het ges\u00ea:\nEdom, Ek maak jou 'n klein volkie onder die volke,\njy sal glad nie meer gereken word nie."
                },
                "3": {
                    "verse_nr": "3",
                    "verse": "Jy is deur jou vermetelheid mislei,\njy wat daar in die klipskeure sit,\nwie se woonplek hoog in die berge is,\njy wat dink: wie sal my hier afkry grond toe?"
                },
                "4": {
                    "verse_nr": "4",
                    "verse": "Al bou jy daar in die hoogte soos 'n aasvo\u00ebl,\nal sit jy jou nes tussen die sterre,\nEk sal jou daar afhaal, s\u00ea die Here."
                },
                "5": {
                    "verse_nr": "5",
                    "verse": "As diewe of rowers in die nag na jou toe kom,\nsou jy nie bly stilsit nie,\nal steel hulle net tot hulle genoeg het;\nas ander jou wingerd kom afoes,\nsou hulle van die druiwetrosse laat agterbly"
                },
                "6": {
                    "verse_nr": "6",
                    "verse": "maar jy, land van Esau, sal gefynkam word;\nalles wat jy weggesteek het, sal gestroop word."
                },
                "7": {
                    "verse_nr": "7",
                    "verse": "Al jou eie bondgenote sal jou oor jou grense jaag\nen jou in die steek laat.\nJou eie vriende sal jou oorrompel,\nmense vir wie jy kos gegee het,\nsal vir jou strikke stel waar jy dit nie verwag nie."
                },
                "8": {
                    "verse_nr": "8",
                    "verse": "Dit is wat daardie dag sal gebeur, s\u00ea die Here.\nEk sal die wyse mense uitroei uit Edom,\nEk sal die slim mense uitroei uit die bergland van Esau."
                },
                "9": {
                    "verse_nr": "9",
                    "verse": "Jou dapper vegters sal bang word, Teman,\nal die mense sal uitgeroei word uit die bergland van Esau.\nOor die moorde"
                },
                "10": {
                    "verse_nr": "10",
                    "verse": "op jou broervolk Jakob,\noor die geweld teen hom, sal jy verslaan word,\nuitgeroei word vir altyd."
                },
                "11": {
                    "verse_nr": "11",
                    "verse": "Die dag toe vreemdes die bevolking van Jakob gevange weggevoer het,\nhet jy afsydig daar gestaan.\nToe uitlanders die poorte van Jerusalem binnegegaan\nen oor hom begin lootjies trek het, was jy aan hulle kant."
                },
                "12": {
                    "verse_nr": "12",
                    "verse": "Jy moes jou nie daarin verlekker het\ndat jou broer se dag gekom het nie,\ndie dag toe die ongeluk hom getref het;\njy moes nie so bly gewees het oor wat gebeur het\nmet die mense van Juda\ndie dag toe hulle omgekom het nie;\njy moes nie so uit die hoogte gepraat het\ndie dag toe die ellende hulle getref het nie"
                },
                "13": {
                    "verse_nr": "13",
                    "verse": "jy moes nie die poorte van my volk binnegegaan het\ndie dag toe die ramp hom getref het nie;\njy moes jou nie ook verlekker het in sy ongeluk\ndie dag toe die ramp hom getref het nie;\njy moes nie sy besittings geroof het\ndie dag toe die ramp hom getref het nie"
                },
                "14": {
                    "verse_nr": "14",
                    "verse": "jy moes nie by die kruispaaie gaan staan het\nom sy vlugtelinge dood te maak nie;\njy moes nie sy oorlewendes uitgelewer het\ndie dag toe die ellende hom getref het nie."
                },
                "15": {
                    "verse_nr": "15",
                    "verse": "Die dag van die Here is naby,\nnaby vir al die nasies.\nWat jy gedoen het, Edom, sal aan jou gedoen word,\njou dade sal op jou eie kop afkom."
                },
                "16": {
                    "verse_nr": "16",
                    "verse": "Soos julle, my volk Jakob, die oordeelsbeker moes drink\nop my heilige berg,\nso sal die ander nasies dit drink, maar sonder ophou,\nhulle sal drink en sluk,\nen hulle sal word asof hulle nooit bestaan het nie."
                },
                "17": {
                    "verse_nr": "17",
                    "verse": "Maar op Sionsberg sal daar uitkoms kom,\ndit sal weer 'n heilige plek wees.\nDie volk van Jakob sal weer in besit neem\nwat aan hom behoort."
                },
                "18": {
                    "verse_nr": "18",
                    "verse": "Die volk van Jakob sal die vuur wees,\ndie volk van Josef die vlam,\nen die volk van Esau die strooi:\nJosef sal hom brand en hom verteer,\nen van die volk van Esau sal niemand oorbly nie.\nDie Here het dit ges\u00ea."
                },
                "19": {
                    "verse_nr": "19",
                    "verse": "Mense uit die Suidland sal die bergland van Esau in besit neem,\nmense uit die Laeveld die gebied van die Filistyne.\nJakob sal die Efraimsvelde in besit neem,\nen die veld van Samaria, Benjamin en Gilead."
                },
                "20": {
                    "verse_nr": "20",
                    "verse": "Dieselfde Israeliete wat in ballingskap weggevoer is,\nsal Kana\u00e4n in besit neem tot by Sarfat;\ndie mense van Jerusalem wat nou ballinge in Sefarad is,\nsal die stede in die Suidland in besit neem."
                },
                "21": {
                    "verse_nr": "21",
                    "verse": "Die bevrydes op Sionsberg sal optrek\nom oor die bergland van Esau te regeer,\nen die heerskappy sal aan die Here behoort."
                }
            }
        }
    }
}