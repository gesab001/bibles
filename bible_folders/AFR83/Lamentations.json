{
    "version": "AFR83",
    "book_name": "Lamentations",
    "book_nr": "25",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ag, hoe verlate l\u00ea die stad\nwat vol mense was!\nSy het soos 'n weduwee geword,\nsy wat magtig was onder die nasies.\nSy wat heerskappy gevoer het oor ander\nmoet nou dwangarbeid doen."
                },
                "2": {
                    "verse_nr": "2",
                    "verse": "Onbedaarlik huil sy die hele nag,\ndie trane loop oor haar wange.\nNiemand van haar vroe\u00ebre minnaars\nis daar om haar te troos nie.\nAl haar bondgenote het teen haar verraad gepleeg,\nhulle het haar vyande geword."
                },
                "3": {
                    "verse_nr": "3",
                    "verse": "Juda se mense is weggevoer, hulle kry swaar, hulle is slawe,\nhulle sit tussen vreemde nasies\nwaar hulle geen rusplek kry nie;\nhulle agtervolgers het hulle ingehaal,\nhulle in die noutes vasgekeer."
                },
                "4": {
                    "verse_nr": "4",
                    "verse": "Die paaie na Sion toe treur\nomdat daar geen feesgangers is nie;\nal haar poorte is verlate,\nhaar priesters sug,\nhaar jong vroue is bedroef,\nsy het dit bitter."
                },
                "5": {
                    "verse_nr": "5",
                    "verse": "Haar te\u00ebstanders het haar heersers geword,\nhaar vyande lewe nou rustig.\nDie Here het haar laat ly oor haar baie sonde;\nhaar kinders het ballinge geword,\ndeur die vyand weggevoer."
                },
                "6": {
                    "verse_nr": "6",
                    "verse": "Die prag van Sion het alles verdwyn.\nHaar leiers het soos takbokke geword\nwat geen weiveld vind nie,\nhulle moes magteloos wegtrek voor hulle agtervolgers uit."
                },
                "7": {
                    "verse_nr": "7",
                    "verse": "In hierdie dae van haar ellende en verdrukking\ndink Jerusalem aan al haar kosbare dinge van die verlede.\nToe haar volk in die hande van die vyand geval het,\nwas daar niemand wat haar gehelp het nie;\nhaar vyande het dit gesien,\nhulle het gelag oor wat van haar geword het."
                },
                "8": {
                    "verse_nr": "8",
                    "verse": "Jerusalem het groot sonde gedoen,\ndit het haar soos 'n onrein vrou laat word;\ndie mense het haar naaktheid gesien,\nalmal wat haar ge\u00eber het, verag haar nou.\nSy sug en draai weg."
                },
                "9": {
                    "verse_nr": "9",
                    "verse": "Haar onreinheid wys aan haar klere,\nsy het nie gedink aan wat van haar sou word nie.\nSy het diep geval\nen daar is niemand wat haar bystaan nie.\nSien tog my ellende raak, Here,\nkyk wat matig die vyand hom aan!"
                },
                "10": {
                    "verse_nr": "10",
                    "verse": "Die vyand het beslag gel\u00ea\nop al haar waardevolle dinge;\nsy moes aanskou hoe heidennasies\nin haar heiligdom ingaan,\nhulle vir wie U belet het\nom in u gemeente te kom."
                },
                "11": {
                    "verse_nr": "11",
                    "verse": "Haar hele bevolking sug,\nhulle soek brood,\nhulle het hulle waardevolle besittings verruil\nvir kos om aan die lewe te bly.\nKyk tog, Here, en sien tog raak\nhoe verag ek is."
                },
                "12": {
                    "verse_nr": "12",
                    "verse": "Raak dit julle nie,\njulle almal wat met die pad verbygaan?\nKyk tog self of daar 'n smart is soos die smart\nwat oor my gekom het,\nwat die Here my aangedoen het\ndie dag toe sy toorn losgebreek het."
                },
                "13": {
                    "verse_nr": "13",
                    "verse": "Hy het 'n vuur van bo af gestuur,\nen dit het my liggaam verteer;\nHy het vir my voete 'n strik gestel,\nmy agteroor laat steier;\nHy het my verlate gemaak,\nongeneeslik siek."
                },
                "14": {
                    "verse_nr": "14",
                    "verse": "My sondes is saamgebind tot 'n juk,\nhulle is saamgevleg deur die hand van die Here,\nhulle is op my nek gesit,\nen dit het my krag laat ingee.\nDie Here het my oorgegee in die mag van mense\nteen wie ek geen weerstand kon bied nie."
                },
                "15": {
                    "verse_nr": "15",
                    "verse": "Die Here het al my dapper manne as waardeloos beskou,\nten koste van my het Hy 'n feestyd uitgeroep\nom 'n slagting onder my jongmanne aan te rig.\nIn 'n parskuip het die Here vir Juda fyngetrap."
                },
                "16": {
                    "verse_nr": "16",
                    "verse": "Dit is daarom dat ek so huil,\ndat die trane uit my o\u00eb stroom.\nDaar is geen trooster naby nie;\nmy bevolking is verslaan,\ndie vyand het die oorhand gekry."
                },
                "17": {
                    "verse_nr": "17",
                    "verse": "Sion steek haar hande uit om hulp,\nmaar daar is niemand wat haar bystaan nie.\nDie Here het vir Jakob aan alle kante vyande ontbied.\nJerusalem het onder hulle soos 'n onrein vrou geword."
                },
                "18": {
                    "verse_nr": "18",
                    "verse": "Die Here het reg gedoen:\nek was ongehoorsaam aan sy woord.\nLuister tog, alle volke,\naanskou my smart:\nmy jong vroue en jongmanne het ballinge geword."
                },
                "19": {
                    "verse_nr": "19",
                    "verse": "Ek het na my bondgenote geroep,\nmaar hulle het my in die steek gelaat.\nMy priesters en leiers het in die stad beswyk\ntoe hulle vir hulle kos gesoek het\nom aan die lewe te bly."
                },
                "20": {
                    "verse_nr": "20",
                    "verse": "Kyk na my nood, Here!\nDit brand in my,\nek is verpletter\nomdat ek so ongehoorsaam was;\nbuite maai die swaard af\nen in die huise heers die pes."
                },
                "21": {
                    "verse_nr": "21",
                    "verse": "Hulle hoor my sug,\nmaar daar kom niemand om my by te staan nie;\nal my vyande hoor hoe sleg dit met my gaan\nen hulle is bly dat U dit gedoen het.\nLaat tog die dag kom wat U aangekondig het,\ndat hulle kan word soos ek is."
                },
                "22": {
                    "verse_nr": "22",
                    "verse": "Laat al hulle boosheid voor U kom,\nen doen met hulle\nsoos U met my gedoen het oor al my sondes.\nEk sug gedurig,\nmy hart is gebreek."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ag, hoe het die Here in sy toorn\ndie donker laat toesak oor Sion!\nHy het die pragstad van Israel tot in die stof verneder,\nHy het op die dag van sy toorn\nsy eie tempel nie ontsien nie."
                },
                "2": {
                    "verse_nr": "2",
                    "verse": "Die Here het geen genade betoon nie,\nHy het al die woonplekke van Jakob vernietig,\nHy het in sy toorn\ndie vestings van Juda afgebreek.\nHy het die koninkryk verwoes,\ndie leiers tot in die stof verneder."
                },
                "3": {
                    "verse_nr": "3",
                    "verse": "Deur sy vernietigende toorn\nhet Hy die krag van Israel heeltemal gebreek.\nToe die vyand kom,\nhet die Here sy magtige hand teruggetrek\nen sy toorn teen Jakob laat brand\nsoos 'n vlam wat alles rondom verteer."
                },
                "4": {
                    "verse_nr": "4",
                    "verse": "Soos 'n vyand het Hy sy boog gespan en aangel\u00ea,\nsoos 'n te\u00ebstander\nhet Hy al wat dierbaar is, uitgeroei;\nin die woning van Sion\nhet Hy sy toorn uitgegiet soos vuur."
                },
                "5": {
                    "verse_nr": "5",
                    "verse": "Die Here het soos 'n vyand geword,\nHy het Israel vernietig,\nHy het al die wonings vernietig,\ndie vestings verwoes,\nHy het ellende op ellende oor Juda gebring."
                },
                "6": {
                    "verse_nr": "6",
                    "verse": "Hy het sy eie woning verniel\nasof dit 'n skerm in 'n tuin is,\nHy het die plek van ontmoeting vernietig;\ndie Here het in Sion feestyd en sabbat laat ophou;\nin sy groot toorn het Hy koning en priester verwerp."
                },
                "7": {
                    "verse_nr": "7",
                    "verse": "Die Here het sy altaar verwerp\nen sy heiligdom laat vertrap.\nHy het die mure rondom die tempelgebou\nlaat afbreek deur die vyand.\nHulle het in die huis van die Here gejuig\nasof dit sy volk is wat daar feesvier."
                },
                "8": {
                    "verse_nr": "8",
                    "verse": "Die Here het besluit\nom die muur van Sion te verwoes,\nHy het bepaal dat dit heeltemal afgebreek moet word,\nHy het nie op sy besluit teruggegaan nie;\nvan die vestings en die mure het Hy bouvalle gemaak,\nhulle l\u00ea daar saam en vergaan."
                },
                "9": {
                    "verse_nr": "9",
                    "verse": "Sion se poorte is begrawe in puin,\ndie sluitbalke is gebreek en l\u00ea aan stukke.\nSy koning en sy leiers is weggevoer na die heidene toe.\nDaar is geen onderrig meer in die wet nie,\nsy profete ontvang ook geen openbaring meer van die Here nie."
                },
                "10": {
                    "verse_nr": "10",
                    "verse": "Die leiers van Sion\nsit verslae op die grond,\nhulle het stof op hulle koppe gegooi\nen het rouklere aan;\ndie koppe van die jong vroue van Jerusalem hang tot op die grond."
                },
                "11": {
                    "verse_nr": "11",
                    "verse": "My o\u00eb is gedaan van die huil,\ndit brand in my,\nmy moed is gebreek,\nwant my volk is plat geslaan;\nkinders en babatjies sak inmekaar in die strate van die stad."
                },
                "12": {
                    "verse_nr": "12",
                    "verse": "Hulle soek by hulle moeders iets om te eet en te drink.\nIn die strate van die stad val hulle om soos gewondes,\nin die arms van hulle moeders blaas hulle die asem uit."
                },
                "13": {
                    "verse_nr": "13",
                    "verse": "Wat kan ek vir jou s\u00ea,\nwaarmee kan ek jou vergelyk, Jerusalem?\nWie se lyding kan ek vir jou noem\ndat ek jou daardeur kan troos, Sion?\nJou verwonding is soos die see so groot,\nwie kan jou genees?"
                },
                "14": {
                    "verse_nr": "14",
                    "verse": "Die visioene van jou profete\nwas vals en misleidend:\nhulle het nie jou sondes blootgel\u00ea\nsodat jou ballingskap afgeweer kon word nie;\ndie openbaringe wat hulle vir jou gegee het,\nwas vals en het tot jou verwerping gelei."
                },
                "15": {
                    "verse_nr": "15",
                    "verse": "Almal wat met die pad verbygaan,\nslaan die hande saam oor jou,\nhulle fluit en skud hulle kop oor Jerusalem:\n\u201cIs dit die stad wat genoem is\ndie beeldskone, 'n vreugde vir die hele w\u00eareld?\u201d"
                },
                "16": {
                    "verse_nr": "16",
                    "verse": "Al jou vyande rek hulle mond oor jou,\nhulle spot en kry lekker,\nhulle s\u00ea: \u201cOns het hom verslind,\ndit is die dag waarvoor ons gewag het,\ndit het gebeur, ons beleef dit!\u201d"
                },
                "17": {
                    "verse_nr": "17",
                    "verse": "Die Here het gedoen wat Hy Hom voorgeneem het,\nHy het die woord in vervulling laat gaan\nwat Hy lank gelede al afgekondig het.\nHy het verwoes en geen genade betoon nie,\nHy het die vyand hom oor jou laat vermaak,\nHy het aan jou te\u00ebstanders die oorwinning gegee."
                },
                "18": {
                    "verse_nr": "18",
                    "verse": "Roep tot die Here, Sion,\nlaat jou trane in strome vloei,\ndag en nag,\nmoet jou nie rus gun nie,\nmoenie dat jou o\u00eb verligting kry nie."
                },
                "19": {
                    "verse_nr": "19",
                    "verse": "Staan dwarsdeur die nag op en roep,\nstort voor die Here jou hart uit soos water,\nstrek jou hande uit, en bid om die lewe van jou kinders,\nhulle wat van honger beswyk op die hoeke van die strate."
                },
                "20": {
                    "verse_nr": "20",
                    "verse": "Kyk tog, Here, let tog op\naan wie U dit gedoen het:\nvrouens eet hulle eie kinders,\nkinders wat in teerheid versorg is;\npriesters en profete word doodgemaak\nin die heiligdom van die Here!"
                },
                "21": {
                    "verse_nr": "21",
                    "verse": "Jonges en oues l\u00ea dood in die strate;\njong vroue en jongmanne het deur die swaard geval.\nU het hulle neergevel op die dag van u toorn,\nU het 'n slagting aangerig en geen genade betoon nie."
                },
                "22": {
                    "verse_nr": "22",
                    "verse": "U het al my bure uitgenooi\nom hier 'n bloedige fees te vier.\nOp hierdie dag van die Here se toorn\nkon niemand ontvlug of vrykom nie.\nMy kinders wat ek met teerheid versorg en grootgemaak het,\nis deur my vyande om die lewe gebring."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ek is die man wat ellende belewe het.\nDie Here het my\nmet sy toorn geslaan."
                },
                "2": {
                    "verse_nr": "2",
                    "verse": "Hy het my die donker in gejaag,\nmy laat loop op 'n pad sonder lig."
                },
                "3": {
                    "verse_nr": "3",
                    "verse": "Vir my stoot Hy gedurig weg,\ndag na dag."
                },
                "4": {
                    "verse_nr": "4",
                    "verse": "Hy het my hele liggaam laat wegteer,\nmy bene gebreek."
                },
                "5": {
                    "verse_nr": "5",
                    "verse": "Hy het my toegebou\nmet 'n muur van gif en ontbering rondom my."
                },
                "6": {
                    "verse_nr": "6",
                    "verse": "Hy maak die donker my tuiste,\nek is soos di\u00e9 wat lankal dood is."
                },
                "7": {
                    "verse_nr": "7",
                    "verse": "Hy het 'n muur om my gebou, ek kan nie uitkom nie,\nHy het vir my swaar bronskettings aangesit."
                },
                "8": {
                    "verse_nr": "8",
                    "verse": "Al roep ek en al smeek ek om hulp,\nHy weier om my gebed te verhoor."
                },
                "9": {
                    "verse_nr": "9",
                    "verse": "Hy het my pad met klip toegebou,\nvir my geen uitkomplek gelaat nie."
                },
                "10": {
                    "verse_nr": "10",
                    "verse": "Hy is soos 'n beer wat my inwag,\nsoos 'n leeu wat my voorl\u00ea"
                },
                "11": {
                    "verse_nr": "11",
                    "verse": "Hy het my eenkant toe gekeer en verskeur,\nmy vermink laat l\u00ea."
                },
                "12": {
                    "verse_nr": "12",
                    "verse": "Hy het sy boog gespan\nen my 'n teiken vir sy pyle gemaak."
                },
                "13": {
                    "verse_nr": "13",
                    "verse": "Hy het sy pyle diep in my liggaam ingeskiet."
                },
                "14": {
                    "verse_nr": "14",
                    "verse": "Ek word uitgelag deur my hele volk,\nhulle sing heeldag spotliedjies oor my."
                },
                "15": {
                    "verse_nr": "15",
                    "verse": "Hy het my bitter dinge laat sluk,\ndie lewe vir my galbitter gemaak."
                },
                "16": {
                    "verse_nr": "16",
                    "verse": "Hy het my gruisklip laat kou,\nmy in die grond getrap."
                },
                "17": {
                    "verse_nr": "17",
                    "verse": "Hy het alle rus van my af weggeneem;\nek het al vergeet van voorspoed."
                },
                "18": {
                    "verse_nr": "18",
                    "verse": "Ek het gedink dit is klaar met my\nen met my hoop op die Here."
                },
                "19": {
                    "verse_nr": "19",
                    "verse": "Die gedagte aan my ellende en my vreemdelingskap is gal en gif vir my"
                },
                "20": {
                    "verse_nr": "20",
                    "verse": "as ek daaroor nadink,\ndraai my gedagtes vas."
                },
                "21": {
                    "verse_nr": "21",
                    "verse": "Maar d\u00edt sal ek ter harte neem\nen om di\u00e9 rede bly ek hoop"
                },
                "22": {
                    "verse_nr": "22",
                    "verse": "deur die liefde van die Here het ons nie vergaan nie;\ndaar is geen einde aan sy ontferming nie"
                },
                "23": {
                    "verse_nr": "23",
                    "verse": "dit is elke m\u00f4re nuut.\nU trou is groot."
                },
                "24": {
                    "verse_nr": "24",
                    "verse": "Ek s\u00ea vir myself: Die Here is my lewe,\ndaarom hoop ek op Hom."
                },
                "25": {
                    "verse_nr": "25",
                    "verse": "Die Here is goed vir wie op Hom bly hoop,\nvir die mens wat na sy wil vra"
                },
                "26": {
                    "verse_nr": "26",
                    "verse": "dit is goed om geduldig te wag\nop die hulp van die Here"
                },
                "27": {
                    "verse_nr": "27",
                    "verse": "dit is goed vir 'n mens\nom sy las in sy jeug te dra."
                },
                "28": {
                    "verse_nr": "28",
                    "verse": "Laat hy in sy eensaamheid geduldig bly\nas God hom die las opgel\u00ea het"
                },
                "29": {
                    "verse_nr": "29",
                    "verse": "laat hy hom diep verootmoedig\n\u2013 miskien is daar hoop"
                },
                "30": {
                    "verse_nr": "30",
                    "verse": "laat hy sy wang draai vir wie hom slaan,\nlaat hy maar oorvloedig smaad ondervind."
                },
                "31": {
                    "verse_nr": "31",
                    "verse": "Die Here verstoot 'n mens nie vir altyd nie"
                },
                "32": {
                    "verse_nr": "32",
                    "verse": "as Hy beproewing oor 'n mens gebring het,\nontferm Hy Hom weer, want sy liefde is groot"
                },
                "33": {
                    "verse_nr": "33",
                    "verse": "dit is teen sy sin\ndat Hy mense in ellende en beproewing bring."
                },
                "34": {
                    "verse_nr": "34",
                    "verse": "Dat al die gevangenes in die land\nmishandel word"
                },
                "35": {
                    "verse_nr": "35",
                    "verse": "dat iemand se reg vertrap word\nvoor die Allerhoogste"
                },
                "36": {
                    "verse_nr": "36",
                    "verse": "dat 'n mens in 'n regsaak veronreg word \u2013\ndie Here sien dit raak!"
                },
                "37": {
                    "verse_nr": "37",
                    "verse": "Wie kan iets beplan, en dit gebeur,\nas die Here nie die bevel gee nie?"
                },
                "38": {
                    "verse_nr": "38",
                    "verse": "Is dit nie op bevel van die Allerhoogste\ndat die kwaad sowel as die goeie te voorskyn kom nie?"
                },
                "39": {
                    "verse_nr": "39",
                    "verse": "Wat kla 'n mens oor sy lewe?\nHy moet liewer sy sonde oorwin."
                },
                "40": {
                    "verse_nr": "40",
                    "verse": "Laat ons ons doen en late deeglik ondersoek\nen ons tot die Here bekeer"
                },
                "41": {
                    "verse_nr": "41",
                    "verse": "laat ons met ons hele hart\nons hande na God in die hemel uitsteek en bely"
                },
                "42": {
                    "verse_nr": "42",
                    "verse": "\u201cOns het sonde gedoen en was opstandig;\nU het nie vergewe nie.\u201d"
                },
                "43": {
                    "verse_nr": "43",
                    "verse": "U toorn het ontvlam en U het ons agtervolg,\nU het 'n slagting aangerig en nie genade betoon nie."
                },
                "44": {
                    "verse_nr": "44",
                    "verse": "U het U met 'n wolk omhul\nsodat geen gebed na U kon deurkom nie"
                },
                "45": {
                    "verse_nr": "45",
                    "verse": "U het ons die uitvaagsel gemaak,\ndie skuim onder die volke."
                },
                "46": {
                    "verse_nr": "46",
                    "verse": "Al ons vyande rek hulle mond oor ons"
                },
                "47": {
                    "verse_nr": "47",
                    "verse": "angs en benoudheid het oor ons gekom,\nverlatenheid en verwoesting."
                },
                "48": {
                    "verse_nr": "48",
                    "verse": "Die trane loop in strome uit my o\u00eb\noor die vernietiging van my volk."
                },
                "49": {
                    "verse_nr": "49",
                    "verse": "My trane sal aanhou vloei,\ndit sal nie ophou nie"
                },
                "50": {
                    "verse_nr": "50",
                    "verse": "totdat die Here uit die hemel afkyk\nen dit raaksien."
                },
                "51": {
                    "verse_nr": "51",
                    "verse": "Wat my o\u00eb sien, maak my hartseer\noor al die dogters van my stad."
                },
                "52": {
                    "verse_nr": "52",
                    "verse": "Mense het op my jag gemaak soos op 'n vo\u00ebl,\nhulle is sonder rede vyandig teenoor my"
                },
                "53": {
                    "verse_nr": "53",
                    "verse": "hulle het my in 'n put gegooi\nen klippe op my afgerol om my dood te maak"
                },
                "54": {
                    "verse_nr": "54",
                    "verse": "die water het tot by my kop gestyg,\nek het gedink dit is klaar met my."
                },
                "55": {
                    "verse_nr": "55",
                    "verse": "Ek het na U geroep, Here,\nuit die dieptes uit."
                },
                "56": {
                    "verse_nr": "56",
                    "verse": "U het gehoor hoe ek smeek:\n\u201cMoet tog nie afsydig staan nie,\ngee uitkoms en red my!\u201d"
                },
                "57": {
                    "verse_nr": "57",
                    "verse": "U het na my toe gekom toe ek geroep het,\nU het ges\u00ea: \u201cMoenie bang wees nie!\u201d"
                },
                "58": {
                    "verse_nr": "58",
                    "verse": "U verdedig my saak, Here,\nU red my lewe."
                },
                "59": {
                    "verse_nr": "59",
                    "verse": "U sien die onreg teen my, Here,\nlewer tog uitspraak in my guns"
                },
                "60": {
                    "verse_nr": "60",
                    "verse": "U sien hoe hulle my haat,\nhoe hulle teen my saamspan."
                },
                "61": {
                    "verse_nr": "61",
                    "verse": "U hoor self hoe hulle my beledig, Here,\nhoe hulle teen my saamspan"
                },
                "62": {
                    "verse_nr": "62",
                    "verse": "hoe hulle heeldag oor my praat en spot."
                },
                "63": {
                    "verse_nr": "63",
                    "verse": "Of hulle sit en of hulle staan,\nhoor hoe sing hulle spotliedjies oor my."
                },
                "64": {
                    "verse_nr": "64",
                    "verse": "Straf hulle, Here,\nvolgens wat hulle gedoen het"
                },
                "65": {
                    "verse_nr": "65",
                    "verse": "laat benoudheid hulle oorval,\ntref hulle met u vloek"
                },
                "66": {
                    "verse_nr": "66",
                    "verse": "agtervolg hulle in u toorn\nen verdelg hulle, weg onder u hemel uit."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ag, hoe dof het die goud geword,\nhoe het die goeie goud\nsy glans verloor!\nDie gewyde edelstene l\u00ea weggegooi\nop al die hoeke van die strate!"
                },
                "2": {
                    "verse_nr": "2",
                    "verse": "Sion se kosbare inwoners,\nvroe\u00ebr so waardevol geag soos suiwer goud \u2013\nag, hoe word hulle nou beskou as erdepotte,\ndie werk van 'n pottebakker."
                },
                "3": {
                    "verse_nr": "3",
                    "verse": "Selfs 'n jakkals gee vir sy kleintjie die speen\nen laat hom drink,\nmaar my volk het so wreed geword\nsoos volstruise in die woestyn."
                },
                "4": {
                    "verse_nr": "4",
                    "verse": "Die suigelinge se tonge\nsit aan hulle verhemeltes vas van die dors;\nkindertjies smeek om brood\nmaar niemand gee vir hulle iets nie."
                },
                "5": {
                    "verse_nr": "5",
                    "verse": "Mense wat vroe\u00ebr ryk ge\u00ebet het,\nbeswyk nou van honger op die strate,\nmense wat in weelde grootgeword het,\nl\u00ea nou op die vuilgoedhope."
                },
                "6": {
                    "verse_nr": "6",
                    "verse": "Die sonde van my volk\nis groter as di\u00e9 van Sodom\nwat in 'n oomblik vernietig is\nsonder dat mense daar 'n hand teen uitgesteek het."
                },
                "7": {
                    "verse_nr": "7",
                    "verse": "Die leiers van Sion het meer glans gehad as sneeu,\nhulle was witter as melk,\nblakend gesond van kleur,\nmooi van voorkoms."
                },
                "8": {
                    "verse_nr": "8",
                    "verse": "Maar nou is hulle swarter as roet,\nhulle word nie eens op die strate herken nie;\nhulle is net vel en been,\nuitgedroog, soos hout."
                },
                "9": {
                    "verse_nr": "9",
                    "verse": "Di\u00e9 wat deur die swaard doodgemaak is,\nis beter daaraan toe as di\u00e9 wat van honger omkom,\nwat wegkwyn en sterwe omdat die lande geen opbrengs het nie."
                },
                "10": {
                    "verse_nr": "10",
                    "verse": "Met hulle eie hande het moeders\nwat vroe\u00ebr liefdevol was, hulle kinders gekook;\ndit het hulle kos geword\ntoe my volk ineengestort het."
                },
                "11": {
                    "verse_nr": "11",
                    "verse": "Die Here het aan sy gramskap vrye teuels gegee,\nHy het sy toorn uitgegiet,\nHy het in Sion 'n vuur aangesteek\nwat hom tot op sy fondamente verteer het."
                },
                "12": {
                    "verse_nr": "12",
                    "verse": "Geeneen van die konings van die aarde,\ngeen mens ter w\u00eareld sou geglo het\ndat 'n te\u00ebstander of enige aanvaller\nooit by Jerusalem se poorte sou inkom nie."
                },
                "13": {
                    "verse_nr": "13",
                    "verse": "Dit het gebeur oor die sondes en oortredinge\nvan die stad se profete en priesters\ndeur wie onskuldige mense\ndaar om die lewe gebring is."
                },
                "14": {
                    "verse_nr": "14",
                    "verse": "Profete en priesters het deur die strate gestrompel soos blindes,\nhulle was bevlek met bloed,\nniemand wou dit waag om aan hulle klere te raak nie."
                },
                "15": {
                    "verse_nr": "15",
                    "verse": "Mense het vir hulle geskree: \u201cGee pad! Julle is onrein!\nGee pad, gee pad, moenie aan ons raak nie!\u201d\nEn toe hulle vlug en wegstrompel,\nhet ook die heidennasies ges\u00ea:\n\u201cHulle mag nie hier by ons bly nie!\u201d"
                },
                "16": {
                    "verse_nr": "16",
                    "verse": "Die Here self het hulle verstrooi,\nHy trek Hom hulle lot nie meer aan nie.\nDaar is geen meegevoel met die priesters nie,\ndaar word geen genade aan die leiers betoon nie."
                },
                "17": {
                    "verse_nr": "17",
                    "verse": "Ons kyk ons o\u00eb moeg\nom hulp wat nie opdaag nie;\nvan ons wagpos af kyk ons in verwagting uit\nna 'n nasie wat nie help nie."
                },
                "18": {
                    "verse_nr": "18",
                    "verse": "Ons bewegings word dopgehou,\nons kan dit nie op straat waag nie.\nOns einde is naby, ons dae is getel,\nons einde het aangebreek!"
                },
                "19": {
                    "verse_nr": "19",
                    "verse": "Ons agtervolgers was vinniger\nas die arende in die lug;\nhulle het in die berge op ons hakke gel\u00ea\nen ons in die woestyn in 'n hinderlaag gelei."
                },
                "20": {
                    "verse_nr": "20",
                    "verse": "Ons koning van wie ons lewe afhanklik is, die gesalfde van die Here,\nis gevang in hulle vanggate,\nhy van wie ons gedink het dat ons onder sy beskerming\nsal leef onder die nasies."
                },
                "21": {
                    "verse_nr": "21",
                    "verse": "Wees gerus maar opgewek en bly, Edom,\njy wat in Us woon,\nmaar ook jy sal die oordeelsbeker moet drink,\njy sal daarvan dronk word en jouself ontbloot."
                },
                "22": {
                    "verse_nr": "22",
                    "verse": "Die straf vir jou sonde is be\u00ebindig, Sion,\ndie Here sal jou ballingskap nie laat voortduur nie;\nmaar j\u00f3\u00fa sonde gaan Hy straf, Edom,\nj\u00f3\u00fa ongeregtigheid gaan Hy aan die kaak stel."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Slaan tog ag op wat oor ons gekom het, Here,\nkyk tog en sien self hoe ons verneder is."
                },
                "2": {
                    "verse_nr": "2",
                    "verse": "Ons besittings is gevat en aan vreemdes gegee,\nons huise aan uitlanders."
                },
                "3": {
                    "verse_nr": "3",
                    "verse": "Ons het weeskinders geword, daar is nie vaders nie,\nons moeders is soos weduwees."
                },
                "4": {
                    "verse_nr": "4",
                    "verse": "Ons moet ons eie drinkwater koop,\nvir ons eie hout moet ons betaal."
                },
                "5": {
                    "verse_nr": "5",
                    "verse": "Ons word gedryf deur ons oorheersers,\nons is uitgeput,\nons word geen rus gegun nie."
                },
                "6": {
                    "verse_nr": "6",
                    "verse": "Ons het ons hande uitgesteek na Egipte en na Assiri\u00eb\nom by hulle kos te bedel."
                },
                "7": {
                    "verse_nr": "7",
                    "verse": "Ons vaders het gesondig,\nmaar hulle is nie meer daar nie,\nons word gestraf vir hulle sondes."
                },
                "8": {
                    "verse_nr": "8",
                    "verse": "Ondergeskiktes heers nou oor ons,\nen niemand kan ons uit hulle mag red nie."
                },
                "9": {
                    "verse_nr": "9",
                    "verse": "Met lewensgevaar moet ons vir ons gaan kos haal,\nwant in die veld word ons doodgemaak."
                },
                "10": {
                    "verse_nr": "10",
                    "verse": "Ons vel verskrompel soos iets in 'n oond\nvanwe\u00eb die verterende honger."
                },
                "11": {
                    "verse_nr": "11",
                    "verse": "Vrouens is in Sion verkrag,\nen jong meisies in die stede van Juda."
                },
                "12": {
                    "verse_nr": "12",
                    "verse": "Leiers is gevat en opgehang,\noumense word met minagting behandel."
                },
                "13": {
                    "verse_nr": "13",
                    "verse": "Jongmanne word gedwing om maalwerk te doen,\njong seuns struikel onder vragte hout."
                },
                "14": {
                    "verse_nr": "14",
                    "verse": "Die oumense sit nie meer in die poorte van die stad nie\nen die jongmanne maak nie meer daar musiek nie."
                },
                "15": {
                    "verse_nr": "15",
                    "verse": "Vrolikheid het uit ons lewe verdwyn,\nons koordanse het plek gemaak vir rou."
                },
                "16": {
                    "verse_nr": "16",
                    "verse": "Ons het ons aansien verloor,\ndaar het ellende oor ons gekom,\nwant ons het sonde gedoen!"
                },
                "17": {
                    "verse_nr": "17",
                    "verse": "Dit is die rede vir ons droefheid,\nvir die swart kringe om ons o\u00eb"
                },
                "18": {
                    "verse_nr": "18",
                    "verse": "Sionsberg l\u00ea so verlate,\ndie jakkalse loop daar rond."
                },
                "19": {
                    "verse_nr": "19",
                    "verse": "Maar \u00da, Here, U heers vir altyd,\nu troon staan vas van geslag tot geslag."
                },
                "20": {
                    "verse_nr": "20",
                    "verse": "Waarom sou U ons dan bly vergeet,\nons vir altyd verlaat?"
                },
                "21": {
                    "verse_nr": "21",
                    "verse": "Bekeer U ons tot U, Here, dat ons bekeer kan wees,\ngee ons weer die bestaan van vroe\u00ebr."
                },
                "22": {
                    "verse_nr": "22",
                    "verse": "Of het U ons heeltemal verwerp?\nIs u toorn oor ons so groot?"
                }
            }
        }
    }
}