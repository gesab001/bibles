{
    "version": "AFR83",
    "book_name": "Amos",
    "book_nr": "30",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Die woorde van Amos, 'n skaapboer uit Tekoa. Hy het oor Israel 'n gesig gesien tydens die regering van koning Ussia van Juda en koning Jerobeam van Israel, seun van Joas. Dit het twee jaar voor die aardbewing gebeur."
                },
                "2": {
                    "verse_nr": "2",
                    "verse": "Amos het ges\u00ea:\nWanneer die Here uit Sion brul,\nwanneer Hy sy stem uit Jerusalem laat hoor,\nverdor die weivelde van die herders\nen verdroog die top van Karmelberg."
                },
                "3": {
                    "verse_nr": "3",
                    "verse": "So s\u00ea die Here:\nSelfs as Damaskus net drie keer sonde gedoen het,\nsou Ek sy straf nie herroep het nie.\nMaar nou het hy 'n vierde sonde daarby gevoeg:\nhy het vir Gilead met skerp ysters gemartel."
                },
                "4": {
                    "verse_nr": "4",
                    "verse": "Daarom sal Ek in die paleis van Gasael 'n vuur laat losbreek\nen dit sal die mooi huise van Ben-Hadad verteer."
                },
                "5": {
                    "verse_nr": "5",
                    "verse": "Ek sal die grendels van Damaskus stukkend breek,\ndie inwoners van Bikat-Awen\nen die regeerder van Bet-Eden uitroei.\nDie Arame\u00ebrs sal in ballingskap na Kir toe weggevoer word,\ns\u00ea die Here."
                },
                "6": {
                    "verse_nr": "6",
                    "verse": "So s\u00ea die Here:\nSelfs as Gasa net drie keer sonde gedoen het,\nsou Ek sy straf nie herroep het nie.\nMaar nou het hy 'n vierde sonde daarby gevoeg:\nhy het mense voor die voet as ballinge weggevoer\nen aan Edom uitgelewer."
                },
                "7": {
                    "verse_nr": "7",
                    "verse": "Daarom sal Ek binne die mure van Gasa 'n vuur laat losbreek\nen dit sal sy mooi huise verteer."
                },
                "8": {
                    "verse_nr": "8",
                    "verse": "Ek sal die inwoners van Asdod\nen die regeerder van Askelon uitroei.\nEk sal my hand teen Ekron oplig,\nen die Filistyne wat nog oor is, sal omkom,\ns\u00ea die Here my God."
                },
                "9": {
                    "verse_nr": "9",
                    "verse": "So s\u00ea die Here:\nSelfs as Tirus net drie keer sonde gedoen het,\nsou Ek sy straf nie herroep het nie.\nMaar nou het hy 'n vierde sonde daarby gevoeg:\nhy het mense voor die voet as ballinge aan Edom uitgelewer\nen nie aan die ooreenkoms met sy bondgenote gedink nie."
                },
                "10": {
                    "verse_nr": "10",
                    "verse": "Daarom sal Ek binne die mure van Tirus 'n vuur laat losbreek\nen dit sal sy mooi huise verteer."
                },
                "11": {
                    "verse_nr": "11",
                    "verse": "So s\u00ea die Here:\nSelfs as Edom net drie keer sonde gedoen het,\nsou Ek sy straf nie herroep het nie.\nMaar nou het hy 'n vierde sonde daarby gevoeg:\nhy het die Israeliete, sy broers, agtervolg met die swaard\nen die broederliefde verlo\u00ebn,\nhy het hulle in sy toorn verskeur,\nsy woede het bly kook."
                },
                "12": {
                    "verse_nr": "12",
                    "verse": "Daarom sal Ek in Teman 'n vuur laat losbreek\nen dit sal die mooi huise van Bosra verteer."
                },
                "13": {
                    "verse_nr": "13",
                    "verse": "So s\u00ea die Here:\nSelfs as die Ammoniete net drie keer sonde gedoen het,\nsou Ek hulle straf nie herroep het nie.\nMaar nou het hulle 'n vierde sonde daarby gevoeg:\nhulle het swanger vrouens in Gilead oopgesny\nen hulle eie gebied uitgebrei."
                },
                "14": {
                    "verse_nr": "14",
                    "verse": "Daarom sal Ek binne die mure van Rabba 'n vuur aansteek\nen dit sal sy mooi huise verteer.\nDi\u00e9 dag sal daar geskreeu word\nen sal daar oorlog wees, 'n storm, 'n orkaan."
                },
                "15": {
                    "verse_nr": "15",
                    "verse": "Hulle koning sal in ballingskap weggevoer word,\nhy en sy amptenare saam met hom,\ns\u00ea die Here."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "So s\u00ea die Here:\nSelfs as Moab net drie keer sonde gedoen het,\nsou Ek sy straf nie herroep het nie.\nMaar nou het hy 'n vierde sonde daarby gevoeg:\nhy het die bene van Edom se koning tot kalk verbrand."
                },
                "2": {
                    "verse_nr": "2",
                    "verse": "Daarom sal Ek in Moab 'n vuur laat losbreek\nen dit sal die mooi huise van Kerijot verteer.\nMoab sal omkom onder oorlogsrumoer,\nonder die blaas van die ramshoring."
                },
                "3": {
                    "verse_nr": "3",
                    "verse": "Ek sal sy regeerder uit hom wegvat\nen al sy amptenare saam met hom doodmaak, s\u00ea die Here."
                },
                "4": {
                    "verse_nr": "4",
                    "verse": "So s\u00ea die Here:\nSelfs as Juda net drie keer sonde gedoen het,\nsou Ek sy straf nie herroep het nie.\nMaar nou het hy 'n vierde sonde daarby gevoeg:\nhulle het die wet van die Here verwerp,\nhulle nie aan sy voorskrifte gehou nie\nen toe het die vals gode hulle verlei,\ndie afgode agter wie hulle voorvaders aangeloop het."
                },
                "5": {
                    "verse_nr": "5",
                    "verse": "Daarom sal Ek in Juda 'n vuur laat losbreek\nen dit sal die mooi huise van Jerusalem verteer."
                },
                "6": {
                    "verse_nr": "6",
                    "verse": "So s\u00ea die Here:\nSelfs as Israel net drie keer sonde gedoen het,\nsou Ek sy straf nie herroep het nie.\nMaar nou het hy nog sondes daarby gevoeg:\nhulle verkoop onskuldige mense vir geld,\narm mense oor 'n paar sandale"
                },
                "7": {
                    "verse_nr": "7",
                    "verse": "hulle trap swakkes se koppe plat in die grond\nen veronreg di\u00e9 wat hulleself nie kan verweer nie;\npa en seun kuier by dieselfde meisie\nen doen my heilige Naam oneer aan"
                },
                "8": {
                    "verse_nr": "8",
                    "verse": "langs elke altaar strek die Israeliete hulle uit\nop klere wat as pand gevat is;\nin die huis van hulle God\ndrink hulle die wyn van di\u00e9 wat uitgebuit is."
                },
                "9": {
                    "verse_nr": "9",
                    "verse": "Ek het die Amoriete wat hoog soos seders is,\nsterk soos eike, uitgeroei om vir julle plek te maak, Israeliete!"
                },
                "10": {
                    "verse_nr": "10",
                    "verse": "Ek het julle uit Egipte laat trek,\nEk het julle veertig jaar lank in die woestyn gelei,\nEk het julle die land van die Amoriete in besit laat neem"
                },
                "11": {
                    "verse_nr": "11",
                    "verse": "Ek het van julle seuns as profete laat optree\nen van julle jongmanne as nasire\u00ebrs.\nIs dit nie so nie, Israeliete?\nvra die Here."
                },
                "12": {
                    "verse_nr": "12",
                    "verse": "Maar julle het die nasire\u00ebrs laat wyn drink\nen die profete belet om as profete op te tree."
                },
                "13": {
                    "verse_nr": "13",
                    "verse": "Daarom laat ek julle vasval net waar julle is\nsoos 'n wa vasval wat te vol gerwe is."
                },
                "14": {
                    "verse_nr": "14",
                    "verse": "Die vinnige sal nie kan vlug nie,\ndie sterke se krag sal hom niks baat nie,\ndie dapper soldaat sal homself nie kan red nie."
                },
                "15": {
                    "verse_nr": "15",
                    "verse": "Wie met pyl en boog veg, sal nie kan weerstand bied nie,\ndie vinnige sal nie kan weghardloop nie,\ndie ruiter sal homself nie kan red nie."
                },
                "16": {
                    "verse_nr": "16",
                    "verse": "Selfs die sterkste soldaat sal daardie dag kaal wegvlug,\ns\u00ea die Here."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Luister na die woord wat die Here\nteen julle rig, Israeliete,\nteen al die stamme wat Hy uit Egipte laat trek het"
                },
                "2": {
                    "verse_nr": "2",
                    "verse": "Ek het net vir julle uitgekies uit al die volke van die aarde,\ndaarom sal Ek julle straf oor al julle sondes."
                },
                "3": {
                    "verse_nr": "3",
                    "verse": "Sal twee saamloop as hulle dit nie afgespreek het nie?"
                },
                "4": {
                    "verse_nr": "4",
                    "verse": "Sal 'n leeu in die bos brul as hy niks het om te vreet nie?\nSal hy in sy boerplek roep as hy nie gevang het nie?"
                },
                "5": {
                    "verse_nr": "5",
                    "verse": "Sal 'n vo\u00ebl in 'n wip op die grond val\nas daar nie 'n strik vir hom gestel is nie?\nSal 'n wip op die grond toeklap\nas dit nie iets gevang het nie?"
                },
                "6": {
                    "verse_nr": "6",
                    "verse": "Sal daar in 'n stad op 'n ramshoring geblaas word\nas die inwoners nie geskrik het nie?\nSal daar 'n ramp oor 'n stad kom\nas die Here dit nie gebring het nie?"
                },
                "7": {
                    "verse_nr": "7",
                    "verse": "Die Here God doen niks as Hy nie sy besluit\nbekend gemaak het aan sy dienaars die profete nie."
                },
                "8": {
                    "verse_nr": "8",
                    "verse": "Die leeu het gebrul, wie sal nie bang wees nie?\nDie Here God het gepraat, wie sal nie as profeet optree nie?"
                },
                "9": {
                    "verse_nr": "9",
                    "verse": "Maak dit bekend in die mooi huise in Asdod,\nin die mooi huise in Egipte,\ns\u00ea vir die mense daarin:\nKom bymekaar op die Samariaberge,\nkyk na die groot verwarring in Samaria,\ndie verdrukking daarbinne."
                },
                "10": {
                    "verse_nr": "10",
                    "verse": "Hulle wat geweld en verwoesting in hulle mooi huise herberg,\nweet nie hoe om reg te doen nie, s\u00ea die Here."
                },
                "11": {
                    "verse_nr": "11",
                    "verse": "Daarom, so s\u00ea die Here my God:\n'n Vyand sal die land inneem,\nhy sal jou vesting bo-op jou afbreek,\njou mooi huise kaalstroop."
                },
                "12": {
                    "verse_nr": "12",
                    "verse": "So s\u00ea die Here:\nSoos 'n skaapwagter twee pootjies\nof 'n stukkie oor weggryp uit 'n leeu se bek,\nso sal die Israeliete weggegryp word,\nhulle wat in Samaria op rusbanke sit,\nop oorgetrekte gemakstoele!"
                },
                "13": {
                    "verse_nr": "13",
                    "verse": "Luister hierna, en l\u00ea getuienis af teen Jakob,\ns\u00ea die Here my God, die almagtige God!"
                },
                "14": {
                    "verse_nr": "14",
                    "verse": "Die dag as Ek Israel oor sy sondes straf,\nsal Ek die altare van Bet-El verwoes;\ndie horings van sy altare sal afgebreek word\nen op die grond val."
                },
                "15": {
                    "verse_nr": "15",
                    "verse": "Ek sal die winterhuis platslaan\nsaam met die somerhuis,\ndie huise met ivoorinleg sal vergaan,\nbaie huise sal verdwyn, s\u00ea die Here."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Luister na hierdie woord,\nvrouens wat op Samariaberg lekker lewe,\nlewe soos die koeie van Basan,\njulle deur wie die swakkes verdruk\nen die armes mishandel word,\njulle wat vir julle mans s\u00ea:\n\u201cBring wyn dat ons kan drink!\u201d"
                },
                "2": {
                    "verse_nr": "2",
                    "verse": "Die Here my God wat heilig is, het 'n eed afgel\u00ea:\nPas op, daar kom dae oor julle dat julle met hake opgetel sal word,\ndat julle van agter met haakdorings aangedryf sal word."
                },
                "3": {
                    "verse_nr": "3",
                    "verse": "Elke vrou sal reg voor haar uit oor die afgebreekte stadsmuur loop,\njulle sal na Hermon toe uitgedryf word, s\u00ea die Here."
                },
                "4": {
                    "verse_nr": "4",
                    "verse": "Kom na Bet-El toe as julle wil sonde doen,\nna Gilgal toe as julle nog meer sonde wil doen.\nBring julle offers vroegm\u00f4re,\njulle tiendes op die derde dag."
                },
                "5": {
                    "verse_nr": "5",
                    "verse": "Verbrand die ongesuurde brood as dankoffer,\nkondig julle vrywillige offers aan,\nlaat die mense dit hoor.\nSo hou julle mos daarvan, Israeliete,\ns\u00ea die Here my God."
                },
                "6": {
                    "verse_nr": "6",
                    "verse": "Ek het hongersnood in al julle stede laat kom,\nbroodsgebrek in al julle dorpe,\nmaar julle het julle nie tot My bekeer nie, s\u00ea die Here."
                },
                "7": {
                    "verse_nr": "7",
                    "verse": "Ek het die re\u00ebn drie maande voor oestyd\nvan julle af weggehou;\nEk het laat re\u00ebn oor een stad\nen oor 'n ander die re\u00ebn laat wegbly;\ndie een stuk grond het goed re\u00ebn gekry\nen die ander waar dit nie gere\u00ebn het nie, het uitgedroog."
                },
                "8": {
                    "verse_nr": "8",
                    "verse": "Twee, selfs drie stede se mense het hulle na 'n stad toe aangesleep\nom water te kry, sonder om hulle dors te les,\nen tog het julle julle nie tot My bekeer nie, s\u00ea die Here."
                },
                "9": {
                    "verse_nr": "9",
                    "verse": "Ek het julle gestraf met brandkoring en met heuningdou,\nEk het julle tuine en wingerde laat verdroog,\nsprinkane het julle vyebome en julle olyfbome kaalgevreet,\nen tog het julle julle nie tot My bekeer nie, s\u00ea die Here."
                },
                "10": {
                    "verse_nr": "10",
                    "verse": "Ek het plae soos di\u00e9 van Egipte na julle toe gestuur;\nEk het julle jongmans en hulle spogperde\nmet die swaard doodgemaak;\nEk het die stank van julle laer in julle neuse laat opwalm,\nen tog het julle julle nie tot My bekeer nie, s\u00ea die Here."
                },
                "11": {
                    "verse_nr": "11",
                    "verse": "Ek het julle stede verwoes soos Ek Sodom en\nGomorra geheel en al verwoes het,\njulle het soos 'n stuk hout geword\nwat uit die vuur uit geruk is,\nen tog het julle julle nie tot My bekeer nie, s\u00ea die Here."
                },
                "12": {
                    "verse_nr": "12",
                    "verse": "Daarom sal Ek dit alles weer aan jou doen, Israel!\nEn omdat Ek jou d\u00edt sal aandoen, Israel,\nmaak jou klaar om voor jou God te kom verskyn!"
                },
                "13": {
                    "verse_nr": "13",
                    "verse": "Jy moet besef:\nHy wat berge vorm en die wind skep,\nHy wat sy gedagtes aan die mens bekend maak,\nHy wat die dagbreek donker maak,\nHy wat oor die hoogtes van die aarde gaan,\nsy Naam is Here, almagtige God!"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Hoor hierdie woord wat ek teen julle moet s\u00ea,\nhierdie treurlied, Israel"
                },
                "2": {
                    "verse_nr": "2",
                    "verse": "Israel het geval en hy sal nie weer opstaan nie;\nhy l\u00ea neergegooi op sy grond\nen niemand help hom op nie."
                },
                "3": {
                    "verse_nr": "3",
                    "verse": "So het die Here my God ges\u00ea:\nDie stad wat met duisend gaan aanval,\nhou net honderd oor,\nen di\u00e9 een wat met honderd aanval,\nhou net tien oor vir Israel."
                },
                "4": {
                    "verse_nr": "4",
                    "verse": "So s\u00ea die Here vir Israel:\nVra na my wil, dan sal julle lewe!"
                },
                "5": {
                    "verse_nr": "5",
                    "verse": "Moenie in Bet-El gaan raad soek nie,\nmoenie na Gilgal toe gaan\nof verbygaan Berseba toe nie.\nGilgal sal in ballingskap weggevoer word,\nen Bet-El sal tot niet gaan."
                },
                "6": {
                    "verse_nr": "6",
                    "verse": "Vra na die wil van die Here, dan sal julle lewe!\nAs julle dit nie doen nie,\nsal die Here vir Josef soos 'n vuur tref,\n'n vuur wat vir Bet-El sal verteer\nsonder dat iemand dit kan blus."
                },
                "7": {
                    "verse_nr": "7",
                    "verse": "Julle maak van die regspraak 'n bitter saak,\njulle trap die reg in die grond in."
                },
                "8": {
                    "verse_nr": "8",
                    "verse": "Hy deur wie die Sewester en Orion gemaak is,\nHy wat die donker in oggendlig verander\nen die dag donker nag laat word,\nHy wat die water van die see roep\nen dit oor die aarde uitstort,\nsy Naam is die Here."
                },
                "9": {
                    "verse_nr": "9",
                    "verse": "Dit is Hy wat die magtige met vernietiging tref,\nwat vernietiging oor die vestingstad bring."
                },
                "10": {
                    "verse_nr": "10",
                    "verse": "Julle haat di\u00e9 wat vir die reg opkom in die howe,\njulle verafsku di\u00e9 wat die waarheid praat."
                },
                "11": {
                    "verse_nr": "11",
                    "verse": "Omdat julle die arm mens vertrap\nen van hom koring afpers,\nsal julle nie woon in die huise van gekapte klip wat julle bou nie\nen sal julle nie die wyn drink van die pragtige wingerde\nwat julle plant nie."
                },
                "12": {
                    "verse_nr": "12",
                    "verse": "Ek weet hoe baie julle oortredings is,\nhoe groot julle sondes is,\njulle wat die vyande is van di\u00e9 wat reg doen,\njulle wat julle laat omkoop\nen nie aan die armes reg laat geskied nie."
                },
                "13": {
                    "verse_nr": "13",
                    "verse": "Dit is daarom dat 'n verstandige mens maar stilbly in hierdie tyd,\nwant dit is 'n bose tyd."
                },
                "14": {
                    "verse_nr": "14",
                    "verse": "Probeer goed doen, nie verkeerd nie, dat julle kan lewe!\nDan sal die Here die almagtige God so by julle wees\nsoos julle s\u00ea dat Hy is."
                },
                "15": {
                    "verse_nr": "15",
                    "verse": "Julle moet haat wat verkeerd is,\njulle moet liefh\u00ea wat goed is,\njulle moet opkom vir die reg in die howe.\nDan sal die Here die almagtige God Hom dalk ontferm\noor wat daar van Josef oor is."
                },
                "16": {
                    "verse_nr": "16",
                    "verse": "So s\u00ea die Here, die almagtige God, die Here:\nDie mense sal treur op al die oop ruimtes,\nhulle sal op al die strate s\u00ea: \u201cAg tog, ag tog!\u201d\nHulle sal die boere en die treursangers roep\nom saam te kom treur."
                },
                "17": {
                    "verse_nr": "17",
                    "verse": "Daar sal ook in al die wingerde getreur word,\nwant Ek gaan tussen julle deur om julle te straf,\ns\u00ea die Here."
                },
                "18": {
                    "verse_nr": "18",
                    "verse": "Ellende wag vir di\u00e9 wat smag na die dag van die Here!\nWaarom verlang julle na die dag van die Here?\nDit sal donker bring, nie lig nie"
                },
                "19": {
                    "verse_nr": "19",
                    "verse": "dit sal wees soos wanneer iemand vir 'n leeu vlug\nen 'n beer val hom aan,\nof soos wanneer iemand tuiskom\nen hy leun met sy hand teen die muur\nen 'n slang pik hom."
                },
                "20": {
                    "verse_nr": "20",
                    "verse": "Die dag van die Here bring donker, nie lig nie,\nnet duisternis, nie 'n ligstraal nie."
                },
                "21": {
                    "verse_nr": "21",
                    "verse": "Ek haat, Ek verafsku julle feeste,\nEk het niks aan julle feestye nie."
                },
                "22": {
                    "verse_nr": "22",
                    "verse": "Al bring julle vir My brandoffers en graanoffers,\ndit is nie vir My aanneemlik nie,\nen Ek kyk nie eens na julle maaltydoffers\nvan vetgevoerde kalwers nie."
                },
                "23": {
                    "verse_nr": "23",
                    "verse": "Gee pad voor My met die rumoer van jou gesing;\nEk wil nie jou harpmusiek hoor nie!"
                },
                "24": {
                    "verse_nr": "24",
                    "verse": "Maar laat die reg en die geregtigheid te voorskyn kom,\nlaat dit aanrol soos watergolwe, soos 'n standhoudende stroom."
                },
                "25": {
                    "verse_nr": "25",
                    "verse": "Moes julle vir My die veertig jaar in die woestyn\ndiereoffers en graanoffers bring, Israel?"
                },
                "26": {
                    "verse_nr": "26",
                    "verse": "Julle sal julle koning Sikkut en julle afgodsbeeld Kijun,\ndi\u00e9 stergode wat julle vir julle gemaak het,\nmoet dra"
                },
                "27": {
                    "verse_nr": "27",
                    "verse": "wanneer Ek julle in ballingskap laat wegvoer\nver by Damaskus verby, s\u00ea die Here.\nSy Naam is Almagtige God."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ellende wag vir di\u00e9 wat so rustig\nin Sion woon,\ndi\u00e9 wat hulle so veilig voel op Samariaberg,\ndi\u00e9 vername mense van die voorste nasie\nop wie die koningshuis van Israel hom verlaat!"
                },
                "2": {
                    "verse_nr": "2",
                    "verse": "Gaan kyk in Kalne,\ngaan daarvandaan na die groot Hamat toe,\ngaan af na die Filistynse stad Gat toe!\nIs julle beter as daardie koninkryke?\nIs hulle grondgebied groter as julle s'n?"
                },
                "3": {
                    "verse_nr": "3",
                    "verse": "Julle maak of die dag van rampe ver is,\nmaar julle bring juis die dag nader dat geweld julle sal regeer."
                },
                "4": {
                    "verse_nr": "4",
                    "verse": "Julle l\u00ea op julle beddens wat met ivoor ingel\u00ea is,\njulle strek julle uit op julle rusbanke,\njulle eet lammers uit die kleinveetrop\nen kalwers uit die stal"
                },
                "5": {
                    "verse_nr": "5",
                    "verse": "julle maak liedjies vir die harp,\njulle dink hulle vir musiekinstrumente uit soos Dawid"
                },
                "6": {
                    "verse_nr": "6",
                    "verse": "julle drink wyn uit offerkomme\nen salf julle met uitsoekolie,\nmaar oor die vernietiging van Josef bekommer julle julle nie."
                },
                "7": {
                    "verse_nr": "7",
                    "verse": "Daarom sal julle nou weggevoer word\nop die voorpunt van die ballinge.\nDie tyd is verby dat julle uitgelate l\u00ea en feesvier."
                },
                "8": {
                    "verse_nr": "8",
                    "verse": "Die Here my God het 'n eed afgel\u00ea by Homself,\ndie Here die almagtige God s\u00ea:\nEk verafsku die hooghartigheid van Jakob,\nEk het 'n weersin in sy mooi huise!\nDaarom gee Ek die stad en al wat daarin is, oor\nin die mag van 'n vyand."
                },
                "9": {
                    "verse_nr": "9",
                    "verse": "As daar tien man in een huis oorgebly het,\nsal hulle sterwe."
                },
                "10": {
                    "verse_nr": "10",
                    "verse": "As 'n familielid of iemand wat die bene moet verbrand,\nhulle uit die huis kom dra,\nsal hy vir die een wat dalk nog agter in die huis is, vra:\n\u201cIs daar nog iemand by jou?\u201d\nen as di\u00e9 s\u00ea: \u201cNee!\u201d sal die familielid s\u00ea:\n\u201cBly stil! Ons moet nie eens die Here se Naam noem nie!\u201d"
                },
                "11": {
                    "verse_nr": "11",
                    "verse": "Wanneer die Here die bevel gee,\nword die huise platgeslaan, in puin gel\u00ea,\ngroot en klein."
                },
                "12": {
                    "verse_nr": "12",
                    "verse": "Perde kan tog nie op 'n klipplaat galop nie!\n'n Mens ploeg tog nie die see met osse nie!\nHoe maak julle dan van die reg iets wat giftig is,\nvan regspraak 'n bitter saak?"
                },
                "13": {
                    "verse_nr": "13",
                    "verse": "Julle verheug julle oor Lo-Dabar,\njulle s\u00ea: \u201cDit is tog deur ons eie krag\ndat ons Karnajim vir ons teruggevat het!\u201d"
                },
                "14": {
                    "verse_nr": "14",
                    "verse": "Maar Ek gaan nou 'n nasie teen julle laat optrek, Israel,\ns\u00ea die Here die almagtige God,\nen di\u00e9 nasie sal hardvogtig oor julle heers\nvan Lebo-Hamat af tot by die stroombedding in die Jordaanvallei."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Die Here God het my 'n gesig laat sien: Hy was besig om 'n sprinkaanswerm te vorm toe die gras weer begin uitspruit het nadat die koning se hooi af was."
                },
                "2": {
                    "verse_nr": "2",
                    "verse": "Die sprinkane sou al die groenigheid in die land afvreet, en ek het ges\u00ea: \u201cHere my God, vergewe tog vir Jakob! Hoe sal hy staande bly? Hy is klein!\u201d"
                },
                "3": {
                    "verse_nr": "3",
                    "verse": "Die Here het toe van sy voorneme afgesien, Hy het ges\u00ea: Dit sal nie gebeur nie."
                },
                "4": {
                    "verse_nr": "4",
                    "verse": "Die Here my God het my 'n gesig laat sien: Hy het 'n vuur opgeroep tot straf, en die vuur het die groot watervloed laat opdroog en dit sou ook die bewerkte grond verteer het."
                },
                "5": {
                    "verse_nr": "5",
                    "verse": "Maar ek het ges\u00ea: \u201cHere my God, hou tog op! Hoe sal Jakob staande bly? Hy is klein!\u201d"
                },
                "6": {
                    "verse_nr": "6",
                    "verse": "Die Here my God het toe van sy voorneme afgesien, Hy het ges\u00ea: Ook dit sal nie gebeur nie."
                },
                "7": {
                    "verse_nr": "7",
                    "verse": "Hy het my 'n gesig laat sien: Die Here het by 'n loodregte muur gestaan, en daar was 'n skietlood in sy hand."
                },
                "8": {
                    "verse_nr": "8",
                    "verse": "Hy het vir my gevra: Wat sien jy, Amos? en ek het ges\u00ea: \u201c'n Skietlood.\u201d\nToe s\u00ea die Here vir my:\nEk gaan 'n skietlood aanl\u00ea\nin my volk Israel,\nEk gaan hom nie meer spaar nie."
                },
                "9": {
                    "verse_nr": "9",
                    "verse": "Die hoogtes van Isak sal verwoes word,\ndie heiligdomme van Israel sal in puin gel\u00ea word,\nen Ek sal met die swaard optree\nteen die koningshuis van Jerobeam."
                },
                "10": {
                    "verse_nr": "10",
                    "verse": "Die priester Amasia van Bet-El het vir koning Jerobeam van Israel laat weet: \u201cAmos is besig om hier in Israel 'n komplot teen u te smee. Die land kan dit nie uithou met alles wat hy s\u00ea nie."
                },
                "11": {
                    "verse_nr": "11",
                    "verse": "Amos het ges\u00ea Jerobeam sal deur die swaard sterf, en Israel sal uit sy land in ballingskap weggevoer word.\u201d"
                },
                "12": {
                    "verse_nr": "12",
                    "verse": "Amasia het vir Amos ges\u00ea: \u201cMaak dat jy wegkom, siener, gaan na Juda toe en verdien jou brood daar, tree daar as profeet op!"
                },
                "13": {
                    "verse_nr": "13",
                    "verse": "In Bet-El mag jy nie meer as profeet optree nie, want dit is die koninklike heiligdom, die staatstempel.\u201d"
                },
                "14": {
                    "verse_nr": "14",
                    "verse": "Amos het toe vir Amasia geantwoord: \u201cEk is nie so 'n profeet nie en ek behoort nie tot die profetekring nie, ek boer met vee en kweek wildevye."
                },
                "15": {
                    "verse_nr": "15",
                    "verse": "Maar die Here het my agter die kleinvee weggevat en Hy het vir my ges\u00ea: Gaan tree as profeet op teen my volk Israel."
                },
                "16": {
                    "verse_nr": "16",
                    "verse": "\u201cHoor dan nou die woord van die Here! Jy s\u00ea ek moenie as profeet optree teen Israel nie, ek mag nie as siener teen die nageslag van Isak praat nie."
                },
                "17": {
                    "verse_nr": "17",
                    "verse": "Maar so s\u00ea die Here:\n\u201cJou vrou sal 'n prostituut word in die stad,\njou seuns en jou dogters sal met die swaard afgemaai word,\njou grond sal tussen ander verdeel word,\njy sal in 'n onrein land sterf,\nen Israel sal in ballingskap weggevoer word\nuit sy land uit.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Die Here my God het my 'n gesig laat sien: Daar was 'n mandjie ryp vrugte"
                },
                "2": {
                    "verse_nr": "2",
                    "verse": "en die Here het vir my gevra: Wat sien jy, Amos? Ek het ges\u00ea: \u201c'n Mandjie ryp vrugte.\u201d\nToe s\u00ea die Here vir my:\nDie tyd is ryp vir my volk Israel,\nEk sal hom nie meer spaar nie."
                },
                "3": {
                    "verse_nr": "3",
                    "verse": "Daardie dag sal die sang in die paleis\n'n gehuil word, s\u00ea die Here my God.\nDaar sal baie lyke wees, oral neergegooi.\nBly liewer stil!"
                },
                "4": {
                    "verse_nr": "4",
                    "verse": "Luister hierna, julle wat arm mense vertrap,\njulle wat die mense in nood in die land wil uitroei."
                },
                "5": {
                    "verse_nr": "5",
                    "verse": "Julle s\u00ea: \u201cWanneer is Nuwemaan verby\ndat ons koring kan verkoop,\nof Sabbat, dat ons ons graanwinkels weer kan oopmaak\nen minder graan vir meer geld kan verkoop?\nOns laat die skaal mos kul soos ons wil!\u201d"
                },
                "6": {
                    "verse_nr": "6",
                    "verse": "Julle verkoop arm mense vir geld,\nbehoeftiges oor 'n paar sandale,\njulle verkoop selfs die koringkaf."
                },
                "7": {
                    "verse_nr": "7",
                    "verse": "Die Here het 'n eed afgel\u00ea by Homself,\nby Hom wat die trots van Jakob moes gewees het:\nEk sal nooit vergeet wat hulle gedoen het nie!"
                },
                "8": {
                    "verse_nr": "8",
                    "verse": "Sal die aarde nie hieroor beef nie,\nsal sy bewoners nie treur nie!\nSal die hele w\u00eareld nie in beroering kom soos die Nyl,\nwegsak soos die rivier van Egipte nie!"
                },
                "9": {
                    "verse_nr": "9",
                    "verse": "Daardie dag, s\u00ea die Here my God,\nlaat Ek die son helder oordag ondergaan,\nmaak Ek dit donker op aarde terwyl dit nog ligdag is"
                },
                "10": {
                    "verse_nr": "10",
                    "verse": "Ek verander julle feeste in treurgeleenthede,\njulle liedere in klaagsange;\nEk trek vir julle rouklere aan\nen skeer al julle koppe kaal;\nEk laat dit word soos wanneer 'n mens oor 'n enigste kind treur,\njulle uiteinde sal vir julle 'n bitter dag wees."
                },
                "11": {
                    "verse_nr": "11",
                    "verse": "Maar daar kom dae, s\u00ea die Here my God,\ndat Ek 'n honger oor die aarde laat kom:\n'n honger nie na kos nie, 'n dors nie na water nie,\nmaar om die woorde van die Here te hoor."
                },
                "12": {
                    "verse_nr": "12",
                    "verse": "Die mense sal ronddwaal van see tot see,\nrondslinger van noord tot oos\nom die woord van die Here te soek,\nmaar hulle sal dit nie kry nie."
                },
                "13": {
                    "verse_nr": "13",
                    "verse": "Daardie dag sal die mooi meisies\nen die jongmanne van dors beswyk"
                },
                "14": {
                    "verse_nr": "14",
                    "verse": "di\u00e9 jongmense wat ede afl\u00ea by wat Samaria se sonde is\nen s\u00ea: \u201cSo seker as jou god leef, Dan,\nso seker as daar 'n pelgrimspad na Berseba toe is!\u201d\nHulle sal val en nie weer opstaan nie."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ek het die Here by die altaar sien staan,\nen Hy het ges\u00ea:\nSlaan die pilare se toppe stukkend, sodat die drumpels bewe,\nbreek hulle af oor almal se koppe!\nEk sal die mense wat oorbly, met die swaard doodmaak,\nniemand sal kan vlug nie,\nniemand sal vrykom nie."
                },
                "2": {
                    "verse_nr": "2",
                    "verse": "Al breek hulle deur na die doderyk toe,\nEk sal hulle daar uithaal;\nal klim hulle op na die hemel toe,\nEk sal hulle daarvandaan laat afkom"
                },
                "3": {
                    "verse_nr": "3",
                    "verse": "al kruip hulle weg op die top van die Karmel,\nEk sal hulle daar opspoor en vang;\nal kruip hulle weg op die bodem van die see,\nEk sal die slang daar beveel om hulle te pik"
                },
                "4": {
                    "verse_nr": "4",
                    "verse": "al word hulle in ballingskap weggevoer voor hulle vyande uit,\nEk sal die swaard daar beveel om hulle dood te maak;\nmy bedoeling met hulle is om hulle kwaad aan te doen,\nnie om goed aan hulle te doen nie."
                },
                "5": {
                    "verse_nr": "5",
                    "verse": "Die Here my God, die Almagtige,\nraak die aarde aan en dit smelt weg,\nen almal wat daarop woon, treur;\ndie hele w\u00eareld kom in beroering soos die Nyl\nen sak weer weg soos die rivier van Egipte."
                },
                "6": {
                    "verse_nr": "6",
                    "verse": "Die Here bou sy bokamers in die hemel\nen l\u00ea die hemelkoepel se fondament op die aarde,\nHy roep die waters van die see\nen giet hulle oor die aarde uit.\nSy Naam is Here!"
                },
                "7": {
                    "verse_nr": "7",
                    "verse": "Julle Israeliete is vir My nie anders as die Kussiete nie,\ns\u00ea die Here.\nEk het vir Israel uit Egipte laat trek,\nmaar ook die Filistyne uit Kaftor\nen die Arame\u00ebrs uit Kir."
                },
                "8": {
                    "verse_nr": "8",
                    "verse": "Ek, die Here God, hou die sondige koninkryk dop,\nEk gaan hom wegvee van die aarde af!\nMaar tog, Ek sal nie die nageslag van Jakob heeltemal\nuitroei nie, s\u00ea die Here."
                },
                "9": {
                    "verse_nr": "9",
                    "verse": "Ek gaan die bevel gee en vir Israel skud tussen die nasies\nsoos graan in 'n sif geskud word,\nen nie 'n korrel sal op die grond val nie."
                },
                "10": {
                    "verse_nr": "10",
                    "verse": "Al die sondaars onder my volk sal met die swaard doodgemaak word,\nhulle wat s\u00ea:\n\u201cTer wille van ons sal U die ramp nie laat kom nie,\nons nie daardeur laat tref nie.\u201d"
                },
                "11": {
                    "verse_nr": "11",
                    "verse": "Daardie dag bou Ek die vervalle hut van Dawid weer op;\nEk stop sy barste toe en bou sy murasies op,\nEk herbou hom soos hy in die ou tyd was"
                },
                "12": {
                    "verse_nr": "12",
                    "verse": "sodat my volk die oorwinnaar sal wees oor wat van Edom oor is,\noor al die nasies oor wie my Naam uitgeroep is, s\u00ea die Here.\nHy sal dit doen."
                },
                "13": {
                    "verse_nr": "13",
                    "verse": "Daar kom 'n tyd, s\u00ea die Here,\ndat daar direk na die oes geploeg sal word\nen dat daar direk na die saaityd gepars sal word.\nDie berge sal van druiwesap drup,\nal die heuwels sal deurnat wees."
                },
                "14": {
                    "verse_nr": "14",
                    "verse": "Ek sal die lot van my volk Israel verander:\nhulle sal die verlate stede herbou en bewoon,\nhulle sal wingerde plant en die wyn daarvan drink,\nhulle sal tuine aanl\u00ea en die vrugte daarvan eet."
                },
                "15": {
                    "verse_nr": "15",
                    "verse": "Ek sal my volk weer in hulle grond plant,\nen hulle sal nie weer uitgeruk word uit die grond\nwat Ek hulle gegee het nie, s\u00ea die Here jou God."
                }
            }
        }
    }
}