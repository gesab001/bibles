{
    "version": "AFR83",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Van die begin af was Hy daar. Ons het Hom self gehoor; ons het Hom met ons eie o\u00eb gesien; ja, ons het Hom gesien en met ons hande aan Hom geraak. Hy is die Woord, die Lewe."
                },
                "2": {
                    "verse_nr": "2",
                    "verse": "Die Lewe het gekom; ons het Hom gesien en is getuie daarvan, en ons verkondig aan julle die Ewige Lewe wat by die Vader was en aan ons geopenbaar is."
                },
                "3": {
                    "verse_nr": "3",
                    "verse": "Hom wat ons gesien en gehoor het, verkondig ons aan j\u00falle, sodat julle aan ons gemeenskap deel kan h\u00ea. En die gemeenskap waaraan ons deel het, is di\u00e9 met die Vader en met sy Seun, Jesus Christus."
                },
                "4": {
                    "verse_nr": "4",
                    "verse": "Dit skryf ons sodat ons blydskap volkome kan wees."
                },
                "5": {
                    "verse_nr": "5",
                    "verse": "D\u00edt is nou die boodskap wat ons by Hom gehoor het en aan julle verkondig: God is lig, en daar is geen duisternis in Hom nie."
                },
                "6": {
                    "verse_nr": "6",
                    "verse": "As ons beweer dat ons aan Hom deel het, en ons lewe in die duisternis, lieg ons en handel ons nie volgens die waarheid nie."
                },
                "7": {
                    "verse_nr": "7",
                    "verse": "Maar as ons in die lig lewe soos Hy in die lig is, het ons met mekaar deel aan dieselfde gemeenskap en reinig die bloed van Jesus, sy Seun, ons van elke sonde."
                },
                "8": {
                    "verse_nr": "8",
                    "verse": "As ons beweer dat ons nie sonde het nie, bedrieg ons onsself en is die waarheid nie in ons nie."
                },
                "9": {
                    "verse_nr": "9",
                    "verse": "Maar as ons ons sondes bely \u2013 Hy is getrou en regverdig, Hy vergewe ons ons sondes en reinig ons van alle ongeregtigheid."
                },
                "10": {
                    "verse_nr": "10",
                    "verse": "As ons beweer dat ons nie gesondig het nie, maak ons Hom tot leuenaar en is sy woord nie in ons nie."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dit skrywe ek aan julle, my liewe kinders, dat julle nie moet sondig nie. En as een van ons sondig \u2013 ons het Jesus Christus, die regverdige, as ons voorspraak by die Vader."
                },
                "2": {
                    "verse_nr": "2",
                    "verse": "Hy is die versoening vir ons sondes; en nie net vir \u00f3ns sondes nie, maar ook vir di\u00e9 van die hele w\u00eareld."
                },
                "3": {
                    "verse_nr": "3",
                    "verse": "As ons die gebooie van God gehoorsaam, weet ons daaraan dat ons Hom ken."
                },
                "4": {
                    "verse_nr": "4",
                    "verse": "Iemand wat s\u00ea: \u201cEk ken Hom,\u201d maar nie sy gebooie gehoorsaam nie, is 'n leuenaar, en die waarheid is nie in hom nie."
                },
                "5": {
                    "verse_nr": "5",
                    "verse": "Wie sy woord egter gehoorsaam \u2013 in hom het die liefde van God werklik sy doel volkome bereik. Hieraan weet ons dat ons in Hom is."
                },
                "6": {
                    "verse_nr": "6",
                    "verse": "Wie beweer dat hy in Hom bly, behoort self ook te lewe soos Jesus gelewe het."
                },
                "7": {
                    "verse_nr": "7",
                    "verse": "Geliefdes, dit is nie 'n nuwe gebod wat ek aan julle voorskrywe nie, maar 'n ou gebod wat julle van die begin af gehad het. Die ou gebod is die boodskap wat julle gehoor het."
                },
                "8": {
                    "verse_nr": "8",
                    "verse": "Tog is dit ook 'n nuwe gebod wat ek aan julle voorskrywe. Dat dit werklik so is, is te sien in Jesus en ook in julle, want die duisternis is aan die verbygaan, en die ware lig skyn alreeds."
                },
                "9": {
                    "verse_nr": "9",
                    "verse": "As iemand beweer dat hy in die lig is, maar hy haat sy broer, is hy nog steeds in die duisternis."
                },
                "10": {
                    "verse_nr": "10",
                    "verse": "Wie sy broer liefhet, bly in die lig, en daar is niks wat hom laat struikel nie."
                },
                "11": {
                    "verse_nr": "11",
                    "verse": "Maar wie sy broer haat, is in die duisternis en lewe in die duisternis en weet nie waar hy gaan uitkom nie, omdat die duisternis hom blind gemaak het."
                },
                "12": {
                    "verse_nr": "12",
                    "verse": "Ek skrywe vir julle, liewe kinders, omdat julle sondes vergewe is in die Naam van Jesus."
                },
                "13": {
                    "verse_nr": "13",
                    "verse": "Ek skrywe vir julle, vaders, omdat julle Jesus ken wat van die begin af daar was.\nEk skrywe vir julle, jongmense, omdat julle die Bose oorwin het."
                },
                "14": {
                    "verse_nr": "14",
                    "verse": "Ek het vir julle geskrywe, kinders, omdat julle die Vader ken.\nEk het vir julle geskrywe, vaders, omdat julle Jesus ken wat van die begin af daar was.\nEk het vir julle geskrywe, jongmense, omdat julle sterk is en die woord van God in julle bly en julle die Bose oorwin het."
                },
                "15": {
                    "verse_nr": "15",
                    "verse": "Moenie die sondige w\u00eareld en die dinge van die w\u00eareld liefh\u00ea nie. As iemand die w\u00eareld liefhet, is die Vader se liefde nie in hom nie."
                },
                "16": {
                    "verse_nr": "16",
                    "verse": "Die w\u00eareldse dinge \u2013 alles wat die sondige mens begeer, alles wat sy o\u00eb sien en begeer, al sy gesteldheid op besit \u2013 kom nie van die Vader nie, maar uit die w\u00eareld."
                },
                "17": {
                    "verse_nr": "17",
                    "verse": "En die w\u00eareld met sy verleidelike dinge gaan verby, maar wie die wil van God doen, bly ewig lewe."
                },
                "18": {
                    "verse_nr": "18",
                    "verse": "Kinders, dit is die laaste uur. Julle het gehoor dat daar 'n antichris kom; en daar is nou reeds baie antichriste. Daaruit weet ons dat dit die laaste uur is."
                },
                "19": {
                    "verse_nr": "19",
                    "verse": "Hulle het wel uit ons geledere voortgekom, maar niemand van hulle was ooit werklik een van ons nie, want as hulle werklik van ons was, sou hulle by ons gebly het. Dit moes duidelik word dat geeneen van hulle werklik een van ons is nie."
                },
                "20": {
                    "verse_nr": "20",
                    "verse": "Julle is egter deur die Heilige Gees gesalf, en julle ken almal die waarheid."
                },
                "21": {
                    "verse_nr": "21",
                    "verse": "Ek skrywe nie vir julle omdat julle nie die waarheid sou ken nie, maar juis omdat julle dit ken en weet dat daar geen leuen uit die waarheid voortkom nie."
                },
                "22": {
                    "verse_nr": "22",
                    "verse": "Wie is die leuenaar anders as hy wat nie wil erken dat Jesus werklik die Christus is nie? H\u00fd is die antichris, hy wat nie die Vader en die Seun wil erken nie."
                },
                "23": {
                    "verse_nr": "23",
                    "verse": "Wie nie die Seun erken nie, verwerp ook die Vader; wie die Seun erken, erken ook die Vader."
                },
                "24": {
                    "verse_nr": "24",
                    "verse": "Wat julle betref, wat julle van die begin af gehoor het, moet in julle bly. As wat julle van die begin af gehoor het, in julle bly, sal julle ook in die Seun en in die Vader bly."
                },
                "25": {
                    "verse_nr": "25",
                    "verse": "En d\u00edt is wat die Seun ons belowe het: die ewige lewe."
                },
                "26": {
                    "verse_nr": "26",
                    "verse": "Dit het ek aan julle geskrywe oor die mense wat vir julle wil mislei."
                },
                "27": {
                    "verse_nr": "27",
                    "verse": "Wat j\u00falle egter betref, die Gees waarmee Hy julle gesalf het, bly in julle, en julle het niemand anders nodig om julle te leer nie. Sy Gees leer julle alles, en wat Hy julle leer, is die waarheid en geen leuen nie. Ja, soos Hy julle geleer het, moet julle in die Seun bly."
                },
                "28": {
                    "verse_nr": "28",
                    "verse": "En nou, liewe kinders, julle moet in Hom bly, sodat ons almal niks te vrees sal h\u00ea wanneer Hy kom nie en by sy wederkoms nie beskaamd voor Hom sal staan nie."
                },
                "29": {
                    "verse_nr": "29",
                    "verse": "Aangesien julle weet dat Hy regverdig is, weet julle ook dat elkeen wat regverdig lewe, 'n kind van God is."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kyk watter groot liefde die Vader aan ons bewys het: Hy noem ons kinders van God, en ons is dit ook. En die w\u00eareld ken ons nie, omdat dit Hom nie ken nie."
                },
                "2": {
                    "verse_nr": "2",
                    "verse": "Geliefdes, ons is nou reeds kinders van God. Dit is nog nie geopenbaar wat ons sal wees nie, maar ons weet dat, wanneer Jesus kom, ons soos Hy sal wees. Ons sal Hom sien soos Hy werklik is."
                },
                "3": {
                    "verse_nr": "3",
                    "verse": "Elkeen wat hierdie verwagting in verband met Hom koester, hou homself rein soos Jesus rein is."
                },
                "4": {
                    "verse_nr": "4",
                    "verse": "Elkeen wat sonde doen, oortree die wet van God. Sonde is immers oortreding van die wet van God."
                },
                "5": {
                    "verse_nr": "5",
                    "verse": "Julle weet dat Jesus gekom het om die sondes weg te neem, en daar is geen sonde in Hom nie."
                },
                "6": {
                    "verse_nr": "6",
                    "verse": "Iemand wat in Hom bly, hou nie aan met sondig nie; iemand wat aanhou sondig, het Hom nie gesien nie en ken Hom nie."
                },
                "7": {
                    "verse_nr": "7",
                    "verse": "Liewe kinders, moenie dat iemand julle mislei nie: wie regverdig lewe, is regverdig soos Hy regverdig is"
                },
                "8": {
                    "verse_nr": "8",
                    "verse": "wie aanhou sonde doen, behoort aan die duiwel, want die duiwel hou van die begin af aan met sondig. En die Seun van God het juis gekom om die werk van die duiwel tot niet te maak."
                },
                "9": {
                    "verse_nr": "9",
                    "verse": "Iemand wat 'n kind van God is, doen nie meer sonde nie, omdat die Gees van God in hom bly; en hy kan nie meer sondig nie, omdat hy uit God gebore is."
                },
                "10": {
                    "verse_nr": "10",
                    "verse": "Hi\u00e9raan is dit duidelik wie kinders van God en wie kinders van die duiwel is: iemand wat nie regverdig lewe nie en nie sy broer liefhet nie, behoort nie aan God nie."
                },
                "11": {
                    "verse_nr": "11",
                    "verse": "D\u00edt is immers die boodskap wat julle van die begin af gehoor het: Ons moet mekaar liefh\u00ea."
                },
                "12": {
                    "verse_nr": "12",
                    "verse": "Moenie soos Kain wees nie. Hy het aan die Bose behoort en het sy broer vermoor. En waarom het hy hom vermoor? Omdat sy eie dade sleg was en sy broer s'n reg."
                },
                "13": {
                    "verse_nr": "13",
                    "verse": "Broers, moenie verbaas wees as die w\u00eareld julle haat nie."
                },
                "14": {
                    "verse_nr": "14",
                    "verse": "Ons weet dat ons klaar uit die dood na die lewe oorgegaan het, want ons het ons broers lief. Wie nie liefhet nie, bly in die dood."
                },
                "15": {
                    "verse_nr": "15",
                    "verse": "Elkeen wat sy broer haat, is 'n moordenaar; en julle weet dat geen moordenaar die ewige lewe in hom het nie."
                },
                "16": {
                    "verse_nr": "16",
                    "verse": "Hi\u00e9raan weet ons wat liefde is: Jesus het sy lewe vir ons afgel\u00ea. Ons behoort ook ons lewens vir ons broers af te l\u00ea."
                },
                "17": {
                    "verse_nr": "17",
                    "verse": "Wie aardse besittings het en sy broer sien gebrek ly, maar geen gevoel vir hom het nie \u2013 hoe kan die liefde van God in hom wees?"
                },
                "18": {
                    "verse_nr": "18",
                    "verse": "Liewe kinders, ons liefde moenie net woorde en lippetaal wees nie, maar moet met die daad bewys word, en dan in opregtheid."
                },
                "19": {
                    "verse_nr": "19",
                    "verse": "Hierdeur kan ons ook te wete kom dat ons aan die ware God behoort en kan ons ons gewete voor Hom tot rus bring."
                },
                "20": {
                    "verse_nr": "20",
                    "verse": "As ons gewete ons veroordeel \u2013 God is groter as ons gewete, en Hy weet alles."
                },
                "21": {
                    "verse_nr": "21",
                    "verse": "Geliefdes, as ons gewete ons nie veroordeel nie, het ons vrymoedigheid om na God te gaan"
                },
                "22": {
                    "verse_nr": "22",
                    "verse": "en wat ons vra, kry ons van Hom omdat ons sy gebooie gehoorsaam en doen wat Hy goedvind."
                },
                "23": {
                    "verse_nr": "23",
                    "verse": "En d\u00edt is sy gebod: Ons moet in sy Seun, Jesus Christus, glo en ons moet mekaar liefh\u00ea ooreenkomstig die gebod wat Hy ons gegee het."
                },
                "24": {
                    "verse_nr": "24",
                    "verse": "Wie sy gebooie gehoorsaam, bly in God en God in hom. Hi\u00e9raan weet ons dat Hy in ons bly: Hy het ons sy Gees gegee."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Geliefdes, moenie enigeen glo wat s\u00ea dat hy die Gees van God het nie, want daar is nou reeds baie vals profete in die w\u00eareld, maar ondersoek elkeen, ondersoek of sy gees van God afkomstig is."
                },
                "2": {
                    "verse_nr": "2",
                    "verse": "Hi\u00e9raan ken julle die Gees van God: elkeen wat bely dat Jesus werklik die Christus is wat mens geword het, het die Gees wat van God afkomstig is."
                },
                "3": {
                    "verse_nr": "3",
                    "verse": "En elkeen wat dit nie van Jesus bely nie, het nie die Gees wat van God afkomstig is nie. Hy het die gees van die antichris, die gees van wie julle gehoor het dat hy kom en wat nou reeds in die w\u00eareld is."
                },
                "4": {
                    "verse_nr": "4",
                    "verse": "Julle behoort aan God, liewe kinders, en het die vals profete klaar oorwin omdat Hy wat in julle is, groter is as die duiwel, wat in die w\u00eareld is."
                },
                "5": {
                    "verse_nr": "5",
                    "verse": "Hulle behoort aan die w\u00eareld, en wat hulle s\u00ea, is dus van die w\u00eareld afkomstig, en die w\u00eareld luister na hulle."
                },
                "6": {
                    "verse_nr": "6",
                    "verse": "Ons behoort aan God, en wie vir God ken, luister na ons; wie nie aan God behoort nie, luister nie na ons nie. Hieraan kan ons die Gees van die waarheid en die gees van die dwaalleer onderskei."
                },
                "7": {
                    "verse_nr": "7",
                    "verse": "Geliefdes, ons moet mekaar liefh\u00ea, want liefde kom van God, en elkeen wat liefhet, is 'n kind van God en ken God."
                },
                "8": {
                    "verse_nr": "8",
                    "verse": "Wie nie liefhet nie, het geen kennis van God nie, want God is liefde."
                },
                "9": {
                    "verse_nr": "9",
                    "verse": "Hi\u00e9rin is God se liefde vir ons geopenbaar: sy enigste Seun het Hy na die w\u00eareld toe gestuur sodat ons deur Hom die lewe kan h\u00ea."
                },
                "10": {
                    "verse_nr": "10",
                    "verse": "Werklike liefde is d\u00edt: nie die liefde wat ons vir God het nie, maar die liefde wat Hy aan ons bewys het deur sy Seun te stuur as versoening vir ons sondes."
                },
                "11": {
                    "verse_nr": "11",
                    "verse": "Geliefdes, as dit is hoe God sy liefde aan ons bewys het, behoort ons mekaar ook lief te h\u00ea."
                },
                "12": {
                    "verse_nr": "12",
                    "verse": "Niemand het God nog ooit gesien nie, maar as ons mekaar liefhet, bly God in ons en het sy liefde in ons sy doel volkome bereik."
                },
                "13": {
                    "verse_nr": "13",
                    "verse": "Hi\u00e9raan weet ons dat ons in Hom bly en Hy in ons: Hy het ons sy Gees gegee."
                },
                "14": {
                    "verse_nr": "14",
                    "verse": "En ons het gesien en is getuie daarvan dat die Vader die Seun as Redder van die w\u00eareld gestuur het."
                },
                "15": {
                    "verse_nr": "15",
                    "verse": "Wie bely dat Jesus die Seun van God is \u2013 God bly in hom en hy in God."
                },
                "16": {
                    "verse_nr": "16",
                    "verse": "En ons ken die liefde wat God vir ons het, en ons glo daarin.\nGod is liefde; wie in die liefde bly, bly in God en God bly in hom."
                },
                "17": {
                    "verse_nr": "17",
                    "verse": "Hi\u00e9rin het die liefde sy doel volkome met ons bereik: ons het niks te vrees vir die oordeelsdag nie, want in hierdie w\u00eareld lewe ons reeds deur die liefde net soos Jesus."
                },
                "18": {
                    "verse_nr": "18",
                    "verse": "Waar liefde is, is daar geen vrees nie, maar volmaakte liefde verdryf vrees, want vrees verwag straf, en wie nog vrees, het nie volmaakte liefde nie."
                },
                "19": {
                    "verse_nr": "19",
                    "verse": "Ons het lief omdat God ons eerste liefgehad het."
                },
                "20": {
                    "verse_nr": "20",
                    "verse": "As iemand s\u00ea: \u201cEk het God lief,\u201d en hy haat sy broer, is hy 'n leuenaar; want wie sy broer, wat hy kan sien, nie liefhet nie, kan onmoontlik vir God liefh\u00ea, wat hy nie kan sien nie."
                },
                "21": {
                    "verse_nr": "21",
                    "verse": "En hierdie gebod het ons van Hom gekry: Wie vir God liefhet, moet ook sy broer liefh\u00ea."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Elkeen wat glo dat Jesus die Christus is, is 'n kind van God; en elkeen wat vir die Vader liefhet, het ook die ander lief wat kinders van die Vader is."
                },
                "2": {
                    "verse_nr": "2",
                    "verse": "Hi\u00e9raan weet ons dat ons die kinders van God liefhet: wanneer ons God liefhet en sy gebooie onderhou."
                },
                "3": {
                    "verse_nr": "3",
                    "verse": "Die liefde vir God bestaan dan daarin dat ons sy gebooie gehoorsaam. Sy gebooie is ook nie moeilik om te gehoorsaam nie"
                },
                "4": {
                    "verse_nr": "4",
                    "verse": "want enigeen wat 'n kind van God is, kan die sondige w\u00eareld oorwin. En die oorwinning wat ons oor die w\u00eareld behaal het, is deur ons geloof."
                },
                "5": {
                    "verse_nr": "5",
                    "verse": "Wie anders is dit wat die w\u00eareld oorwin as hy wat glo dat Jesus die Seun van God is?"
                },
                "6": {
                    "verse_nr": "6",
                    "verse": "Die Een wat deur die water van sy doop en die bloed van sy dood na ons toe gekom het, is Jesus Christus; nie net deur die water nie, maar deur die water \u00e9n die bloed. Die Gees is die getuie daarvan, en die Gees is die waarheid."
                },
                "7": {
                    "verse_nr": "7",
                    "verse": "Daar is dus drie wat getuig"
                },
                "8": {
                    "verse_nr": "8",
                    "verse": "die Gees en die water en die bloed, en die drie se getuienis stem ooreen."
                },
                "9": {
                    "verse_nr": "9",
                    "verse": "Ons aanvaar mense se getuienis, hoeveel te meer die getuienis van God, want dit is God wat getuig, en die getuienis handel oor sy Seun."
                },
                "10": {
                    "verse_nr": "10",
                    "verse": "Wie in die Seun van God glo, besit die getuienis in sy hart; wie God nie glo nie, maak Hom tot leuenaar, omdat hy nie die getuienis glo wat God oor sy Seun gelewer het nie."
                },
                "11": {
                    "verse_nr": "11",
                    "verse": "En die getuienis behels d\u00edt: God het ons die ewige lewe gegee, en di\u00e9 lewe is deur sy Seun."
                },
                "12": {
                    "verse_nr": "12",
                    "verse": "Wie die Seun het, het die lewe; wie nie die Seun van God het nie, het ook nie die lewe nie."
                },
                "13": {
                    "verse_nr": "13",
                    "verse": "Hierdie brief skrywe ek vir julle, sodat julle kan weet dat julle die ewige lewe het, julle wat in die Seun van God glo."
                },
                "14": {
                    "verse_nr": "14",
                    "verse": "En nou kan ons met vrymoedigheid na God gaan, omdat Hy ons gebede verhoor as ons enigiets volgens sy wil vra."
                },
                "15": {
                    "verse_nr": "15",
                    "verse": "En aangesien ons weet dat Hy ons gebede verhoor as ons iets s\u00f3 vra, weet ons ook dat ons kry wat ons van Hom vra."
                },
                "16": {
                    "verse_nr": "16",
                    "verse": "As iemand sy broer sonde sien doen wat nie tot die dood lei nie, moet hy bid en God sal die broer die ewige lewe gee. Dit geld di\u00e9 wat sonde doen wat nie tot die dood lei nie. Daar is sonde wat tot die dood lei; daarvoor s\u00ea ek nie dat hy moet bid nie."
                },
                "17": {
                    "verse_nr": "17",
                    "verse": "Alle ongeregtigheid is sonde, maar daar is sonde wat nie tot die dood lei nie."
                },
                "18": {
                    "verse_nr": "18",
                    "verse": "Ons weet dat iemand wat uit God gebore is, nie meer sondig nie, maar die Seun van God bewaar hom, en die duiwel kry geen houvas op hom nie."
                },
                "19": {
                    "verse_nr": "19",
                    "verse": "Ons weet dat ons aan God behoort en dat die hele sondige w\u00eareld in die mag van die duiwel is."
                },
                "20": {
                    "verse_nr": "20",
                    "verse": "En ons weet dat die Seun van God gekom het en ons verstand gegee het om die ware God te ken; en ons is in die ware God, in sy Seun, Jesus Christus. Hy is die ware God en die ewige lewe."
                },
                "21": {
                    "verse_nr": "21",
                    "verse": "Liewe kinders, bly dus weg van die afgode af."
                }
            }
        }
    }
}