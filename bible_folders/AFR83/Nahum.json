{
    "version": "AFR83",
    "book_name": "Nahum",
    "book_nr": "34",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "'n Uitspraak teen Nineve. Die boek waarin die openbaring wat Nahum die Elkosiet ontvang het, opgeteken is."
                },
                "2": {
                    "verse_nr": "2",
                    "verse": "Die Here is 'n God wat baie begaan is oor sy volk,\n'n God wat Hom wreek.\nDie Here wreek Hom in sy gloeiende toorn,\ndie Here wreek Hom op sy te\u00ebstanders,\nsy toorn ontvlam teen sy vyande."
                },
                "3": {
                    "verse_nr": "3",
                    "verse": "Die Here is lankmoedig,\nmaar sy krag is groot:\nHy laat geen skuldige ongestraf nie.\nHy kom in rukwind en storm,\nwolke is die stof onder sy voete."
                },
                "4": {
                    "verse_nr": "4",
                    "verse": "Hy spreek die see aan en laat dit droog word,\nHy laat al die riviere opdroog.\nBasan en Karmel verdor,\ndie groenigheid op die Libanon verwelk."
                },
                "5": {
                    "verse_nr": "5",
                    "verse": "Berge bewe voor Hom,\nheuwels wankel;\ndie aarde, die w\u00eareld en almal wat daarin woon,\ndeins terug wanneer Hy verskyn."
                },
                "6": {
                    "verse_nr": "6",
                    "verse": "Wie kan bly staan voor sy woede?\nWie kan sy gloeiende toorn weerstaan?\nSy gramskap breek deur soos 'n veldbrand.\nRotse word voor Hom uit uitmekaar gebreek."
                },
                "7": {
                    "verse_nr": "7",
                    "verse": "Die Here is goed,\nHy is 'n toevlug in tyd van nood,\nHy sorg vir di\u00e9 wat by Hom skuil."
                },
                "8": {
                    "verse_nr": "8",
                    "verse": "Maar met 'n vloed wat alles meesleur,\nvee Hy die plek weg waar Nineve l\u00ea,\njaag Hy sy vyande die duisternis in."
                },
                "9": {
                    "verse_nr": "9",
                    "verse": "Wat julle ook al teen die Here bedink,\nHy maak dit tot niet.\nDaar sal nie weer verdrukking wees nie."
                },
                "10": {
                    "verse_nr": "10",
                    "verse": "Al is julle inmekaargevleg soos dorings,\nen al is julle deurweek van drank,\njulle sal soos kurkdro\u00eb stoppels verbrand word."
                },
                "11": {
                    "verse_nr": "11",
                    "verse": "Daar het een uit jou gekom, Nineve,\nwat kwaad bedink teen die Here,\nplanne wat nie sal slaag nie."
                },
                "12": {
                    "verse_nr": "12",
                    "verse": "So s\u00ea die Here:\nAl is hulle hoe sterk, hoe baie,\nhulle sal afgemaai word en tot niet gaan.\nEk het jou verneder, my volk,\nmaar Ek sal jou nie weer verneder nie."
                },
                "13": {
                    "verse_nr": "13",
                    "verse": "Ek breek nou die juk wat op jou is,\nEk vernietig die bande wat jou bind."
                },
                "14": {
                    "verse_nr": "14",
                    "verse": "Maar oor jou, Nineve, beveel die Here:\n\u201cJou naam sal nie meer genoem word nie!\u201d\nEk vernietig die beelde in jou tempels,\nEk grawe jou graf, want dit is klaar met jou."
                },
                "15": {
                    "verse_nr": "15",
                    "verse": "Kyk daar, oor die berge kom 'n boodskapper aangehardloop\nwat goeie nuus aankondig:\nVier jou feeste, Juda,\nbetaal jou geloftes!\nDie verdrukker sal nie weer deur jou land trek nie,\nhy is verslaan, vernietig."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Daar kom iemand wat jou sal verjaag, Nineve:\nbewaak jou vestings,\nhou dop die pad,\nmaak jou gereed vir die stryd,\nmonster al jou kragte!"
                },
                "2": {
                    "verse_nr": "2",
                    "verse": "Die Here gaan die eer van Jakob, van Israel, herstel\nsoos dit vroe\u00ebr was,\nal is hulle kaal geplunder\nen hulle wingerde verwoes."
                },
                "3": {
                    "verse_nr": "3",
                    "verse": "Die skilde van Nineve se aanvallers is rooi geverf,\nhulle soldate het rooi uniforms aan.\nWanneer hulle gereedmaak om te veg,\nblink hulle strydwaens soos vuur\nen swaai hulle die spiese."
                },
                "4": {
                    "verse_nr": "4",
                    "verse": "Oor die paaie dreun die strydwaens,\nhulle jaag oor die vlaktes;\nhulle lyk soos fakkels,\nsoos blitse wat verbyskiet."
                },
                "5": {
                    "verse_nr": "5",
                    "verse": "Nineve maak staat op sy bevelvoerders,\nmaar hulle struikel as hulle aanstorm.\nHulle hardloop na die stadsmuur toe,\nmaar die vyand se stormram staan al!"
                },
                "6": {
                    "verse_nr": "6",
                    "verse": "Die sluise van die kanale word oopgetrek,\nen die paleis stort inmekaar."
                },
                "7": {
                    "verse_nr": "7",
                    "verse": "Dit staan vas: Nineve word ontvolk,\nsy inwoners word weggevoer,\nsy slavinne kla soos duiwe wat koer\nen slaan hulleself op die bors."
                },
                "8": {
                    "verse_nr": "8",
                    "verse": "Nineve is soos 'n dam\nwaarvan die water uitloop.\n\u201cStaan, bly staan!\u201d klink die bevel,\nmaar niemand draai om nie."
                },
                "9": {
                    "verse_nr": "9",
                    "verse": "Die aanvallers roep: \u201cBuit silwer, buit goud!\nDie voorraad is onuitputlik,\ndaar is nie 'n einde aan mooi goed nie.\u201d"
                },
                "10": {
                    "verse_nr": "10",
                    "verse": "Nineve is kaal geplunder, leeggedra, verniel,\nsy mense is verslae, hulle knie\u00eb knak,\nhulle kry krampe in die onderlyf,\nalmal is bleek van die skrik."
                },
                "11": {
                    "verse_nr": "11",
                    "verse": "Waar is die l\u00eaplek van die leeus nou,\ndie jagveld van die jong leeus?\nWaar is die leeu en sy wyfie\nwat onbevrees met hulle welpies rondgeloop het?"
                },
                "12": {
                    "verse_nr": "12",
                    "verse": "Waar is die leeu wat gevang het vir sy kleintjies,\nwat die nek van sy prooi vir sy wyfies gebreek het,\nwat sy boerplek vol vleis gemaak het,\nsy l\u00eaplek met wat hy gevang het?"
                },
                "13": {
                    "verse_nr": "13",
                    "verse": "Ek tree teen jou op, Nineve, s\u00ea die Here die Almagtige.\nEk laat jou strydwaens in vlamme opgaan,\ndie swaard sal jou dapper leeus afmaai,\nEk vee alles wat jy bymekaargemaak het, van die aarde af,\njou gesante sal nie meer gehoor word nie."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ellende wag vir jou,\nbloedbevlekte stad;\njy is vol bedrog,\ngevul met buit,\njy hou nie op met roof nie!"
                },
                "2": {
                    "verse_nr": "2",
                    "verse": "Swepe klap,\nwiele dreun,\nperde jaag,\nstrydwaens vat net hier en daar grond"
                },
                "3": {
                    "verse_nr": "3",
                    "verse": "ruiters galop,\nswaarde blink,\nspiese blits.\nDaar is baie gewondes,\nhope dooies,\nontelbare lyke:\nmense struikel oor hulle!"
                },
                "4": {
                    "verse_nr": "4",
                    "verse": "Dit kom van die hoer Nineve se onsedelikheid,\ndie mooi vrou met haar toorkunste,\nwat volke verwoes het met haar hoerery,\nnasies met haar toorkunste."
                },
                "5": {
                    "verse_nr": "5",
                    "verse": "Ek tree teen jou op, s\u00ea die Here die Almagtige:\nEk sal al jou klere uittrek,\nEk sal volke jou kaal liggaam laat sien,\nkoninkryke die skande van jou naaktheid."
                },
                "6": {
                    "verse_nr": "6",
                    "verse": "Ek sal jou aan minagting prysgee,\nEk sal mis op jou gooi,\nen van jou so 'n spektakel maak"
                },
                "7": {
                    "verse_nr": "7",
                    "verse": "dat elkeen wat jou sien,\nvan jou af sal padgee en s\u00ea:\n\u201cNineve is verwoes!\nWie is daar wat hom jammer kry?\nWaar sal ek gaan soek na\nmense wat jou kan troos?\u201d"
                },
                "8": {
                    "verse_nr": "8",
                    "verse": "Is jy beter as No-Amon,\ndie stad aan die Nyl,\nomring deur water,\nbeskut deur massas water?"
                },
                "9": {
                    "verse_nr": "9",
                    "verse": "Wat hom sterk gemaak het, was Kus en Egipte,\nen hulle w\u00e1s sterk!\nSy bondgenote was Put en Libi\u00eb."
                },
                "10": {
                    "verse_nr": "10",
                    "verse": "Selfs No-Amon het 'n balling geword\nen is in gevangenskap weggevoer;\nook s\u00fd babatjies is verpletter\nop al die straathoeke;\nsy aansienlikes is uitgeloot,\nal sy vername manne is met kettings geboei."
                },
                "11": {
                    "verse_nr": "11",
                    "verse": "Ook j\u00fd sal dronk raak en beneweld word,\nook j\u00fd sal soek na 'n skuilplek teen die vyand."
                },
                "12": {
                    "verse_nr": "12",
                    "verse": "Al jou vestings is soos vyebome met ryp voorvye:\nas die bome geskud word,\nval die vye in die eter se mond!"
                },
                "13": {
                    "verse_nr": "13",
                    "verse": "Jou manskappe is soos vroumense.\nDie poorte van jou land staan wawyd oop vir jou vyande,\nvuur verteer jou sluitbalke."
                },
                "14": {
                    "verse_nr": "14",
                    "verse": "Skep vir jou water vir die bele\u00ebring,\nversterk jou vestings;\nspring in die modder,\ntrap dit tot klei,\ngryp die steenvorm!"
                },
                "15": {
                    "verse_nr": "15",
                    "verse": "Selfs d\u00e1\u00e1r sal die vuur jou verteer,\ndie swaard jou uitroei,\njou vernietig asof jy 'n sprinkaan is.\nWord so baie soos sprinkane,\nvermeerder soos sprinkaanswerms!"
                },
                "16": {
                    "verse_nr": "16",
                    "verse": "Jy het mos meer handelaars gehad\nas wat daar sterre aan die hemel is.\nMaar as sprinkane vervel het, vlieg hulle weg"
                },
                "17": {
                    "verse_nr": "17",
                    "verse": "en jou wagte is soos treksprinkane,\njou bevelhebbers is soos 'n swerm sprinkane\nwat op die klipmure sit solank dit koud is,\nmaar as die son opkom, vlieg hulle weg\nen niemand weet waarheen nie!"
                },
                "18": {
                    "verse_nr": "18",
                    "verse": "Jou regeerders sluimer, koning van Assiri\u00eb,\njou vername mense slaap,\njou manskappe is verstrooi op die berge\nen daar is niemand wat hulle bymekaarmaak nie."
                },
                "19": {
                    "verse_nr": "19",
                    "verse": "Jy is verwoes, en jy sal nie herstel nie,\njou wond is dodelik;\nalmal wat die tyding oor jou verneem,\nklap hande daaroor,\nwant wie het nie almal voortdurend\nonder jou wreedhede gely nie?"
                }
            }
        }
    }
}