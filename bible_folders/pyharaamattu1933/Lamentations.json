{
    "version": "pyharaamattu1933",
    "book_name": "Lamentations",
    "book_nr": "25",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Kuinka istuukaan yksin\u00e4ns\u00e4 tuo v\u00e4kirikas kaupunki! Kuinka onkaan lesken kaltaiseksi tullut se, joka oli suuri kansakuntien joukossa! Ruhtinatar maakuntien joukossa on tullut ty\u00f6veron alaiseksi.\n"
                },
                "2": {
                    "verse_nr": 2,
                    "verse": "Se katkerasti itkee y\u00f6ss\u00e4, ja sill\u00e4 on kyyneleet poskillansa. Ei ole sill\u00e4 lohduttajaa kaikkien sen rakastajain seassa. Uskottomia ovat sille olleet kaikki sen yst\u00e4v\u00e4t, ovat sille vihamiehiksi tulleet.\n"
                },
                "3": {
                    "verse_nr": 3,
                    "verse": "Juuda on siirtynyt maastansa kurjuutta ja ty\u00f6n kovuutta pakoon. Se istuu pakanakansain seassa eik\u00e4 lepoa l\u00f6yd\u00e4. Kaikki sen vainoojat saavuttivat sen, kun se oli ahdistuksien keskell\u00e4.\n"
                },
                "4": {
                    "verse_nr": 4,
                    "verse": "Siionin tiet surevat, sill\u00e4 juhlilletulijoita ei ole. Kaikki sen portit ovat autioina, sen papit huokailevat, sen neitsyet ovat murheissaan, ja sill\u00e4 itsell\u00e4\u00e4n on katkera mieli.\n"
                },
                "5": {
                    "verse_nr": 5,
                    "verse": "Sen viholliset ovat voitolle p\u00e4\u00e4sseet, sen vihamiehet menestyv\u00e4t. Sill\u00e4 Herra on saattanut sen murheelliseksi sen rikkomusten paljouden t\u00e4hden. Sen pienet lapset ovat menneet vankeuteen vihollisen viemin\u00e4.\n"
                },
                "6": {
                    "verse_nr": 6,
                    "verse": "Mennyt on tyt\u00e4r Siionilta kaikki h\u00e4nen kauneutensa. H\u00e4nen ruhtinaansa ovat kuin peurat, jotka eiv\u00e4t laidunta l\u00f6yd\u00e4; he kulkivat voimattomina vainoojan edess\u00e4.\n"
                },
                "7": {
                    "verse_nr": 7,
                    "verse": "Jerusalem muistelee kurjuutensa p\u00e4ivin\u00e4 ja kodittomuudessaan kaikkea kallisarvoista, mit\u00e4 sill\u00e4 oli muinaisista p\u00e4ivist\u00e4 asti. Kun sen kansa sortui vihollisen k\u00e4siin eik\u00e4 sill\u00e4 ollut auttajaa, katsoivat viholliset sit\u00e4 ja nauroivat sen turmiota.\n"
                },
                "8": {
                    "verse_nr": 8,
                    "verse": "Jerusalem on raskaasti synti\u00e4 tehnyt, sent\u00e4hden se on saastaksi tullut. Kaikki, jotka sit\u00e4 kunnioittivat, halveksivat sit\u00e4 nyt, kun ovat n\u00e4hneet sen alastomuuden. Itsekin se huokaa ja k\u00e4\u00e4ntyy poisp\u00e4in.\n"
                },
                "9": {
                    "verse_nr": 9,
                    "verse": "Sen tahrat ovat sen liepeiss\u00e4. Se ei ajatellut, mik\u00e4 sille tuleva oli, ja niin se sortui h\u00e4mm\u00e4stytt\u00e4v\u00e4sti. Ei ole sill\u00e4 lohduttajaa. Katso, Herra, minun kurjuuttani, sill\u00e4 vihamies ylv\u00e4stelee.\n"
                },
                "10": {
                    "verse_nr": 10,
                    "verse": "Vihollinen levitti k\u00e4tens\u00e4 kaikkia sen kalleuksia kohti. Niin, sen t\u00e4ytyi n\u00e4hd\u00e4, kuinka pakanat tunkeutuivat sen pyh\u00e4kk\u00f6\u00f6n, ne, jotka sin\u00e4 olit kielt\u00e4nyt tulemasta sinun seurakuntaasi.\n"
                },
                "11": {
                    "verse_nr": 11,
                    "verse": "Kaikki sen kansa huokaa etsiess\u00e4ns\u00e4 leip\u00e4\u00e4: he antavat, mit\u00e4 heill\u00e4 kallista on, ruuasta, saadakseen n\u00e4lk\u00e4ns\u00e4 tyydytetyksi. Katso, Herra, ja n\u00e4e, kuinka halveksittu min\u00e4 olen.\n"
                },
                "12": {
                    "verse_nr": 12,
                    "verse": "Eik\u00f6 t\u00e4m\u00e4 koske teihin, kaikki ohikulkijat? Katsokaa ja n\u00e4hk\u00e4\u00e4: onko kipua, minun kipuni vertaista, joka on minun kannettavakseni pantu, jolla Herra on murehduttanut minut vihansa hehkun p\u00e4iv\u00e4n\u00e4?\n"
                },
                "13": {
                    "verse_nr": 13,
                    "verse": "H\u00e4n l\u00e4hetti tulen korkeudesta minun luihini ja kuritti niit\u00e4. H\u00e4n viritti verkon minun jalkaini varalle, h\u00e4n pani minut per\u00e4ytym\u00e4\u00e4n, h\u00e4n teki minut autioksi, ainiaan sairaaksi.\n"
                },
                "14": {
                    "verse_nr": 14,
                    "verse": "H\u00e4nen k\u00e4tens\u00e4 sitoi minun rikosteni ikeen: ne kiedottiin yhteen, tulivat minun niskalleni; h\u00e4n saattoi horjumaan minun voimani. Herra antoi minut niiden k\u00e4siin, joita min\u00e4 en voi vastustaa.\n"
                },
                "15": {
                    "verse_nr": 15,
                    "verse": "Herra hylk\u00e4si kaikki minun urhoni, joita minun keskuudessani oli; h\u00e4n kutsui kokoon juhlan minua vastaan murskatakseen minun nuorukaiseni. Herra polki viinikuurnan neitsyelle, tyt\u00e4r Juudalle.\n"
                },
                "16": {
                    "verse_nr": 16,
                    "verse": "N\u00e4it\u00e4 min\u00e4 itken, minun silm\u00e4ni, silm\u00e4ni vuotaa vett\u00e4; sill\u00e4 kaukana on minusta lohduttaja, joka virvoittaisi minun sieluani. H\u00e4vitetyt ovat minun lapseni, sill\u00e4 vihamies on v\u00e4kev\u00e4.\n"
                },
                "17": {
                    "verse_nr": 17,
                    "verse": "Siion levitt\u00e4\u00e4 k\u00e4si\u00e4ns\u00e4: ei ole h\u00e4nell\u00e4 lohduttajaa. Herra on nostattanut Jaakobia vastaan sen viholliset joka taholta; Jerusalem on tullut saastaksi heid\u00e4n keskell\u00e4ns\u00e4.\n"
                },
                "18": {
                    "verse_nr": 18,
                    "verse": "Vanhurskas on h\u00e4n, Herra; sill\u00e4 h\u00e4nen k\u00e4sky\u00e4ns\u00e4 vastaan min\u00e4 olen niskoitellut. Kuulkaa, te kansat kaikki, ja katsokaa minun kipuani: minun neitsyeni ja nuorukaiseni ovat vankeuteen menneet.\n"
                },
                "19": {
                    "verse_nr": 19,
                    "verse": "Min\u00e4 kutsuin rakastajiani: ne pettiv\u00e4t minut. Minun pappini ja vanhimpani ovat kuolleet kaupungissa, kun he etsiv\u00e4t ruokaa tyydytt\u00e4\u00e4kseen n\u00e4lk\u00e4\u00e4ns\u00e4.\n"
                },
                "20": {
                    "verse_nr": 20,
                    "verse": "Katso, Herra, kuinka ahdistettu min\u00e4 olen, minun sisukseni kuohuvat, syd\u00e4meni v\u00e4\u00e4ntyy rinnassani, sill\u00e4 min\u00e4 olen ollut ylen uppiniskainen. Ulkona on miekka minulta riist\u00e4nyt lapset, sis\u00e4ll\u00e4 rutto.\n"
                },
                "21": {
                    "verse_nr": 21,
                    "verse": "He ovat kuulleet, kuinka min\u00e4 huokailen. Ei ole minulla lohduttajaa. Kaikki minun vihamieheni ovat kuulleet minun onnettomuuteni; he iloitsevat, kun sin\u00e4 olet t\u00e4m\u00e4n tehnyt: sin\u00e4 olet antanut tulla sen p\u00e4iv\u00e4n, jonka olit ilmoittanut. Mutta k\u00e4yk\u00f6\u00f6n heid\u00e4n samoin kuin minun.\n"
                },
                "22": {
                    "verse_nr": 22,
                    "verse": "Tulkoon kaikki heid\u00e4n pahuutensa sinun kasvojesi eteen, ja pane heille kannettavaksi se, mink\u00e4 olet minulle pannut kaikkien minun rikoksieni t\u00e4hden. Sill\u00e4 monet ovat minun huokaukseni, ja minun syd\u00e4meni on sairas.\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Kuinka onkaan Herra vihassaan pilvill\u00e4 peitt\u00e4nyt tyt\u00e4r Siionin! H\u00e4n heitti taivaasta maahan Israelin kunnian eik\u00e4 muistanut jalkainsa astinlautaa vihansa p\u00e4iv\u00e4n\u00e4.\n"
                },
                "2": {
                    "verse_nr": 2,
                    "verse": "Herra on h\u00e4vitt\u00e4nyt s\u00e4\u00e4lim\u00e4tt\u00e4 kaikki Jaakobin majat, on hajottanut vihastuksissaan tyt\u00e4r Juudan linnoitukset, pannut ne maan tasalle. H\u00e4n on h\u00e4v\u00e4issyt valtakunnan ja sen ruhtinaat.\n"
                },
                "3": {
                    "verse_nr": 3,
                    "verse": "H\u00e4n on vihan hehkussa hakannut poikki Israelin sarven kokonansa. H\u00e4n veti oikean k\u00e4tens\u00e4 takaisin vihamiehen edest\u00e4 ja poltti Jaakobia kuin liekitsev\u00e4 tuli, joka kuluttaa kaiken yltymp\u00e4ri.\n"
                },
                "4": {
                    "verse_nr": 4,
                    "verse": "H\u00e4n j\u00e4nnitti jousensa kuin vihamies, seisoi oikea k\u00e4si koholla kuin vihollinen ja tappoi kaiken, mihin silm\u00e4 oli ihastunut. Tyt\u00e4r Siionin majaan h\u00e4n vuodatti kiivautensa kuin tulen.\n"
                },
                "5": {
                    "verse_nr": 5,
                    "verse": "Herra on ollut niinkuin vihamies, on h\u00e4vitt\u00e4nyt Israelin: h\u00e4n h\u00e4vitti kaikki sen palatsit, turmeli sen linnoitukset ja antoi tyt\u00e4r Juudalle paljon valitusta ja vaikerrusta.\n"
                },
                "6": {
                    "verse_nr": 6,
                    "verse": "H\u00e4n s\u00e4rki aitauksensa niinkuin puutarhan aidan, h\u00e4vitti juhlanviettopaikkansa. Herra on saattanut unhotuksiin Siionissa juhla-ajat ja sapatit ja on kiivaassa suuttumuksessaan pit\u00e4nyt halpana kuninkaat ja papit.\n"
                },
                "7": {
                    "verse_nr": 7,
                    "verse": "Herra on hylj\u00e4nnyt alttarinsa, sy\u00f6ssyt h\u00e4v\u00e4istykseen pyh\u00e4kk\u00f6ns\u00e4, luovuttanut vihamiehen k\u00e4teen palatsiensa muurit. He nostivat huudon Herran huoneessa, huudon kuin juhlap\u00e4iv\u00e4n\u00e4.\n"
                },
                "8": {
                    "verse_nr": 8,
                    "verse": "Herra oli p\u00e4\u00e4tt\u00e4nyt turmella tyt\u00e4r Siionin muurit: h\u00e4n j\u00e4nnitti mittanuoran, ei pid\u00e4tt\u00e4nyt k\u00e4tt\u00e4ns\u00e4 h\u00e4vitt\u00e4m\u00e4st\u00e4, saattoi murheeseen varustukset ja muurit; ne yhdess\u00e4 n\u00e4\u00e4ntyv\u00e4t.\n"
                },
                "9": {
                    "verse_nr": 9,
                    "verse": "Sen portit ovat vajonneet maahan, h\u00e4n poisti ja s\u00e4rki sen salvat. Sen kuningas ja ruhtinaat ovat pakanain seassa; lakia ei ole, eiv\u00e4tk\u00e4 sen profeetat saa n\u00e4kyj\u00e4 Herralta.\n"
                },
                "10": {
                    "verse_nr": 10,
                    "verse": "Maassa istuvat \u00e4\u00e4neti tyt\u00e4r Siionin vanhimmat. He ovat heitt\u00e4neet tomua p\u00e4\u00e4ns\u00e4 p\u00e4\u00e4lle, vy\u00f6tt\u00e4ytyneet s\u00e4kkeihin; maata kohden ovat painaneet p\u00e4\u00e4ns\u00e4 Jerusalemin neitsyet.\n"
                },
                "11": {
                    "verse_nr": 11,
                    "verse": "Minun silm\u00e4ni ovat itkusta hiuenneet, minun sisukseni kuohuvat, minun maksani on maahan vuodatettu tytt\u00e4ren, minun kansani, sortumisen t\u00e4hden. Sill\u00e4 lapset ja imev\u00e4iset n\u00e4\u00e4ntyv\u00e4t kaupungin kaduilla.\n"
                },
                "12": {
                    "verse_nr": 12,
                    "verse": "He sanovat \u00e4ideillens\u00e4: \"Miss\u00e4 on leip\u00e4\u00e4 ja viini\u00e4?\" kun he n\u00e4\u00e4ntyv\u00e4t niinkuin kaatuneet kaupungin kaduilla, heitt\u00e4v\u00e4t henkens\u00e4 \u00e4itiens\u00e4 syliin.\n"
                },
                "13": {
                    "verse_nr": 13,
                    "verse": "Mink\u00e4 sinulle mainitsisin, mihin vertaisin sinua, tyt\u00e4r Jerusalem? Mink\u00e4 asettaisin rinnallesi lohduttaakseni sinua, neitsyt, tyt\u00e4r Siion? Sill\u00e4 suuri niinkuin meri on sinun sortumisesi; kuka voi sinut parantaa?\n"
                },
                "14": {
                    "verse_nr": 14,
                    "verse": "Profeettasi ovat sinulle n\u00e4hneet petollisia, \u00e4iteli\u00e4 n\u00e4kyj\u00e4. Eiv\u00e4t he ole paljastaneet sinun synti\u00e4si, niin ett\u00e4 olisivat k\u00e4\u00e4nt\u00e4neet sinun kohtalosi, vaan ovat n\u00e4hneet sinulle petollisia, eksytt\u00e4v\u00e4isi\u00e4 ennustuksia.\n"
                },
                "15": {
                    "verse_nr": 15,
                    "verse": "Sinulle paukuttavat k\u00e4mmeni\u00e4ns\u00e4 kaikki ohikulkijat, he vihelt\u00e4v\u00e4t ja ny\u00f6kytt\u00e4v\u00e4t ilkkuen p\u00e4\u00e4t\u00e4ns\u00e4 tyt\u00e4r Jerusalemille: \"T\u00e4m\u00e4k\u00f6 on kaupunki, jota sanottiin kauneuden t\u00e4ydellisyydeksi, kaiken maan ihastukseksi?\"\n"
                },
                "16": {
                    "verse_nr": 16,
                    "verse": "Suu ammollaan sinua vastaan ovat kaikki sinun vihamiehesi. He vihelt\u00e4v\u00e4t, kiristelev\u00e4t hampaitaan ja sanovat: \"Me olemme sen h\u00e4vitt\u00e4neet. T\u00e4m\u00e4 on juuri se p\u00e4iv\u00e4, jota olemme toivoneet; se on meille tullut, olemme sen n\u00e4hneet.\"\n"
                },
                "17": {
                    "verse_nr": 17,
                    "verse": "Herra on tehnyt, mit\u00e4 oli aikonut. H\u00e4n on t\u00e4ytt\u00e4nyt sanansa, sen, mit\u00e4 oli p\u00e4\u00e4tt\u00e4nyt muinaisista p\u00e4ivist\u00e4 asti: h\u00e4n on repinyt alas s\u00e4\u00e4lim\u00e4tt\u00e4, on antanut vihamiesten iloita sinusta ja kohottanut sinun vihollistesi sarven.\n"
                },
                "18": {
                    "verse_nr": 18,
                    "verse": "Heid\u00e4n syd\u00e4mens\u00e4 huutaa Herran puoleen. Sin\u00e4, tyt\u00e4r Siionin muuri, anna kyyneltesi virtana vuotaa y\u00f6t\u00e4 p\u00e4iv\u00e4\u00e4! \u00c4l\u00e4 suo itsellesi lepoa, \u00e4lk\u00f6\u00f6n silm\u00e4ter\u00e4si ummistuko.\n"
                },
                "19": {
                    "verse_nr": 19,
                    "verse": "Nouse, kohota valitushuuto y\u00f6ll\u00e4, kun alkavat y\u00f6vartiot. Anna syd\u00e4mesi vuotaa kuin vesi Herran kasvojen edess\u00e4. Kohota k\u00e4tesi h\u00e4nt\u00e4 kohden pienten lastesi el\u00e4m\u00e4n puolesta, kun ne n\u00e4\u00e4ntyv\u00e4t n\u00e4lk\u00e4\u00e4n kaikkien katujen kulmissa.\n"
                },
                "20": {
                    "verse_nr": 20,
                    "verse": "Katso, Herra, ja tarkkaa, ket\u00e4 olet antanut t\u00e4m\u00e4n kohdata: pit\u00e4isik\u00f6 vaimojen sy\u00f6d\u00e4 oma hedelm\u00e4ns\u00e4, vaalimansa pienet lapset; pit\u00e4isik\u00f6 Herran pyh\u00e4k\u00f6ss\u00e4 tapettaman papit ja profeetat?\n"
                },
                "21": {
                    "verse_nr": 21,
                    "verse": "Maassa, kaduilla, makaa nuorta ja vanhaa; minun neitsyeni ja nuorukaiseni ovat kaatuneet miekkaan. Sin\u00e4 olet surmannut vihasi p\u00e4iv\u00e4n\u00e4, olet teurastanut s\u00e4\u00e4lim\u00e4tt\u00e4.\n"
                },
                "22": {
                    "verse_nr": 22,
                    "verse": "Sin\u00e4 kutsuit kuin juhlap\u00e4iv\u00e4n viettoon minun pelj\u00e4tt\u00e4j\u00e4ni joka taholta; eik\u00e4 j\u00e4\u00e4nyt Herran vihan p\u00e4iv\u00e4n\u00e4 pelastunutta, ei pakoonp\u00e4\u00e4ssytt\u00e4. Jotka min\u00e4 olin vaalinut ja isoiksi saanut, ne minun vihamieheni lopetti.\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Min\u00e4 olen se mies, joka olen kurjuutta n\u00e4hnyt h\u00e4nen vihastuksensa vitsan alla.\n"
                },
                "2": {
                    "verse_nr": 2,
                    "verse": "Minut h\u00e4n on johdattanut ja kuljettanut pimeyteen eik\u00e4 valkeuteen.\n"
                },
                "3": {
                    "verse_nr": 3,
                    "verse": "Juuri minua vastaan h\u00e4n k\u00e4\u00e4nt\u00e4\u00e4 k\u00e4tens\u00e4, yh\u00e4ti, kaiken p\u00e4iv\u00e4\u00e4.\n"
                },
                "4": {
                    "verse_nr": 4,
                    "verse": "H\u00e4n on kalvanut minun lihani ja nahkani, musertanut minun luuni.\n"
                },
                "5": {
                    "verse_nr": 5,
                    "verse": "H\u00e4n on rakentanut varustukset minua vastaan ja piiritt\u00e4nyt minut myrkyll\u00e4 ja vaivalla.\n"
                },
                "6": {
                    "verse_nr": 6,
                    "verse": "H\u00e4n on pannut minut asumaan pimeydess\u00e4 niinkuin ikiaikojen kuolleet.\n"
                },
                "7": {
                    "verse_nr": 7,
                    "verse": "H\u00e4n on tehnyt muurin minun ymp\u00e4rilleni, niin etten p\u00e4\u00e4se ulos, on pannut minut raskaisiin vaskikahleisiin.\n"
                },
                "8": {
                    "verse_nr": 8,
                    "verse": "Vaikka min\u00e4 huudan ja parun, h\u00e4n vaientaa minun rukoukseni.\n"
                },
                "9": {
                    "verse_nr": 9,
                    "verse": "Hakatuista kivist\u00e4 h\u00e4n on tehnyt minun teilleni muurin, on mutkistanut minun polkuni.\n"
                },
                "10": {
                    "verse_nr": 10,
                    "verse": "Vaaniva karhu on h\u00e4n minulle, piilossa v\u00e4ijyv\u00e4 leijona.\n"
                },
                "11": {
                    "verse_nr": 11,
                    "verse": "H\u00e4n on vienyt harhaan minun tieni ja repinyt minut kappaleiksi, h\u00e4n on minut autioksi tehnyt.\n"
                },
                "12": {
                    "verse_nr": 12,
                    "verse": "H\u00e4n on j\u00e4nnitt\u00e4nyt jousensa ja asettanut minut nuoltensa maalitauluksi.\n"
                },
                "13": {
                    "verse_nr": 13,
                    "verse": "H\u00e4n on ampunut munuaisiini nuolet, viinens\u00e4 lapset.\n"
                },
                "14": {
                    "verse_nr": 14,
                    "verse": "Min\u00e4 olen joutunut koko kansani nauruksi, heid\u00e4n jokap\u00e4iv\u00e4iseksi pilkkalauluksensa.\n"
                },
                "15": {
                    "verse_nr": 15,
                    "verse": "H\u00e4n on ravinnut minua katkeruudella, juottanut minua koiruoholla.\n"
                },
                "16": {
                    "verse_nr": 16,
                    "verse": "H\u00e4n on purettanut minulla hampaat rikki soraan, painanut minut alas tomuun.\n"
                },
                "17": {
                    "verse_nr": 17,
                    "verse": "Sin\u00e4 olet sy\u00f6ssyt minun sieluni ulos, rauhasta pois, min\u00e4 olen unhottanut onnen.\n"
                },
                "18": {
                    "verse_nr": 18,
                    "verse": "Ja min\u00e4 sanon: mennyt on minulta kunnia ja Herran odotus.\n"
                },
                "19": {
                    "verse_nr": 19,
                    "verse": "Muista minun kurjuuttani ja kodittomuuttani, koiruohoa ja myrkky\u00e4.\n"
                },
                "20": {
                    "verse_nr": 20,
                    "verse": "Sin\u00e4 kyll\u00e4 muistat sen, ett\u00e4 minun sieluni on alaspainettu.\n"
                },
                "21": {
                    "verse_nr": 21,
                    "verse": "T\u00e4m\u00e4n min\u00e4 painan syd\u00e4meeni, sent\u00e4hden min\u00e4 toivon.\n"
                },
                "22": {
                    "verse_nr": 22,
                    "verse": "Herran armoa on, ettemme ole aivan h\u00e4vinneet, sill\u00e4 h\u00e4nen laupeutensa ei ole loppunut:\n"
                },
                "23": {
                    "verse_nr": 23,
                    "verse": "se on joka aamu uusi, ja suuri on h\u00e4nen uskollisuutensa.\n"
                },
                "24": {
                    "verse_nr": 24,
                    "verse": "Minun osani on Herra, sanoo minun sieluni; sent\u00e4hden min\u00e4 panen toivoni h\u00e4neen.\n"
                },
                "25": {
                    "verse_nr": 25,
                    "verse": "Hyv\u00e4 on Herra h\u00e4nt\u00e4 odottaville, sille sielulle, joka h\u00e4nt\u00e4 etsii.\n"
                },
                "26": {
                    "verse_nr": 26,
                    "verse": "Hyv\u00e4 on hiljaisuudessa toivoa Herran apua.\n"
                },
                "27": {
                    "verse_nr": 27,
                    "verse": "Hyv\u00e4 on miehelle, ett\u00e4 h\u00e4n kantaa iest\u00e4 nuoruudessaan.\n"
                },
                "28": {
                    "verse_nr": 28,
                    "verse": "Istukoon h\u00e4n yksin ja hiljaa, kun Herra on sen h\u00e4nen p\u00e4\u00e4llens\u00e4 pannut.\n"
                },
                "29": {
                    "verse_nr": 29,
                    "verse": "Laskekoon suunsa tomuun-ehk\u00e4 on viel\u00e4 toivoa.\n"
                },
                "30": {
                    "verse_nr": 30,
                    "verse": "Ojentakoon h\u00e4n posken sille, joka h\u00e4nt\u00e4 ly\u00f6, saakoon kyll\u00e4lti h\u00e4v\u00e4istyst\u00e4.\n"
                },
                "31": {
                    "verse_nr": 31,
                    "verse": "Sill\u00e4 ei Herra hylk\u00e4\u00e4 iankaikkisesti;\n"
                },
                "32": {
                    "verse_nr": 32,
                    "verse": "vaan jos h\u00e4n on murheelliseksi saattanut, h\u00e4n osoittaa laupeutta suuressa armossansa.\n"
                },
                "33": {
                    "verse_nr": 33,
                    "verse": "Sill\u00e4 ei h\u00e4n syd\u00e4mens\u00e4 halusta vaivaa eik\u00e4 murehduta ihmislapsia.\n"
                },
                "34": {
                    "verse_nr": 34,
                    "verse": "Kun jalkojen alle poljetaan kaikki vangit maassa,\n"
                },
                "35": {
                    "verse_nr": 35,
                    "verse": "kun v\u00e4\u00e4nnet\u00e4\u00e4n miehen oikeutta Korkeimman kasvojen edess\u00e4,\n"
                },
                "36": {
                    "verse_nr": 36,
                    "verse": "kun ihmiselle tehd\u00e4\u00e4n v\u00e4\u00e4ryytt\u00e4 h\u00e4nen riita-asiassaan-eik\u00f6 Herra sit\u00e4 n\u00e4kisi?\n"
                },
                "37": {
                    "verse_nr": 37,
                    "verse": "Onko kukaan sanonut, ja se on tapahtunut, jos ei Herra ole k\u00e4skenyt?\n"
                },
                "38": {
                    "verse_nr": 38,
                    "verse": "Eik\u00f6 l\u00e4hde Korkeimman suusta paha ja hyv\u00e4?\n"
                },
                "39": {
                    "verse_nr": 39,
                    "verse": "Miksi tuskittelee ihminen el\u00e4ess\u00e4\u00e4n, mies syntiens\u00e4 palkkaa?\n"
                },
                "40": {
                    "verse_nr": 40,
                    "verse": "Koetelkaamme teit\u00e4mme, tutkikaamme niit\u00e4 ja palatkaamme Herran tyk\u00f6.\n"
                },
                "41": {
                    "verse_nr": 41,
                    "verse": "Kohottakaamme syd\u00e4memme ynn\u00e4 k\u00e4temme Jumalan puoleen, joka on taivaassa.\n"
                },
                "42": {
                    "verse_nr": 42,
                    "verse": "Me olemme luopuneet pois ja olleet kapinalliset; sin\u00e4 et ole antanut anteeksi,\n"
                },
                "43": {
                    "verse_nr": 43,
                    "verse": "olet peitt\u00e4nyt itsesi vihassasi, ajanut meit\u00e4 takaa, surmannut s\u00e4\u00e4lim\u00e4tt\u00e4;\n"
                },
                "44": {
                    "verse_nr": 44,
                    "verse": "olet peitt\u00e4nyt itsesi pilvell\u00e4, niin ettei rukous p\u00e4\u00e4se l\u00e4vitse.\n"
                },
                "45": {
                    "verse_nr": 45,
                    "verse": "Tunkioksi ja hylyksi sin\u00e4 olet meid\u00e4t tehnyt kansojen seassa.\n"
                },
                "46": {
                    "verse_nr": 46,
                    "verse": "Suut ammollaan meit\u00e4 vastaan ovat kaikki meid\u00e4n vihamiehemme.\n"
                },
                "47": {
                    "verse_nr": 47,
                    "verse": "Osaksemme on tullut kauhu ja kuoppa, turmio ja sortuminen.\n"
                },
                "48": {
                    "verse_nr": 48,
                    "verse": "Vesipurot juoksevat minun silmist\u00e4ni tytt\u00e4ren, minun kansani, sortumisen t\u00e4hden.\n"
                },
                "49": {
                    "verse_nr": 49,
                    "verse": "Minun silm\u00e4ni vuotaa lakkaamatta, hellitt\u00e4m\u00e4tt\u00e4\n"
                },
                "50": {
                    "verse_nr": 50,
                    "verse": "siihen asti, kunnes katsoo, kunnes n\u00e4kee Herra taivaasta.\n"
                },
                "51": {
                    "verse_nr": 51,
                    "verse": "Silm\u00e4ni tuottaa tuskaa minun sielulleni kaikkien minun kaupunkini tytt\u00e4rien t\u00e4hden.\n"
                },
                "52": {
                    "verse_nr": 52,
                    "verse": "Kiihke\u00e4sti pyydystiv\u00e4t minua kuin lintua ne, jotka syytt\u00e4 ovat vihamiehi\u00e4ni.\n"
                },
                "53": {
                    "verse_nr": 53,
                    "verse": "He sulkivat kuoppaan minun el\u00e4m\u00e4ni ja heittiv\u00e4t p\u00e4\u00e4lleni kivi\u00e4.\n"
                },
                "54": {
                    "verse_nr": 54,
                    "verse": "Vedet tulvivat minun p\u00e4\u00e4ni ylitse; min\u00e4 sanoin: olen hukassa.\n"
                },
                "55": {
                    "verse_nr": 55,
                    "verse": "Min\u00e4 huusin sinun nime\u00e4si, Herra, kuopan syvyydest\u00e4.\n"
                },
                "56": {
                    "verse_nr": 56,
                    "verse": "Sin\u00e4 kuulit minun huutoni: \"\u00c4l\u00e4 peit\u00e4 korvaasi minun avunhuudoltani, ett\u00e4 saisin heng\u00e4ht\u00e4\u00e4\".\n"
                },
                "57": {
                    "verse_nr": 57,
                    "verse": "Sin\u00e4 olit l\u00e4sn\u00e4 silloin, kun min\u00e4 sinua huusin; sin\u00e4 sanoit: \"\u00c4l\u00e4 pelk\u00e4\u00e4\".\n"
                },
                "58": {
                    "verse_nr": 58,
                    "verse": "Sin\u00e4, Herra, ajoit minun riita-asiani, lunastit minun henkeni.\n"
                },
                "59": {
                    "verse_nr": 59,
                    "verse": "Olethan n\u00e4hnyt, Herra, minun k\u00e4rsim\u00e4ni sorron: hanki minulle oikeus.\n"
                },
                "60": {
                    "verse_nr": 60,
                    "verse": "Olethan n\u00e4hnyt kaiken heid\u00e4n kostonhimonsa, kaikki heid\u00e4n juonensa minua vastaan.\n"
                },
                "61": {
                    "verse_nr": 61,
                    "verse": "Sin\u00e4 olet kuullut heid\u00e4n h\u00e4v\u00e4istyksens\u00e4, Herra, kaikki heid\u00e4n juonensa minua vastaan.\n"
                },
                "62": {
                    "verse_nr": 62,
                    "verse": "Minun vastustajaini huulet ja heid\u00e4n aikeensa ovat minua vastaan kaiken p\u00e4iv\u00e4\u00e4.\n"
                },
                "63": {
                    "verse_nr": 63,
                    "verse": "Istuivatpa he tai nousivat, katso: min\u00e4 olen heill\u00e4 pilkkalauluna.\n"
                },
                "64": {
                    "verse_nr": 64,
                    "verse": "Kosta heille, Herra, heid\u00e4n k\u00e4ttens\u00e4 teot.\n"
                },
                "65": {
                    "verse_nr": 65,
                    "verse": "Paaduta heid\u00e4n syd\u00e4mens\u00e4, kohdatkoon heit\u00e4 sinun kirouksesi.\n"
                },
                "66": {
                    "verse_nr": 66,
                    "verse": "Aja heit\u00e4 takaa vihassasi ja h\u00e4vit\u00e4 heid\u00e4t Herran taivaan alta.\n"
                }
            }
        },
        "4": {
            "chapter_nr": 4,
            "chapter": {
                "1": {
                    "verse_nr": 1,
                    "verse": "Kuinka onkaan kulta tummunut, muuttunut hyv\u00e4 kulta; kuinka ovat pyh\u00e4t kivet viskeltyin\u00e4 kaikkien katujen kulmiin!\n"
                },
                "2": {
                    "verse_nr": 2,
                    "verse": "Siionin pojat, nuo kalliit, punnitut puhtaimman kullan arvoisiksi-kuinka he ovatkaan saviastiain arvossa, savenvalajan k\u00e4tten tekojen!\n"
                },
                "3": {
                    "verse_nr": 3,
                    "verse": "Aavikkosudetkin taritsevat nisi\u00e4ns\u00e4, imett\u00e4v\u00e4t pentujansa; mutta tyt\u00e4r, minun kansani, on tullut tylyksi kuin kamelikurki er\u00e4maassa.\n"
                },
                "4": {
                    "verse_nr": 4,
                    "verse": "Imev\u00e4isen kieli tarttuu suulakeen janon t\u00e4hden. Lapsukaiset pyyt\u00e4v\u00e4t leip\u00e4\u00e4; ei ole, kuka sit\u00e4 heille taittaisi.\n"
                },
                "5": {
                    "verse_nr": 5,
                    "verse": "Jotka herkkuja s\u00f6iv\u00e4t, ne n\u00e4\u00e4ntyv\u00e4t kaduilla. Joita punapurppuran p\u00e4\u00e4ll\u00e4 kanneltiin, ne tunkioita syleilev\u00e4t.\n"
                },
                "6": {
                    "verse_nr": 6,
                    "verse": "Tytt\u00e4ren, minun kansani, syntivelka on Sodoman synti\u00e4 suurempi; Sodoma h\u00e4vitettiin yht\u00e4kki\u00e4 k\u00e4tten siell\u00e4 riehumatta.\n"
                },
                "7": {
                    "verse_nr": 7,
                    "verse": "Siionin ruhtinaat olivat lunta puhtaammat, maitoa valkoisemmat, heid\u00e4n ruumiinsa oli koralleja rusottavampi, heid\u00e4n hahmonsa oli kuin safiiri.\n"
                },
                "8": {
                    "verse_nr": 8,
                    "verse": "Nyt on heid\u00e4n muotonsa nokea mustempi, ei voi heit\u00e4 tuntea kaduilla. Rypyss\u00e4 on heill\u00e4 nahka luitten p\u00e4\u00e4ll\u00e4, se on kuivettunut kuin puu.\n"
                },
                "9": {
                    "verse_nr": 9,
                    "verse": "Parempi oli miekan kaatamien kuin n\u00e4l\u00e4n kaatamien, jotka menehtyiv\u00e4t, kuin l\u00e4vitsepistetyt, pellon viljaa vailla.\n"
                },
                "10": {
                    "verse_nr": 10,
                    "verse": "Armeliaat vaimot keittiv\u00e4t omin k\u00e4sin lapsiansa: ne tulivat heille ruuaksi tytt\u00e4ren, minun kansani, sortuessa.\n"
                },
                "11": {
                    "verse_nr": 11,
                    "verse": "Herra on pannut t\u00e4yt\u00e4nt\u00f6\u00f6n kiivautensa, vuodattanut vihansa hehkun; h\u00e4n on sytytt\u00e4nyt Siioniin tulen, joka on kuluttanut sen perustukset.\n"
                },
                "12": {
                    "verse_nr": 12,
                    "verse": "Eiv\u00e4t olisi uskoneet maan kuninkaat, ei maanpiirin asukkaista kenk\u00e4\u00e4n, ett\u00e4 vihollinen ja vainomies hy\u00f6kk\u00e4\u00e4 sis\u00e4\u00e4n Jerusalemin porteista.\n"
                },
                "13": {
                    "verse_nr": 13,
                    "verse": "Sen profeettain syntien t\u00e4hden k\u00e4vi n\u00e4in, sen pappien pahain tekojen t\u00e4hden, niiden, jotka siell\u00e4 olivat vuodattaneet vanhurskaitten verta.\n"
                },
                "14": {
                    "verse_nr": 14,
                    "verse": "He harhailivat sokeina kaduilla, verell\u00e4 tahrattuina, niin ettei voinut koskea heid\u00e4n vaatteisiinsa.\n"
                },
                "15": {
                    "verse_nr": 15,
                    "verse": "\"V\u00e4istyk\u00e4\u00e4! Saastainen!\" huudettiin heist\u00e4. \"V\u00e4istyk\u00e4\u00e4, v\u00e4istyk\u00e4\u00e4, \u00e4lk\u00e4\u00e4 koskeko!\" Paettuaankin he yh\u00e4 harhailivat; pakanain seassa sanottiin: \"Eiv\u00e4t he saa kauemmin asustaa t\u00e4\u00e4ll\u00e4\".\n"
                },
                "16": {
                    "verse_nr": 16,
                    "verse": "Herran kasvot ovat hajottaneet heid\u00e4t, h\u00e4n ei heihin en\u00e4\u00e4 katso. Papeista ei v\u00e4litetty, vanhimpia ei armahdettu.\n"
                },
                "17": {
                    "verse_nr": 17,
                    "verse": "Viel\u00e4kin me, silm\u00e4t rauenneina, turhaan odotimme apua; t\u00e4hystyspaikastamme me t\u00e4hyilimme kansaa, josta ei pelastusta tullut.\n"
                },
                "18": {
                    "verse_nr": 18,
                    "verse": "Meid\u00e4n askeleitamme vaanittiin, niin ettemme voineet kulkea kaduillamme. Meid\u00e4n loppumme l\u00e4hestyi, p\u00e4iv\u00e4mme t\u00e4yttyiv\u00e4t-niin, loppumme tuli.\n"
                },
                "19": {
                    "verse_nr": 19,
                    "verse": "Meid\u00e4n vainoojamme olivat nopeammat kuin kotkat taivaalla. Vuorilla he ajoivat meit\u00e4 takaa, v\u00e4ijyiv\u00e4t meit\u00e4 er\u00e4maassa.\n"
                },
                "20": {
                    "verse_nr": 20,
                    "verse": "H\u00e4n, meid\u00e4n el\u00e4m\u00e4nhenkemme, Herran voideltu, joutui vangiksi heid\u00e4n kuoppiinsa, h\u00e4n, josta me olimme sanoneet: h\u00e4nen varjossaan me saamme el\u00e4\u00e4 pakanakansain seassa.\n"
                },
                "21": {
                    "verse_nr": 21,
                    "verse": "Iloitse ja riemuitse, tyt\u00e4r Edom, joka asut Uusin maassa! Mutta malja on tuleva sinunkin kohdallesi: sin\u00e4 juovut ja paljastat itsesi.\n"
                },
                "22": {
                    "verse_nr": 22,
                    "verse": "Sinun syntivelkasi, tyt\u00e4r Siion, on loppunut: ei Herra ole en\u00e4\u00e4 siirt\u00e4v\u00e4 sinua pois. Sinun syntivelkasi, tyt\u00e4r Edom, h\u00e4n on etsiskelev\u00e4, on paljastava sinun syntisi.\n"
                }
            }
        },
        "5": {
            "chapter_nr": 5,
            "chapter": {
                "1": {
                    "verse_nr": 1,
                    "verse": "Muista, Herra, mit\u00e4 meille on tapahtunut; katso ja n\u00e4e meid\u00e4n h\u00e4v\u00e4istyksemme.\n"
                },
                "2": {
                    "verse_nr": 2,
                    "verse": "Meid\u00e4n perint\u00f6osamme on siirtynyt vieraille, meid\u00e4n talomme muukalaisille.\n"
                },
                "3": {
                    "verse_nr": 3,
                    "verse": "Me olemme tulleet orvoiksi, is\u00e4tt\u00f6miksi, meid\u00e4n \u00e4itimme ovat kuin lesket.\n"
                },
                "4": {
                    "verse_nr": 4,
                    "verse": "Oman juomavetemme me ostamme rahalla; omat puumme saamme, jos maksamme hinnan.\n"
                },
                "5": {
                    "verse_nr": 5,
                    "verse": "Vainoojamme ovat meid\u00e4n niskassamme; kun uuvumme, ei meille lepoa suoda.\n"
                },
                "6": {
                    "verse_nr": 6,
                    "verse": "Egyptille me ly\u00f6mme k\u00e4tt\u00e4 ja Assurille saadaksemme leip\u00e4\u00e4 ravinnoksi.\n"
                },
                "7": {
                    "verse_nr": 7,
                    "verse": "Meid\u00e4n is\u00e4mme ovat synti\u00e4 tehneet; heit\u00e4 ei en\u00e4\u00e4 ole. Me kannamme heid\u00e4n syntivelkaansa.\n"
                },
                "8": {
                    "verse_nr": 8,
                    "verse": "Orjat hallitsevat meit\u00e4; ei ole sit\u00e4, joka tempaisi meid\u00e4t heid\u00e4n k\u00e4sist\u00e4ns\u00e4.\n"
                },
                "9": {
                    "verse_nr": 9,
                    "verse": "Henkemme kaupalla me noudamme leip\u00e4mme, v\u00e4ist\u00e4en miekkaa er\u00e4maassa.\n"
                },
                "10": {
                    "verse_nr": 10,
                    "verse": "Meid\u00e4n ihomme halkeilee kuin uuni n\u00e4l\u00e4n poltteiden takia.\n"
                },
                "11": {
                    "verse_nr": 11,
                    "verse": "Naisia raiskataan Siionissa, neitsyit\u00e4 Juudan kaupungeissa.\n"
                },
                "12": {
                    "verse_nr": 12,
                    "verse": "Ruhtinaita heid\u00e4n k\u00e4tens\u00e4 hirtt\u00e4v\u00e4t, vanhinten kasvoja ei pidet\u00e4 arvossa.\n"
                },
                "13": {
                    "verse_nr": 13,
                    "verse": "Nuorukaiset kantavat myllynkivi\u00e4, poikaset kompastelevat puutaakkojen alla.\n"
                },
                "14": {
                    "verse_nr": 14,
                    "verse": "Poissa ovat vanhukset porteista, nuorukaiset kielisoittimiensa \u00e4\u00e4rest\u00e4.\n"
                },
                "15": {
                    "verse_nr": 15,
                    "verse": "Poissa on ilo syd\u00e4mist\u00e4mme, karkelomme on valitukseksi muuttunut.\n"
                },
                "16": {
                    "verse_nr": 16,
                    "verse": "Pudonnut on p\u00e4\u00e4st\u00e4mme kruunu. Voi meit\u00e4, sill\u00e4 me olemme synti\u00e4 tehneet!\n"
                },
                "17": {
                    "verse_nr": 17,
                    "verse": "T\u00e4st\u00e4 syyst\u00e4 on syd\u00e4memme tullut sairaaksi, n\u00e4itten t\u00e4hden ovat silm\u00e4mme pimenneet-\n"
                },
                "18": {
                    "verse_nr": 18,
                    "verse": "Siionin vuoren t\u00e4hden, joka on autiona, jolla ketut juoksentelevat.\n"
                },
                "19": {
                    "verse_nr": 19,
                    "verse": "Sin\u00e4, Herra, hallitset iankaikkisesti, sinun valtaistuimesi pysyy suvusta sukuun.\n"
                },
                "20": {
                    "verse_nr": 20,
                    "verse": "Miksi unhotat meid\u00e4t ainiaaksi, hylk\u00e4\u00e4t meid\u00e4t ikip\u00e4iviksi?\n"
                },
                "21": {
                    "verse_nr": 21,
                    "verse": "Palauta meid\u00e4t, Herra, tyk\u00f6si, niin me palajamme; uudista meid\u00e4n p\u00e4iv\u00e4mme muinaiselleen.\n"
                },
                "22": {
                    "verse_nr": 22,
                    "verse": "Vai oletko meid\u00e4t per\u00e4ti hylj\u00e4nnyt, vihastunut meihin ylenm\u00e4\u00e4rin?\n"
                }
            }
        }
    }
}