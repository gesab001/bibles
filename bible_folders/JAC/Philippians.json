{
    "version": "JAC",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISCARTA NAJ SAN PABLO YATO TET MACTA AYXACO YUL ISK\u02c8AB COMAM DIOS BEY FILIPOS - Yichebanil iscarta naj Pablo - Hanin Pablo inti\u02c8an yeb ju\u1e8dta Timoteo, ischejab Comam Jesucristo jehan\u0308. Chicotz\u02c8ibn\u0308etojan hune\u02c8 carta ti\u02c8 teyet hex yetexxa Comam Dios yeb ayexxaco yul isk\u02c8ab Comam Jesucristo ay bey con\u0308ob Filipos, yeb tet ebnaj anciano yeb tet ebnaj di\u00e1cono."
                },
                "2": {
                    "verse_nr": "2",
                    "verse": "Yak\u02c8ab Comam Dios Mame yeb xin Comam Jesucristo isc\u02c8ulch\u02c8anil isc\u02c8ul yeb xin ak\u02c8anc\u02c8ulal teyet."
                },
                "3": {
                    "verse_nr": "3",
                    "verse": "Yet istxahli naj Pablo yin\u0308 macta ayxaco yul isk\u02c8ab Comam Jesucristo - Hunta el chextit yul inc\u02c8ulan, caw chiwak\u02c8an yuch\u02c8andiosal tet Comam Dios teyin\u0308."
                },
                "4": {
                    "verse_nr": "4",
                    "verse": "Yet chintxahlihan tet Comam Dios, caw chitzalacano inc\u02c8ulan ink\u02c8annihan isc\u02c8ulal isc\u02c8ul Comam teyiban\u0308 hununex."
                },
                "5": {
                    "verse_nr": "5",
                    "verse": "Yuto ha\u02c8 hunexpaxo chexcolwa hepujbanic\u02c8o Tzoti\u02c8 yet colbanile jintajan\u0308, yettaxtic\u02c8a heyanico heba yul isk\u02c8ab Comam Jesucristo masanta tinan\u0308."
                },
                "6": {
                    "verse_nr": "6",
                    "verse": "Caw t\u02c8in\u0308an wehicojan tato haca\u02c8 yu yichenico Comam Dios ismunil teyin\u0308, hac tu\u02c8 chu islahnico quexiswatx\u02c8enico yin\u0308 isc\u02c8ulal masanto yet chihul Comam Jesucristo hunelxa."
                },
                "7": {
                    "verse_nr": "7",
                    "verse": "Caw yilaltic\u02c8a innanihan haca\u02c8 ti\u02c8 teyin\u0308 hesunil, yuto caw xahan ayex wuhan, yeb xin ha\u02c8 hunex chexcolwa win\u0308an yin\u0308 hune\u02c8 munil ak\u02c8bil wetti\u02c8an yu Comam, hac tu\u02c8 xin ha\u02c8 hunex chechah isc\u02c8ulch\u02c8anil isc\u02c8ul Comam. Chexcolwa win\u0308an waxan\u0308ca ayinictojan yul preso maca yet chinocan sata ebnaj yahawil yu incolnihan hune\u02c8 tzoti\u02c8 yet colbanile ti\u02c8 cat walnihan ta caw yeli."
                },
                "8": {
                    "verse_nr": "8",
                    "verse": "Caw yohta Comam Dios ta caw xahan ayex wuhan hesunil, hacojtam Comam Jesucristo chexxahann\u0308eni."
                },
                "9": {
                    "verse_nr": "9",
                    "verse": "Caw chink\u02c8anpaxojan tet Comam Dios yin\u0308 intxahan tato caw ec\u02c8na xahan cheyil heba hununex yeb ta caw chiyak\u02c8 Comam hehelanil yeb henabal."
                },
                "10": {
                    "verse_nr": "10",
                    "verse": "Yun\u0308e heyohtan\u0308en hesaynilo baytet caw c\u02c8ul, hac tu\u02c8 xin caw c\u02c8uln\u0308etic\u02c8a tzet chebeybaln\u0308e, haxinwal machi istx\u02c8ojal chiilchalo teyin\u0308 yet chihul Comam Jesucristo."
                },
                "11": {
                    "verse_nr": "11",
                    "verse": "Yeb xin sunil isc\u02c8ulal chitit yin\u0308 Comam Jesucristo ayexico hebeybaln\u0308eni yun\u0308e isbina Comam yeb yu yocpaxo ismay Comam."
                },
                "12": {
                    "verse_nr": "12",
                    "verse": "Matxa weto inbahan yuto yetxa Cristo wehan - Hex wu\u1e8dtaj, hex wanab, chiwochehan cheyohtan\u0308eloj tato huntek\u02c8an isya\u02c8tajil chiwilti\u02c8an chicolwa yin\u0308 ispujbalaxic\u02c8o Tzoti\u02c8 yet colbanile."
                },
                "13": {
                    "verse_nr": "13",
                    "verse": "Caw sunil mac ay yul palacio yeb sunil anma ohtan\u0308eni ta ayinicojan preso isyayil ischejab Comam Jesucristo wehan."
                },
                "14": {
                    "verse_nr": "14",
                    "verse": "Hayet yillaxi ta preso wehan, caw tzetc\u02c8a ebnaj ju\u1e8dta yihti yanma ispujbanilto Tzoti\u02c8 yet colbanile. Caw matxa chixiw ebnaj yalnic\u02c8oj yuto caw yaco ebnaj Comam Dios Jahawil yipo yanma."
                },
                "15": {
                    "verse_nr": "15",
                    "verse": "Walca xin yin\u0308 caw yeli, ay mac chihalni Istzoti\u02c8 Comam yu chichiwa isc\u02c8ul win\u0308an, cat xin ispalc\u02c8on wiban\u0308an chiyute isnani. Aypaxo xin ebnaj ju\u1e8dta ti\u02c8 c\u02c8ul tzet nabil yu yuxinto chiyalic\u02c8oj."
                },
                "16": {
                    "verse_nr": "16",
                    "verse": "Ay mac chihalnic\u02c8o Istzoti\u02c8 Comam Jesucristo yu ay tzet chiyochecoj, mach caw yelo isc\u02c8ul chiyalnic\u02c8oj, yuto choche yak\u02c8aco yak\u02c8bil isya\u02c8tajil wiban\u0308an yulbal ayinictijan yul preso ti\u02c8. Aypaxo mac xin chalic\u02c8o yin\u0308 sunil yanma, caw xin yohtaj tato ayinicojan preso ti\u02c8 yu incolnihan Tzoti\u02c8 yet colbanile yacano Comam Jesucristo coxol."
                },
                "17": {
                    "verse_nr": "17",
                    "verse": "Ay mac chihalnic\u02c8o Istzoti\u02c8 Comam Jesucristo yu ay tzet chiyochecoj, mach caw yelo isc\u02c8ul chiyalnic\u02c8oj, yuto choche yak\u02c8aco yak\u02c8bil isya\u02c8tajil wiban\u0308an yulbal ayinictijan yul preso ti\u02c8. Aypaxo mac xin chalic\u02c8o yin\u0308 sunil yanma, caw xin yohtaj tato ayinicojan preso ti\u02c8 yu incolnihan Tzoti\u02c8 yet colbanile yacano Comam Jesucristo coxol."
                },
                "18": {
                    "verse_nr": "18",
                    "verse": "Yaja\u02c8 machi wocan yin\u0308 ta c\u02c8ul nabil yu ebnaj maca mach xin, tan\u0308e chihallaxic\u02c8o Istzoti\u02c8 Comam Jesucristo; wal xin caw chintzalahan yu chihallaxic\u02c8o Istzoti\u02c8 Comam. Yaj xin caw ec\u02c8balto chintzalahan,"
                },
                "19": {
                    "verse_nr": "19",
                    "verse": "yuto wohtajan tato sunil ti\u02c8 chicolwa quiniscolnihan, yuto chextxahli win\u0308an yeb yu iscolwal Yesp\u00edritu Comam Jesucristo win\u0308an."
                },
                "20": {
                    "verse_nr": "20",
                    "verse": "Yaja\u02c8 ha\u02c8 hune\u02c8 chiwochehan yeb ayco yin\u0308 wanmahan, tato mach chincanan yin\u0308 tx\u02c8ixwilal, walxinto ha\u02c8 intzotelan yin\u0308 sunil wanmahan haca\u02c8tic\u02c8a yet yalan\u0308tocanoj. Waxan\u0308ca itzitzinan maca chincaman chiwochehan ta chiillax isc\u02c8ulal Comam Jesucristo win\u0308an."
                },
                "21": {
                    "verse_nr": "21",
                    "verse": "Yuto yulbal yet itzitzinan, han\u0308c\u02c8an\u0308e ismunil Comam Cristo ayco yin\u0308 wanmahan inwatx\u02c8enan; taca chincaman xin ec\u02c8bal caw c\u02c8ul chinelicojan."
                },
                "22": {
                    "verse_nr": "22",
                    "verse": "Yuxin tato yet itzitzinan yin\u0308 inchibehalti\u02c8an, chiyu inmunlahan ninoxa yin\u0308 ismunil Comam Jesucristo, yuxin caw mach wohtajojan baytet wal insaynilojan xol cabeb ti\u02c8; yuto ay wala\u02c8an tato chincamnahan, cat intohan isc\u02c8atan\u0308 Comam Jesucristo, yuto ec\u02c8na c\u02c8ul hune\u02c8 tu\u02c8."
                },
                "23": {
                    "verse_nr": "23",
                    "verse": "Yuxin tato yet itzitzinan yin\u0308 inchibehalti\u02c8an, chiyu inmunlahan ninoxa yin\u0308 ismunil Comam Jesucristo, yuxin caw mach wohtajojan baytet wal insaynilojan xol cabeb ti\u02c8; yuto ay wala\u02c8an tato chincamnahan, cat intohan isc\u02c8atan\u0308 Comam Jesucristo, yuto ec\u02c8na c\u02c8ul hune\u02c8 tu\u02c8."
                },
                "24": {
                    "verse_nr": "24",
                    "verse": "Yaja\u02c8 xin, caw yilal itzitzinan hanic\u02c8oxa yul sat yiban\u0308k\u02c8inal ti\u02c8 yu inmunlahan texol."
                },
                "25": {
                    "verse_nr": "25",
                    "verse": "Caw xin t\u02c8in\u0308an wehan yin\u0308 ti\u02c8, tato chi\u2011to\u2011quinheayojan texol yu incolwahan teyin\u0308 hech\u02c8ibi, yeb yun\u0308e cam heyaben tzalahilal, yu xaheyayto yul heyanma yin\u0308 Comam."
                },
                "26": {
                    "verse_nr": "26",
                    "verse": "Hayet chinapnihan tec\u02c8atan\u0308 hunelxa, cheyak\u02c8 tzalaho hec\u02c8ul yin\u0308 Comam Jesucristo."
                },
                "27": {
                    "verse_nr": "27",
                    "verse": "Hachcachann\u0308e chiwaltojan teyet tato cheyaco yin\u0308 hec\u02c8ul hebeybaln\u0308en haca\u02c8 cuybanile aycano jet yu Comam Jesucristo. Hac tu\u02c8 xin waxan\u0308ca chintohan quexintucle\u02c8an maca machoj, chiwochehan wabehan hek\u02c8umal hesunil tato caw tohol heyehicoj, yeb xin tato caw hun chiyu hemunlahi, yebpaxo xin lahan helahnico hesunil heyanico heyanma yin\u0308 Tzoti\u02c8 yet colbanile."
                },
                "28": {
                    "verse_nr": "28",
                    "verse": "Yeb xin mach chexxiw tet ebnaj caj chexilni. Hac tu\u02c8 chiyu isyenilo isba tato chic\u02c8aycanto ebnaj tu\u02c8 yin\u0308 huneln\u0308e, yebpaxo xin hac tu\u02c8 chu heyeniloj tato ayxa hecolbanil yu Comam Dios."
                },
                "29": {
                    "verse_nr": "29",
                    "verse": "Yuto isc\u02c8ulch\u02c8anil isc\u02c8ul Comam Jesucristo ma\u1e8dn\u0308etaj janico janma yin\u0308, ha\u02c8 wal juni, wal xin yilal jak\u02c8ni cabo coba jaben isya\u02c8tajil yinta Comam."
                },
                "30": {
                    "verse_nr": "30",
                    "verse": "Hex ti\u02c8, hun lahan heyak\u02c8ni heyip helin\u0308ban heba xol isya\u02c8tajil haca\u02c8 inti\u02c8an. Caw xaheyila tato caw wak\u02c8 wanmahan inlin\u0308ban inbahan xol isya\u02c8tajil texol, tinan\u0308 xin lan\u0308an heyabeni tato hune\u02c8n\u0308e ha\u02c8 wak\u02c8ni wanmahan xol isya\u02c8tajil."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Jik\u02c8aweyo coba haca\u02c8 yu yinayo isba Comam Jesucristo - Yuxin ta chexyiptze Comam Jesucristo, ta chak\u02c8 Comam yak\u02c8lobal hec\u02c8ul yu xahan ayex yu, yeb ta hunxan\u0308e heye yu Comam Esp\u00edritu Santo, yeb ta xahan cheyil heyet anmahil, cat istz\u02c8aypaxo hec\u02c8ul yin\u0308;"
                },
                "2": {
                    "verse_nr": "2",
                    "verse": "ta hac tu\u02c8, ayojab tzalahilal texol, hunlahann\u0308eojab cheyute hexahann\u0308en heba. Hunlahann\u0308eojab cheyute heyanma yeb hunxan\u0308ehojab tzet chiec\u02c8 yin\u0308 henabal; hac tu\u02c8 xin caw chititcano tzalahilal yul wanmahan heyu."
                },
                "3": {
                    "verse_nr": "3",
                    "verse": "Mach chisje ta nime winaj cheyute heba cat helolo\u02c8n\u0308en heba yet chewatx\u02c8en hunu tzet ye tu\u02c8, wal xin chewla winaj cheyute heba. Ec\u02c8balojab yelapno ebnaj ju\u1e8dta teyiban\u0308 cheyabe."
                },
                "4": {
                    "verse_nr": "4",
                    "verse": "Machojabn\u0308etaj isc\u02c8ulal teyin\u0308 chesayic\u02c8oj, wal xin yilal henanipaxti ebnaj ju\u1e8dtaj."
                },
                "5": {
                    "verse_nr": "5",
                    "verse": "Lahanojab cheyute henabal haca\u02c8 isnabal Comam Jesucristo."
                },
                "6": {
                    "verse_nr": "6",
                    "verse": "Waxan\u0308ca Dios ye Comam Jesucristo, yaj matzet yal isc\u02c8ul Comam yin\u0308 yehobal."
                },
                "7": {
                    "verse_nr": "7",
                    "verse": "Wal xin isbejcano Comam sunil tzet yet Comam yehi, yanico isba Comam chejaboj yet ispitzc\u02c8a yul sat yiban\u0308k\u02c8inal ti\u02c8."
                },
                "8": {
                    "verse_nr": "8",
                    "verse": "Anma yu yulic\u02c8o Comam coxol, yinayo isba, caw xin yijem yutepaxo isba Comam masanta yin\u0308 iscamical, waxan\u0308ca caw tx\u02c8ixobal hune\u02c8 camical yin\u0308 te\u02c8 culus tu\u02c8."
                },
                "9": {
                    "verse_nr": "9",
                    "verse": "Yuxin caw ak\u02c8laxcano yip, yilaxcan\u0308 yu Comam Dios, yanico Comam hune\u02c8 isbi Comam Jesucristo tu\u02c8 ec\u02c8bal yelapno yiban\u0308 sunil bihe."
                },
                "10": {
                    "verse_nr": "10",
                    "verse": "Yuxin hayet chihallax isbi Comam Jesucristo caw chiay jahno sunil mac ay yul satcan\u0308, yeb mac ay yul sat yiban\u0308k\u02c8inal ti\u02c8, yebpaxo mac ayayto yalan\u0308 tx\u02c8otx\u02c8."
                },
                "11": {
                    "verse_nr": "11",
                    "verse": "Cat xin yalni yu isti\u02c8 tato ha\u02c8 Comam Jesucristo, ha\u02c8 caw Yahawil yecanicoj, hac tu\u02c8 xin chu yoc ismay Comam Dios Mame."
                },
                "12": {
                    "verse_nr": "12",
                    "verse": "Anma ayxaco yul isk\u02c8ab Comam Jesucristo caw haca\u02c8xa issajilk\u02c8inal yehi - Yuxinto hex wu\u1e8dtaj hex wanab, hex caw xahan ay wuti\u02c8an, yet ayinan texol caw yijem cheyute heba, hacojab tu\u02c8 xin yet machijinan texol caw ec\u02c8nahojab yijem cheyute heba. Aweco yin\u0308 heyanma hexiw tet Comam cat helin\u0308ban heba yin\u0308 hecolbanil."
                },
                "13": {
                    "verse_nr": "13",
                    "verse": "Wal xin, ha\u02c8 Comam chiak\u02c8ni oco yin\u0308 heyanma tzettaj isc\u02c8ulal wal heyuni, cat xin iscolwapaxo teyin\u0308 yun\u0308e yijni isba haca\u02c8 choche isc\u02c8ul."
                },
                "14": {
                    "verse_nr": "14",
                    "verse": "Watx\u02c8ewe sunil yaj mach chexak\u02c8wi c\u02c8ule, machica xin tzet cheyalpaxoj yet chewatx\u02c8eni."
                },
                "15": {
                    "verse_nr": "15",
                    "verse": "Hac tu\u02c8 xin, machi mule yeb istx\u02c8ojal chiilchalo teyin\u0308 yu anma, walxinto caw yuninal Comam Dios cheyute heba. Ec\u02c8an\u0308we yin\u0308 isc\u02c8ulal xol anma machiswalil yeb caw tx\u02c8ojcanoj. Wal xin caw chextzejla xol anma haca\u02c8 istzejla tx\u02c8umel xol k\u02c8ejholo, yuto hex cheyalic\u02c8o Istzoti\u02c8 Comam Dios chiak\u02c8ni k\u02c8inale tet anma. Hac tu\u02c8 xin yet chul Comam Jesucristo caw chiwabehan tzalahilal teyin\u0308, yuto caw wohtajan tato mach nabn\u0308eho quinec\u02c8an texol, yeb xin mach nabn\u0308eho quinmunlahan texol."
                },
                "16": {
                    "verse_nr": "16",
                    "verse": "Hac tu\u02c8 xin, machi mule yeb istx\u02c8ojal chiilchalo teyin\u0308 yu anma, walxinto caw yuninal Comam Dios cheyute heba. Ec\u02c8an\u0308we yin\u0308 isc\u02c8ulal xol anma machiswalil yeb caw tx\u02c8ojcanoj. Wal xin caw chextzejla xol anma haca\u02c8 istzejla tx\u02c8umel xol k\u02c8ejholo, yuto hex cheyalic\u02c8o Istzoti\u02c8 Comam Dios chiak\u02c8ni k\u02c8inale tet anma. Hac tu\u02c8 xin yet chul Comam Jesucristo caw chiwabehan tzalahilal teyin\u0308, yuto caw wohtajan tato mach nabn\u0308eho quinec\u02c8an texol, yeb xin mach nabn\u0308eho quinmunlahan texol."
                },
                "17": {
                    "verse_nr": "17",
                    "verse": "Waxan\u0308ca xin caw chiwaco innimanilti\u02c8an xahanbalil, yun\u0308e istz\u02c8ajnacano xahanbal cheyak\u02c8 tet Comam Dios yu heyanma yin\u0308 Comam, caw chintzalahan cat inpohniltojan hune\u02c8 tzalahilal ti\u02c8 texol."
                },
                "18": {
                    "verse_nr": "18",
                    "verse": "Tzalahan\u0308wepaxo hex ti\u02c8, ak\u02c8we tzalaho hec\u02c8ul yin\u0308 hune\u02c8 bay chintzalacoti\u02c8an."
                },
                "19": {
                    "verse_nr": "19",
                    "verse": "Yal naj Pablo ta chato naj naj Timoteo yeb naj Epafrodito ilwal yin\u0308 ebnaj ju\u1e8dtaj - Tato caw chi\u02c8el yin\u0308 isc\u02c8ul Comam Jesucristo Jahawil chito naj Timoteo quexistucle\u02c8 yet hecal cabe ti\u02c8 haca\u02c8 chiwochehan, yun\u0308e yilni naj hanic\u02c8 heyehicoj cat yiniti naj tzoti\u02c8 wetan. Hac tu\u02c8 chu istzalacan\u0308 inc\u02c8ulan yet chiwabehan hanic\u02c8 heyehi."
                },
                "20": {
                    "verse_nr": "20",
                    "verse": "Yuto han\u0308c\u02c8an\u0308e naj Timoteo ti\u02c8, lahan istxumni haca\u02c8 inti\u02c8an, yeb xin chaco yin\u0308 isc\u02c8ul iswatx\u02c8en isc\u02c8ulal teyin\u0308."
                },
                "21": {
                    "verse_nr": "21",
                    "verse": "Yaj wal huntek\u02c8anxa ebnaj xin, ha\u02c8 tzet choche isc\u02c8ul ebnaj chissaya, ma\u1e8dtaj tzet choche Comam Jesucristo."
                },
                "22": {
                    "verse_nr": "22",
                    "verse": "Walex hex ti\u02c8, heyohtaxa hanta isc\u02c8ulal chiyute isba naj Timoteo ti\u02c8, yeb xin ta caw chicolwapaxo naj wintajan yin\u0308 jalnic\u02c8ojan\u0308 Istzoti\u02c8 Comam Jesucristo. Haca\u02c8 iscolwa hunu naj c\u02c8ahole yin\u0308 ismam, hac tu\u02c8 iscolwa naj win\u0308an."
                },
                "23": {
                    "verse_nr": "23",
                    "verse": "Yuxin toxan\u0308e chiwechmahan tzet chinelicojan yin\u0308 hune\u02c8 isya\u02c8tajil ayayo wiban\u0308ti\u02c8an, cat wanitojan naj quexistuclenoj."
                },
                "24": {
                    "verse_nr": "24",
                    "verse": "Yaj xin chicawxi inc\u02c8ulan yin\u0308 Comam Dios tato chintopaxojan quexwila\u02c8an yin\u0308 lembil."
                },
                "25": {
                    "verse_nr": "25",
                    "verse": "Chiec\u02c8paxo yin\u0308 innabalan tato caw yilal wanipaxtojan naj Epafrodito quexyila\u02c8. Naj ju\u1e8dta ti\u02c8, caw chicolwa naj wintajan yin\u0308 ismunil Comam Jesucristo, yeb ha\u02c8 hun naj chiak\u02c8len isya\u02c8tajil wintajan. Naj ju\u1e8dta ti\u02c8, hex heyati naj colwal win\u0308an."
                },
                "26": {
                    "verse_nr": "26",
                    "verse": "Wal xin caw choche naj isto quexyila\u02c8 hesunil, caw xin ayco yin\u0308 isc\u02c8ul naj teyin\u0308 yuto heyabeloj tato ya\u02c8biay naj."
                },
                "27": {
                    "verse_nr": "27",
                    "verse": "Wal tu\u02c8, caw yeli ay hune\u02c8 yabil oc yin\u0308 naj, hanic\u02c8xan\u0308e mach cam naj yu. Yaj xin caw ok\u02c8 isc\u02c8ul Comam Dios yin\u0308 naj iscawxican\u0308 naj. Yaj caw ma\u1e8dn\u0308etaj yin\u0308 naj ok\u02c8 yanma Comam, caw tz\u02c8aypaxo isc\u02c8ul Comam win\u0308an, yun\u0308e matxa cam chislahico bisc\u02c8ulal win\u0308an yu naj."
                },
                "28": {
                    "verse_nr": "28",
                    "verse": "Yuxin matxa chiec\u02c8ayo yet inchejnitojan naj tec\u02c8atan\u0308, haxinwal chextzalacan\u0308 yet cheyilni yapni naj hunelxa. Yu hetzalahilal yin\u0308 naj chipax hanic\u02c8 inbisc\u02c8ulalan."
                },
                "29": {
                    "verse_nr": "29",
                    "verse": "Chahwe naj yin\u0308 tzalahilal yuto caw heyu\u1e8dta naj yin\u0308 Comam Jesucristo. Caw xahanojab cheyil mac haca\u02c8 naj ti\u02c8."
                },
                "30": {
                    "verse_nr": "30",
                    "verse": "Yuto yu ismunil Comam Jesucristo, yuxin etza cam naj. Caw ishin isba naj iscam win\u0308an heseleloj, yuto caw nahat ayexilo win\u0308an."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ha\u02c8 tzet caw ec\u02c8bal yelapno yehi - Wal tinan\u0308 hex wu\u1e8dtaj, hex wanab, tzalahan\u0308we yin\u0308 Comam Jesucristo Jahawil. Haninti\u02c8an, mach tx\u02c8ojo chiwabehan intz\u02c8ibn\u0308entojan tzettaj ye tu\u02c8 xa\u2011tic\u02c8a\u2011intz\u02c8ibn\u0308etojan teyet, wal xin caw ch\u02c8ocnico heyu."
                },
                "2": {
                    "verse_nr": "2",
                    "verse": "Caw nann\u0308e heyu tet ebnaj caw lahlonn\u0308etic\u02c8a yec\u02c8 haca\u02c8 metx tx\u02c8i\u02c8, han\u0308c\u02c8an\u0308etic\u02c8a ismachiswalilal chiswatx\u02c8e, cat yalni ta caw yilal chioc hune\u02c8 circuncisi\u00f3n yin\u0308 conimanil."
                },
                "3": {
                    "verse_nr": "3",
                    "verse": "Han\u0308on\u0308 ti\u02c8, yin\u0308 caw yeli circuncidadoxa je yul sat Comam Dios, yuto chijiyo coba tet Comam Dios yu yip Comam Esp\u00edritu Santo. Chon\u0308tzalahi yuto yetxa Comam Jesucristo jehi, ma\u1e8dtaj yin\u0308ej yechel choc yin\u0308 conimanil bay chicawxi coc\u02c8ul."
                },
                "4": {
                    "verse_nr": "4",
                    "verse": "Haninti\u02c8an wal wanico wanmahan yin\u0308 huntek\u02c8an chileyal ebnaj tu\u02c8, yuto caw tz\u02c8ajan inwatx\u02c8ehan sunil tzet chal isley naj Mois\u00e9s."
                },
                "5": {
                    "verse_nr": "5",
                    "verse": "Yuto waxajebixto tz\u02c8ayic inpitzc\u02c8ahan wak\u02c8lax circuncidaran. Caw Israel wichmaman, yin\u0308 yuninal naj Benjam\u00edn titnajinan, Hebreo inan, caw Hebreo inmaman yeb inmi\u02c8an, fariseo inpaxojan yin\u0308 walnic\u02c8ojan cuybanile yin\u0308 isley naj Mois\u00e9s."
                },
                "6": {
                    "verse_nr": "6",
                    "verse": "Caw ayco wanmahan yin\u0308 cuybanile tu\u02c8, yuxin quinocan incaja\u02c8an macta ayxaco yul isk\u02c8ab Comam Jesucristo, caw xin inyijenan ley tu\u02c8, caw machi hunu mac chu yalni ta mach tz\u02c8ajano yu inyijenan."
                },
                "7": {
                    "verse_nr": "7",
                    "verse": "Yaja\u02c8 sunil huntek\u02c8an aycano yelapno ye yul insatan yet yalan\u0308tocano tu\u02c8, tinan\u0308 matxa tzet chalilo yul insatan, yaj yu Comam Jesucristo."
                },
                "8": {
                    "verse_nr": "8",
                    "verse": "Yin\u0308 caw isyelal, sunil huntek\u02c8an tu\u02c8, caw matzet chiocnico wuhan tinan\u0308; ha\u02c8 hune\u02c8 caw aycano yelapno yehi, ha\u02c8 yin\u0308 caw wohtan\u0308enilojan Comam Jesucristo Jahawil. Sunil huntek\u02c8an bejbilcano wutu\u02c8an xin caw haca\u02c8xa k\u02c8alem ye yul insatan, yu inchahnihan hune\u02c8 inmajulan yinta Comam Jesucristo,"
                },
                "9": {
                    "verse_nr": "9",
                    "verse": "hac tu\u02c8 xin hunxan\u0308e chiwucanojan yeb Comam. Tinan\u0308 xin, c\u02c8ulinan yul sat Comam Dios, yuto waco wanmahan yin\u0308 Comam Jesucristo, mach yuho inyijenan tzet chal isley naj Mois\u00e9s. Cachann\u0308e yu janico janma yin\u0308 Comam Jesucristo chon\u0308oc c\u02c8ulal yul sat Comam Dios."
                },
                "10": {
                    "verse_nr": "10",
                    "verse": "Hac tu\u02c8 xin chiwohtan\u0308ehan Comam Jesucristo, cat wabenan yip Comam Dios yin\u0308 wanmahan, hune\u02c8 yip Comam pitzc\u02c8ancan\u0308 Comam Jesucristo xol camom. Yeb yu wak\u02c8lenan isya\u02c8tajil haca\u02c8 yak\u02c8le Comam, yeb incaman haca\u02c8 yu iscam Comam."
                },
                "11": {
                    "verse_nr": "11",
                    "verse": "Chicawxipaxo inc\u02c8ulal ta chinitzitzbican\u0308an xol camom."
                },
                "12": {
                    "verse_nr": "12",
                    "verse": "Yet chijinati janma japni yin\u0308 hune\u02c8 bay nabilto ju - Caw mach lan\u0308ano walnihan tato caw xatzujcha sunil huntek\u02c8an ti\u02c8 wuhan maca caw tohol inxahan, wal xin caw lahbilico wuhan intohan insatajan. Ayco yin\u0308 wanmahan intzujnayojan huntek\u02c8an nabil win\u0308an yu Comam Jesucristo yet quinistzujnayojan babel."
                },
                "13": {
                    "verse_nr": "13",
                    "verse": "Hex wu\u1e8dtaj, hex wanab, mach lan\u0308ano walnihan tato xatzujcha apno huntek\u02c8an tu\u02c8 wuhan, yaja\u02c8 ha\u02c8 hune\u02c8 chiwutehan tinan\u0308 caw matxa chinnatijan huntek\u02c8an inwatx\u02c8ehan yet yalan\u0308tocanoj; chiwak\u02c8ni wanmahan intzujnayojan huntek\u02c8an ayco insatajan."
                },
                "14": {
                    "verse_nr": "14",
                    "verse": "Hac tu\u02c8 xin chu istzujcha apno wuhan, cat yak\u02c8lax hune\u02c8 matan wetan, hune\u02c8 bay awtebilon\u0308 yu Comam Dios, yuto hunxa je yeb Comam Jesucristo."
                },
                "15": {
                    "verse_nr": "15",
                    "verse": "Yuxin sunilon\u0308 ayxa yip janma yin\u0308 Comam, yilal cotxumni haca\u02c8 tu\u02c8, yaja\u02c8 ta ay hunujex nan chu hetxumniloj, ha\u02c8 Comam Dios chiyenopaxilo teyet."
                },
                "16": {
                    "verse_nr": "16",
                    "verse": "Yaja\u02c8 ha\u02c8 hune\u02c8 caw yilal, ec\u02c8ojon\u0308we yin\u0308 huntek\u02c8an tzet xatzujcha apno ju."
                },
                "17": {
                    "verse_nr": "17",
                    "verse": "Hex wu\u1e8dtaj, hex wanab, ilweto hewatx\u02c8en haca\u02c8 inbeybalan yeb isbeybal macta chibelwi haca\u02c8tic\u02c8a yu coyenicanojan\u0308 teyet."
                },
                "18": {
                    "verse_nr": "18",
                    "verse": "Ay hune\u02c8 tzet ti\u02c8 tx\u02c8i\u02c8al elxa chiwalan teyet. Tinan\u0308 xin caw chinok\u02c8an chiwalnipaxtojan teyet tato caw tzetc\u02c8a ebnaj ayco ishowal yin\u0308 cuybanile yin\u0308 iscamical Comam Jesucristo yin\u0308 te\u02c8 culus."
                },
                "19": {
                    "verse_nr": "19",
                    "verse": "Huntek\u02c8an ebnaj tu\u02c8 xin yilal yaben isya\u02c8tajil, cat istan\u0308tzelaxcaniloj, yuto han\u0308c\u02c8an\u0308e istx\u02c8ojal choche isc\u02c8ul iswatx\u02c8e\u02c8, ha\u02c8 ton xin caw aycanico isdiosalo ebnaj. Caw xin chitzala ebnaj iswatx\u02c8en tzettaj caw tx\u02c8ixobal; caw xin han\u0308c\u02c8an\u0308e tzettaj ye tu\u02c8 ay yul sat yiban\u0308k\u02c8inal ti\u02c8 ayco yin\u0308 isnabal."
                },
                "20": {
                    "verse_nr": "20",
                    "verse": "Wal han\u0308on\u0308 ti\u02c8 xin yetxa satcan\u0308 jehi. Lan\u0308an jechman yayilo Cocolomal yul satcan\u0308, ha\u02c8 ton Comam Jesucristo Jahawil."
                },
                "21": {
                    "verse_nr": "21",
                    "verse": "Ha\u02c8 Comam chihelni hune\u02c8 conimanil machi yip ti\u02c8, haca\u02c8 xin isc\u02c8ulch\u02c8anil isnimanil hac tu\u02c8 chon\u0308elicoj. Yu ishelanil Comam yuxin chishel conimanil, ha\u02c8 ton hune\u02c8 ishelanil tu\u02c8 chimunla yiban\u0308 sunil tzet ay yul sat yiban\u0308k\u02c8inal ti\u02c8."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Tzalahan\u0308we yin\u0308 Comam Jesucristo Jahawil - Yuxin hex wu\u1e8dtaj hex wanab, caw xahan ayex wuhan. Caw ay wala\u02c8an chiwilicojan teyin\u0308 tinan\u0308, caw istzalabal wanmahan heyehi, yeb xin ispajpaxo inmunilan heyehi. Caw chelahweco xin, toholojab cheyute hebeybal yin\u0308 Comam Jesucristo."
                },
                "2": {
                    "verse_nr": "2",
                    "verse": "Chiwaltojan tet janab Evodia yeb xin janab S\u00edntique tato caw yilal yoc ebix yin\u0308 ak\u02c8anc\u02c8ulal, yuto caw isnohxa isba ebix yin\u0308 Comam Jesucristo."
                },
                "3": {
                    "verse_nr": "3",
                    "verse": "Yebpaxo xin, hach wu\u1e8dta wet munlawomal caw yijem, chink\u02c8anan tawet cha\u1e8dcolwa yin\u0308 ebix janab ti\u02c8, haxinwal chioc ebix yin\u0308 ak\u02c8anc\u02c8ulal, yuto caw colwa ebix win\u0308an yalnic\u02c8o Tzoti\u02c8 c\u02c8ul yet colbanile xol anma; yebpaxo ju\u1e8dta Clemente caw colwa wintajan, yeb huntek\u02c8anxa ebnaj ju\u1e8dtaj. Ebnaj tu\u02c8 tz\u02c8ibn\u0308ebilxayo isbi ebnaj yul te\u02c8 hum bay ayayo isbi macta ayxa isk\u02c8inal mach istan\u0308bal yin\u0308 Comam Jesucristo."
                },
                "4": {
                    "verse_nr": "4",
                    "verse": "Tzalahan\u0308we yin\u0308 Comam Jesucristo Jahawil sunilbal tiempo. Chiwalnipaxojan hunelxa, \u00a1tzalahan\u0308wej!"
                },
                "5": {
                    "verse_nr": "5",
                    "verse": "Caw c\u02c8ulch\u02c8anojab hec\u02c8ul yul sat sunil anma. Hanic\u02c8xan\u0308e tiempohal cat yul Comam."
                },
                "6": {
                    "verse_nr": "6",
                    "verse": "Machojab tzet caw cheyaco yin\u0308 hec\u02c8ul. Halwe sunil tzet cheyoche tet Comam Dios yin\u0308 hetxah, k\u02c8anwe tet Comam cat xin heyak\u02c8nipaxo yuch\u02c8andiosal tet Comam."
                },
                "7": {
                    "verse_nr": "7",
                    "verse": "Hac tu\u02c8 xin chiyu yak\u02c8ni Comam Dios ak\u02c8anc\u02c8ulal teyet. Hune\u02c8 ak\u02c8anc\u02c8ulal tu\u02c8, caw ec\u02c8bal sata hanta tzet chiyu istxumchalo yu anma. Hune\u02c8 ak\u02c8anc\u02c8ulal tu\u02c8, ha\u02c8 chic\u02c8uban heyanma yeb xin tzet chiec\u02c8 yin\u0308 henabal, yuto caw hunxa heye yeb Comam Jesucristo."
                },
                "8": {
                    "verse_nr": "8",
                    "verse": "Aweco henabal yin\u0308 tzettaj caw c\u02c8ul - Tinan\u0308 xin, hex wu\u1e8dtaj hex wanab, aweco henabal yin\u0308 sunil tzet caw t\u02c8in\u0308an yehi, yin\u0308 sunil tzet ay yelapno yul cosat, yin\u0308 sunil tzet caw tohol, yin\u0308 tzet mach isquistalil, yeb yin\u0308 sunil tzet caw yeli, yeb yin\u0308 sunil tzet chijoche jabe\u02c8, yebpaxo yin\u0308 sunil tzet caw c\u02c8ul yul sat Comam Dios, yeb huntek\u02c8an caw istzan yallax c\u02c8ulla tzoti\u02c8 yin\u0308; ha\u02c8 yin\u0308 huntek\u02c8an tu\u02c8 cheyaco henabal."
                },
                "9": {
                    "verse_nr": "9",
                    "verse": "Yijewe huntek\u02c8an cuybanile yeb chejbanile wak\u02c8an teyet, yeb huntek\u02c8an tzet heyabe walnihan, yeb tzet heyil inwatx\u02c8enan. Ta chewatx\u02c8e haca\u02c8 tu\u02c8, chioc Comam Dios heyetbihoj, chiyak\u02c8nipaxo Comam ak\u02c8anc\u02c8ulal teyet."
                },
                "10": {
                    "verse_nr": "10",
                    "verse": "Huntek\u02c8an colwal yato ebnaj ju\u1e8dta tet naj Pablo - Wal tinan\u0308 xin, caw chintzalahan yin\u0308 Comam Jesucristo Jahawil, yuto quinhenatijan heyaniti hecolwal wetan. Mach lan\u0308ano walnihan ta xaquinhenahuln\u0308etojan, \u00a1machoj! Wal xin ayinn\u0308etic\u02c8acojan yin\u0308 henabal, yaj ton\u0308e ton yumi machi yu hecolwa win\u0308an."
                },
                "11": {
                    "verse_nr": "11",
                    "verse": "Wal xin, ma\u1e8dtaj yu caw matzet ayinan yuxin chiwaltojan hune\u02c8 ti\u02c8 teyet, machoj; wal xin k\u02c8aynajinxahan wak\u02c8ni tzalaho wanmahan yin\u0308 tzet ay yul ink\u02c8aban."
                },
                "12": {
                    "verse_nr": "12",
                    "verse": "Wohtajan wijlenan isya\u02c8tajil, ay tiempo machi nich\u02c8ano tzet ayinan. Aypaxo tiempo caw c\u02c8ul chiec\u02c8 wila\u02c8an, wohtajan wijlenan wahil, aypaxo tiempo nohnan\u0308etic\u02c8a inc\u02c8ulan, aypaxo tiempo ay inmelyuhan yeb ay tiempo machipaxo inmelyuhan, yaja\u02c8 k\u02c8aynajinxatic\u02c8ahan yin\u0308 sunil."
                },
                "13": {
                    "verse_nr": "13",
                    "verse": "Sunil chisje wuhan, yuto ha\u02c8 Comam Jesucristo chicolwa win\u0308an."
                },
                "14": {
                    "verse_nr": "14",
                    "verse": "Yaja\u02c8 hex ti\u02c8, caw c\u02c8ul tzet chewatx\u02c8e yuto xaheyati hecolwal wetan yet ayinicojan yin\u0308 hune\u02c8 isya\u02c8tajil ti\u02c8."
                },
                "15": {
                    "verse_nr": "15",
                    "verse": "Yet welan yul ismajul Macedonia, yet wichenicojan walnic\u02c8ojan Tzoti\u02c8 c\u02c8ul yet colbanile yul huntek\u02c8anxa nan con\u0308obal, han\u0308c\u02c8an\u0308e hex ay yul isk\u02c8ab Comam bey yul con\u0308ob Filipos quexcolwa win\u0308an. Ha\u02c8 ton tu\u02c8 heyak\u02c8 ispajo wetan, yuto hechah colbanile yu inmunilan texol. Wal hunmajanxa ebnaj ayxaco yul isk\u02c8ab Comam yul huntek\u02c8anxa con\u0308ob bey tu\u02c8, matzet yak\u02c8a."
                },
                "16": {
                    "verse_nr": "16",
                    "verse": "Yebpaxo yet ayinan bey con\u0308ob Tesal\u00f3nica, cayel oxel heyato hecolwabal wetan, yu yoc yin\u0308 tzet chiocnico wuhan."
                },
                "17": {
                    "verse_nr": "17",
                    "verse": "Ma\u1e8dn\u0308etaj inchahnihan hecolwabal ayco yin\u0308 innabalan, wal xin caw chintzalahan yuto ec\u02c8balto chiak\u02c8lax ispaj selel teyet yu Comam Dios."
                },
                "18": {
                    "verse_nr": "18",
                    "verse": "Yuxin caw nimanxa tzet chinchahan teyet, caw xapalc\u02c8oni. Sunil tzet heyati wetan yinta naj Epafrodito, c\u02c8uxanxa. Caw c\u02c8ul hune\u02c8 tu\u02c8 yul sat Comam Dios, yuto haca\u02c8 isxuk\u02c8al sam hunu xahanbal chijak\u02c8 tet Comam, hac tu\u02c8 issak\u02c8alil hune\u02c8 hecolwabal tu\u02c8."
                },
                "19": {
                    "verse_nr": "19",
                    "verse": "Ha\u02c8 Comam Dios xin chiak\u02c8ni sunil tzet matzet yul hek\u02c8ab, haca\u02c8tic\u02c8a isc\u02c8ulch\u02c8anil isk\u02c8alomal ay yin\u0308 Comam Jesucristo."
                },
                "20": {
                    "verse_nr": "20",
                    "verse": "Ayojab yelapno isbi Comam Dios Mame yin\u0308 sunilbal tiempo. Ha\u02c8 ton Comam, Mame jin\u0308 cosunil. \u00a1Hacojab tu\u02c8!"
                },
                "21": {
                    "verse_nr": "21",
                    "verse": "Yalto naj Pablo ta chil isba macta ayxaco yul isk\u02c8ab Comam - Chiwaltojan teyet cheyil heba yin\u0308 hecawil hesunil yetexxa Comam Dios bey tu\u02c8, hex hunxan\u0308e heye yin\u0308 Comam Jesucristo. Chalpaxto ebnaj ju\u1e8dtaj ay inc\u02c8atan\u0308an ta cheyil heba yin\u0308 hecawil."
                },
                "22": {
                    "verse_nr": "22",
                    "verse": "Chalpaxto sunil mac yetxa Comam bey ti\u02c8 ta cheyil heba yin\u0308 hecawil, yebpaxo xin ebnaj ju\u1e8dta chimunla yinta naj yahaw Roma ti\u02c8."
                },
                "23": {
                    "verse_nr": "23",
                    "verse": "Yak\u02c8abayo Comam Jesucristo isc\u02c8ulch\u02c8anil isc\u02c8ul teyiban\u0308 hesunil."
                }
            }
        }
    }
}