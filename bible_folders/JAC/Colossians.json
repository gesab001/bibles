{
    "version": "JAC",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISCARTA NAJ SAN PABLO YATO TET MACTA AYXACO YUL ISK\u02c8AB COMAM DIOS BEY COLOSAS - Yichebanil iscarta naj Pablo - Hanin Pablo inti\u02c8an, ischejab Comam Jesucristo wehan. Ha\u02c8 Comam Dios ak\u02c8n\u0308e hune\u02c8 inmunilti\u02c8an, yuto hac tu\u02c8 el yin\u0308 isc\u02c8ul. Ha\u02c8 hun ju\u1e8dta Timoteo chi\u2011wet\u2011tz\u02c8ibn\u0308entojan hune\u02c8 carta ti\u02c8 teyet hex wu\u1e8dtaj hex wanab, hex yetexxa Comam Dios yeb caw yijemex tet Comam, hex ay bey yul con\u0308ob Colosas. Ha\u02c8ojab Comam Dios chiak\u02c8ni ak\u02c8anc\u02c8ulal yeb isc\u02c8ulch\u02c8anil isc\u02c8ul teyet hununex."
                },
                "2": {
                    "verse_nr": "2",
                    "verse": "ISCARTA NAJ SAN PABLO YATO TET MACTA AYXACO YUL ISK\u02c8AB COMAM DIOS BEY COLOSAS - Yichebanil iscarta naj Pablo - Hanin Pablo inti\u02c8an, ischejab Comam Jesucristo wehan. Ha\u02c8 Comam Dios ak\u02c8n\u0308e hune\u02c8 inmunilti\u02c8an, yuto hac tu\u02c8 el yin\u0308 isc\u02c8ul. Ha\u02c8 hun ju\u1e8dta Timoteo chi\u2011wet\u2011tz\u02c8ibn\u0308entojan hune\u02c8 carta ti\u02c8 teyet hex wu\u1e8dtaj hex wanab, hex yetexxa Comam Dios yeb caw yijemex tet Comam, hex ay bey yul con\u0308ob Colosas. Ha\u02c8ojab Comam Dios chiak\u02c8ni ak\u02c8anc\u02c8ulal yeb isc\u02c8ulch\u02c8anil isc\u02c8ul teyet hununex."
                },
                "3": {
                    "verse_nr": "3",
                    "verse": "Txahli naj Pablo yin\u0308 macta ayxaco yul isk\u02c8ab Comam Jesucristo bey Colosas - Hunta el yet chon\u0308txahlihan\u0308 teyin\u0308 caw chijak\u02c8an\u0308 yuch\u02c8andiosal tet Comam Dios, Ismam Comam Jesucristo,"
                },
                "4": {
                    "verse_nr": "4",
                    "verse": "yuto jabehan\u0308 isk\u02c8umal tato caw ayco heyanma yin\u0308 Comam Jesucristo, yeb xin tato caw xahan cheyil sunil macta ayxaco yul isk\u02c8ab Comam."
                },
                "5": {
                    "verse_nr": "5",
                    "verse": "Hac tu\u02c8 cheyute, yuto ayexico heyechman hune\u02c8 hematan ay bey yul satcan\u0308. Yettax heyaben hune\u02c8 Tzoti\u02c8 c\u02c8ul yet colbanile caw yel chala, hatax tu\u02c8 heyichico heyanico hune\u02c8 tu\u02c8 yipo heyanma."
                },
                "6": {
                    "verse_nr": "6",
                    "verse": "Hune\u02c8 cuybanile halbilxa heyabe\u02c8, caw lan\u0308an ispujnacan\u0308 yabelaxilo yul hunun con\u0308ob yul sat yiban\u0308k\u02c8inal ti\u02c8. Caw xin ay isc\u02c8ulal chacanoj. Haca\u02c8tic\u02c8a yu texol yet heyabenilo isc\u02c8ulch\u02c8anil isc\u02c8ul Comam Dios, yeb xin heyohtan\u0308eloj ta caw yeli."
                },
                "7": {
                    "verse_nr": "7",
                    "verse": "Ha\u02c8 ju\u1e8dta Epafras quexcuynicano yin\u0308 huntek\u02c8an tu\u02c8, caw xahancano ay naj juhan\u0308 yuto caw jet munlawomal cobahan\u0308 yeb naj. Caw yijem chiyute isba naj ismunla yin\u0308 tzet chal Comam Jesucristo texol."
                },
                "8": {
                    "verse_nr": "8",
                    "verse": "Ha\u02c8 naj halni jetan\u0308 tato caw xahan cheyil heba yu Comam Esp\u00edritu Santo."
                },
                "9": {
                    "verse_nr": "9",
                    "verse": "Yuxin hayet jabenan\u0308 hek\u02c8umal tu\u02c8, caw mach chicobejan\u0308 cotxahlihan\u0308 teyin\u0308. Chicok\u02c8annihan\u0308 tet Comam Dios tato caw chi\u02c8ak\u02c8lax hehelanil yeb henabal yu Comam Esp\u00edritu Santo, cat heyohtan\u0308enilo sunil tzet choche Comam teyin\u0308."
                },
                "10": {
                    "verse_nr": "10",
                    "verse": "Hac tu\u02c8 xin chu hebeybaln\u0308en tzettaj chisbeybaln\u0308e macta yetxa Comam Dios Jahawil, yeb hewatx\u02c8en tzet choche isc\u02c8ul, yeb hewatx\u02c8en sunilal isc\u02c8ulal, yeb xin heyohtan\u0308enilo Comam yin\u0308 caw c\u02c8ul."
                },
                "11": {
                    "verse_nr": "11",
                    "verse": "Caw chon\u0308txahlihan\u0308 teyin\u0308, haxinwal ha\u02c8 Comam chak\u02c8ni heyip helin\u0308ban heba yu hune\u02c8 yip Comam caw aycano yelapnoj, hac tu\u02c8 xin caw chexk\u02c8oji istecha sunil heyu, yeb caw ay henimanc\u02c8ulal."
                },
                "12": {
                    "verse_nr": "12",
                    "verse": "Yeb xin cheyak\u02c8 yuch\u02c8andiosal tet Comam Dios yin\u0308 caw tzalahilal, yuto xayak\u02c8 Comam toholboco conabal yuxin ay joc yin\u0308 cochahni comajul yinta macta yetxa Comam Dios yehi, ayxaco xol sajilk\u02c8inal."
                },
                "13": {
                    "verse_nr": "13",
                    "verse": "Ha\u02c8 Comam coln\u0308ehon\u0308ilo yul isk\u02c8ab k\u02c8ejholo, con\u0308yanico yul isk\u02c8ab Comam Jesucristo, Isc\u02c8ahol caw xahan ay yu."
                },
                "14": {
                    "verse_nr": "14",
                    "verse": "Ha\u02c8 Comam tu\u02c8 xin, coln\u0308ehon\u0308ilo yet iscam yin\u0308 te\u02c8 culus, yak\u02c8nicano tan\u0308o cotx\u02c8ojal yu iscamical tu\u02c8."
                },
                "15": {
                    "verse_nr": "15",
                    "verse": "Ayon\u0308xaco yin\u0308 ak\u02c8anc\u02c8ulal yeb Comam Dios - Waxan\u0308ca mach chijilico yin\u0308 Comam Dios, yaj Comam Jesucristo Isc\u02c8ahol Comam Dios tu\u02c8 yen\u0308elo Comam jet, yuto caw Diospaxo Comam Jes\u00fas. Ha\u02c8 Comam babel yeb caw aycano yip yiban\u0308 sunil tzet watx\u02c8ebil yu Comam Dios."
                },
                "16": {
                    "verse_nr": "16",
                    "verse": "Yu Comam Jesucristo tu\u02c8, iswatx\u02c8e Comam Dios sunil tzet ay yul satcan\u0308 yeb sunil tzet ay yul sat yiban\u0308k\u02c8inal ti\u02c8; sunil tzettaj chijilico yin\u0308, yeb sunil tzettaj ye tu\u02c8 mach chijilico yin\u0308. Yu Comam, Isc\u02c8ahol Comam Dios xin, iswatx\u02c8e Comam Dios sunil mac ayco yahawiloj, yeb sunil mac caw ay yip, yeb sunil mac ayco iswi\u02c8ehaloj. Yu Comam Jesucristo yuxin watx\u02c8i sunil ti\u02c8."
                },
                "17": {
                    "verse_nr": "17",
                    "verse": "Ayxatic\u02c8a Comam Jesucristo yalan\u0308to ma\u1e8dto chiwatx\u02c8i sunil yul sat yiban\u0308k\u02c8inal ti\u02c8, yin\u0308 xin Comam tzaban sunil tzettaj ye tu\u02c8."
                },
                "18": {
                    "verse_nr": "18",
                    "verse": "Iswi\u02c8ehal yeco Comam jin\u0308 cosunil ayon\u0308xaco yul isk\u02c8ab, yuxin isnimanil Comam jehi, ha\u02c8 Comam yichebanil. Ha\u02c8 Comam babel itzitzbican\u0308 xol anma camom, yuxin ec\u02c8bal yelapno ye Comam yiban\u0308 sunil."
                },
                "19": {
                    "verse_nr": "19",
                    "verse": "Caw sic\u02c8lebil tz\u02c8ajan yecanico Comam Dios yin\u0308 Comam Jesucristo, yuto hac tu\u02c8 chiyoche isc\u02c8ul Comam."
                },
                "20": {
                    "verse_nr": "20",
                    "verse": "El yin\u0308 isc\u02c8ul Comam Dios tato yu Comam Jesucristo hunxan\u0308e chiyucano sunil tzettaj ye tu\u02c8 yin\u0308 Comam, sunil tzet ay yul satcan\u0308 yeb tzet ay yul sat yiban\u0308k\u02c8inal ti\u02c8. Yuto cam Comam Jesucristo yin\u0308 te\u02c8 culus, yel ischiq\u02c8uil Comam, hac tu\u02c8 xin yu yoccano sunil yin\u0308 ak\u02c8anc\u02c8ulal yeb Comam Dios."
                },
                "21": {
                    "verse_nr": "21",
                    "verse": "Yet payxa, hex ti\u02c8 caw nahat heyehilo yin\u0308 Comam Dios, yu istx\u02c8ojal tzet chewatx\u02c8e, yuxin chicajtza heyanma yin\u0308 Comam. Yaj wal tinan\u0308 xin, ayexxaco yin\u0308 ak\u02c8anc\u02c8ulal yeb Comam yu iscamical Comam Jesucristo, yet yak\u02c8lax ec\u02c8oya\u02c8 yanma yin\u0308 te\u02c8 culus. Hac tu\u02c8 yute Comam yun\u0308e hayet cheyeni heba yin\u0308 sat caw matxa nino hetx\u02c8ojal, yeb matxapaxo nich\u02c8ano hemul yuto caw yetxa Comam heyehi."
                },
                "22": {
                    "verse_nr": "22",
                    "verse": "Yet payxa, hex ti\u02c8 caw nahat heyehilo yin\u0308 Comam Dios, yu istx\u02c8ojal tzet chewatx\u02c8e, yuxin chicajtza heyanma yin\u0308 Comam. Yaj wal tinan\u0308 xin, ayexxaco yin\u0308 ak\u02c8anc\u02c8ulal yeb Comam yu iscamical Comam Jesucristo, yet yak\u02c8lax ec\u02c8oya\u02c8 yanma yin\u0308 te\u02c8 culus. Hac tu\u02c8 yute Comam yun\u0308e hayet cheyeni heba yin\u0308 sat caw matxa nino hetx\u02c8ojal, yeb matxapaxo nich\u02c8ano hemul yuto caw yetxa Comam heyehi."
                },
                "23": {
                    "verse_nr": "23",
                    "verse": "Yaja\u02c8 caw yilal helin\u0308ban heba yin\u0308 caw istoholal yin\u0308 hune\u02c8 chabilxayto yul heyanma. Mach chepohilo heba yin\u0308 tzet ayxaco yipo heyanma yu istzoti\u02c8al yet colbanile xaheyabe. Ha\u02c8 ton hune\u02c8 istzoti\u02c8al yet colbanile tu\u02c8 chihallaxic\u02c8o sunil yul sat yiban\u0308k\u02c8inal ti\u02c8, ha\u02c8 huninan xin chejbilinan walnic\u02c8ojan."
                },
                "24": {
                    "verse_nr": "24",
                    "verse": "Chejbil naj Pablo yu Comam Dios ismunla xol anma ayxaco yul isk\u02c8ab Comam - Wal tinan\u0308 xin, caw chintzalahan yu hanta ch\u02c8ec\u02c8ya\u02c8 wanmahan heyu, haca\u02c8ojtam lan\u0308an intz\u02c8ajbanan yin\u0308 innimanilan hantato isya\u02c8tajil mach yak\u02c8le Comam Jesucristo yin\u0308 isnimanil. Yak\u02c8le Comam Jesucristo isya\u02c8tajil ju han\u0308on\u0308 ayon\u0308xaco yul isk\u02c8ab ti\u02c8, yuxin isnimanilxa Comam je tinan\u0308."
                },
                "25": {
                    "verse_nr": "25",
                    "verse": "Ha\u02c8 Comam an\u0308einicojan munil xol anma ayxaco yul isk\u02c8ab, yun\u0308e hewatx\u02c8ico yin\u0308 isc\u02c8ulal, yeb xin yun\u0308e inpujbanic\u02c8ojan Istzoti\u02c8 Comam Dios yin\u0308 haca\u02c8 caw yelapno yehi."
                },
                "26": {
                    "verse_nr": "26",
                    "verse": "Ha\u02c8 ton hune\u02c8 tzet mach ohtabiloj hune\u02c8 ewan ye yu Comam Dios yettax ma\u1e8dto yul sat yiban\u0308k\u02c8inal ti\u02c8, yaja\u02c8 wal tinan\u0308 xin xayak\u02c8 Comam johtan\u0308elo han\u0308on\u0308 yeton\u0308xa ti\u02c8."
                },
                "27": {
                    "verse_nr": "27",
                    "verse": "Caw el yin\u0308 isc\u02c8ul Comam yak\u02c8ni ohtan\u0308elaxo issak\u02c8alil isc\u02c8ul, hune\u02c8 ewantic\u02c8a ye teyet hex mach Israeloj. Ha\u02c8 hune\u02c8 ewan tu\u02c8, ha\u02c8 ton Comam Jesucristo ayxaco yipo heyanma. Ayco xin yipo coc\u02c8ul ta yu Comam Jesucristo yuxin chiapni coc\u02c8ulal haca\u02c8 isc\u02c8ulal Comam Dios."
                },
                "28": {
                    "verse_nr": "28",
                    "verse": "Yuxin ha\u02c8 Comam Jesucristo caw chijalic\u02c8ojan\u0308 tet sunil anma cat cocuynihan\u0308, cat jalnihan\u0308 sunil helanile tet. Yuto caw chijochehan\u0308 tato chitoholbico isnabal hunun anma yin\u0308 Comam Cristo."
                },
                "29": {
                    "verse_nr": "29",
                    "verse": "Yuton hune\u02c8 ti\u02c8, yuxinto caw chiwak\u02c8 wanmahan incuynicantojan sunil anma yu yip Comam Jesucristo chicolwa win\u0308an."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Caw chiwochehan cheyohtan\u0308eloj tato caw lahbiloco wuhan inmunlahan heyu, yeb yu ebnaj ju\u1e8dta ay yul con\u0308ob Laodicea. Yebpaxo yu macta ayxaco yul isk\u02c8ab Comam ma\u1e8dto bay chilico win\u0308an huneloj."
                },
                "2": {
                    "verse_nr": "2",
                    "verse": "Caw chinmunlahan yun\u0308e yik\u02c8ni yip heyanma, yeb yun\u0308e hunlahanxan\u0308e hexahann\u0308en heba hesunil. Chiwochehan caw helan chexelcanico yin\u0308 yet Comam Dios, yun\u0308e caw heyohtan\u0308encanilo mac hune\u02c8 mach ohtabilo yet yalan\u0308tocanoj, ha\u02c8 ton xin Comam Jesucristo."
                },
                "3": {
                    "verse_nr": "3",
                    "verse": "Ha\u02c8 yin\u0308 Comam Cristo chiilchalo sunilal isc\u02c8ulal helanilehal yeb nabale."
                },
                "4": {
                    "verse_nr": "4",
                    "verse": "Chiwaltojan huntek\u02c8an ti\u02c8 teyet yun\u0308e machi mac chexak\u02c8ni subchaho yu montebal tzoti\u02c8, yuto ay mac ti\u02c8 caw helan chutecano isba."
                },
                "5": {
                    "verse_nr": "5",
                    "verse": "Waxan\u0308ca machijinan texol, yaja\u02c8 ayexico yin\u0308 inc\u02c8ulan, haca\u02c8ojtam ayinicojan texol. Caw chintzalahan yet chiwabenan tato caw c\u02c8ul hebeybaln\u0308en tzet choche isc\u02c8ul Comam, caw cheyapaxico heyanma yin\u0308 Comam Jesucristo."
                },
                "6": {
                    "verse_nr": "6",
                    "verse": "Yuxin haca\u02c8tic\u02c8a yu hechahni Comam Jesucristo yul heyanma, hac tu\u02c8 xin cheyutepaxo hebeybaln\u0308en tzet chal Comam."
                },
                "7": {
                    "verse_nr": "7",
                    "verse": "Haca\u02c8 hunu te te\u02c8 caw caw yecanayto xe\u02c8 yul tx\u02c8otx\u02c8, hac tu\u02c8 cheyute heba yin\u0308 Comam Jesucristo, lin\u0308bawe heba heyanico heyanma yin\u0308 Comam haca\u02c8 yu yak\u02c8laxcano hecuybanil, cat xin heyak\u02c8ni yuch\u02c8andiosal tet Comam Dios yin\u0308 sunilbal tiempo."
                },
                "8": {
                    "verse_nr": "8",
                    "verse": "Hune\u02c8 coac\u02c8 k\u02c8inal yin\u0308 Comam Jesucristo - Cheyil heba xin, mach cheyak\u02c8 subchaho heba tet ebnaj choche quexyak\u02c8a\u02c8 subchahoj, chalni ebnaj helanile yet yul sat yiban\u0308k\u02c8inal ti\u02c8, yeb cuybanile ma\u1e8dtaj yecoj, yuto ma\u1e8dtaj yin\u0308 Comam Jesucristo chilo ebnaj huntek\u02c8an tu\u02c8. Wal xin han\u0308etic\u02c8a iscuywabal yichmam ebnaj chi\u2011la\u2011yala, yeb cuybanile yet yul sat yiban\u0308k\u02c8inal ti\u02c8."
                },
                "9": {
                    "verse_nr": "9",
                    "verse": "Wal xin caw tz\u02c8ajan yecanico isc\u02c8ulal Comam Dios yin\u0308 Comam Jesucristo,"
                },
                "10": {
                    "verse_nr": "10",
                    "verse": "yuxin caw tz\u02c8ajan yecanayo isc\u02c8ulal Comam Dios jiban\u0308 tinan\u0308, yuto hunxa je yeb Comam Jesucristo. Ha\u02c8 Comam ayco yahawilo yiban\u0308 huntek\u02c8an ayco yahawiloj yeb ay yip, huntek\u02c8an mach chijilico yin\u0308."
                },
                "11": {
                    "verse_nr": "11",
                    "verse": "Yuxin caw ayxaco circuncisi\u00f3n teyin\u0308 tinan\u0308, yuto caw hunxa heye yeb Comam Jesucristo. Yaj ma\u1e8dtaj hune\u02c8 circuncis\u00edon chioc yin\u0308 conimanil chiwalan, wal xin hune\u02c8 circuncisi\u00f3n chitit yin\u0308 Comam Jesucristo yin\u0308 con\u0308iscolni yul isk\u02c8ab istx\u02c8ojal ayco jin\u0308."
                },
                "12": {
                    "verse_nr": "12",
                    "verse": "Hayet yahcano ha\u02c8 hewi\u02c8, caw hun yu hemujlax yeb Comam Jesucristo yul sat Comam Dios. Yebpaxo xin hun yu heyitzitzbican\u0308 yinta Comam, yuto caw heyayto yul heyanma yin\u0308 Comam Dios ak\u02c8n\u0308i itzitzbican\u0308 Comam Jesucristo."
                },
                "13": {
                    "verse_nr": "13",
                    "verse": "Hayet yalan\u0308tocanoj, camnajexilo yul sat Comam Dios yu hetx\u02c8ojal yeb yu mach circuncidado heyehi. Yaja\u02c8 tinan\u0308, caw hun yu yak\u02c8nicano Comam Dios hek\u02c8inal yeb Comam Jesucristo. Yuxin yu Comam Jesucristo yuxin yak\u02c8cano tan\u0308o Comam Dios sunilal comul."
                },
                "14": {
                    "verse_nr": "14",
                    "verse": "Ay hune\u02c8 coc\u02c8as ayco jiban\u0308 yet yalan\u0308tocanoj yuto machi coyije huntek\u02c8an ley. Yaja\u02c8 Comam Dios ak\u02c8ni tan\u0308o hune\u02c8 coc\u02c8as tu\u02c8; yilo Comam jiban\u0308 yuto pahlaxico Comam yin\u0308 te\u02c8 culus yu ch\u02c8en lawu\u1e8d."
                },
                "15": {
                    "verse_nr": "15",
                    "verse": "Hayet iscam Comam Jesucristo yin\u0308 culus tu\u02c8 xin, yak\u02c8ni ayc\u02c8ayo Comam huntek\u02c8an yahawil yeco yu naj matzwalil. Isyenicanilo Comam yin\u0308 sat anma tato elcano ispixan huntek\u02c8an tu\u02c8 yin\u0308 huneln\u0308e. Hac tu\u02c8 yu isyenilo Comam tato k\u02c8oji Comam yin\u0308 naj matzwalil."
                },
                "16": {
                    "verse_nr": "16",
                    "verse": "Caw yilal cosaynilo tzet ye tu\u02c8 ay satcan\u0308 - Yuxin, ta choche ebnaj Israel cheyije isnabal ebnaj haca\u02c8 yin\u0308 tzet chilolaxi, yeb yin\u0308 tzet chic\u02c8uxlaxi, yeb yin\u0308 tz\u02c8ayic caw txahul yul sat ebnaj, maca yet chipitzc\u02c8a ixahaw, maca yin\u0308 tz\u02c8ayic xewilal; caw mach chechah heyabe."
                },
                "17": {
                    "verse_nr": "17",
                    "verse": "Yuto sunil huntek\u02c8an tu\u02c8 yecheln\u0308e yin\u0308 tzet xahul coxol, ha\u02c8 isyelal yechel tu\u02c8, ha\u02c8 ton Comam Jesucristo."
                },
                "18": {
                    "verse_nr": "18",
                    "verse": "Mach cheyak\u02c8 hamanil hecachlax hechahni hematan chak\u02c8 Comam Dios, yu heyabento tzet chiyal ebnaj teyet. Chal ebnaj tu\u02c8 ta caw yijem ebnaj, chiyo isba ebnaj tet ebnaj \u00e1ngel, caw comon chaco isba yin\u0308 tzet ye tu\u02c8 mach chijilico yin\u0308. Caw comonn\u0308etic\u02c8a chisnime winajn\u0308e isba ebnaj yin\u0308 tzettaj chiec\u02c8 yin\u0308 isnabal."
                },
                "19": {
                    "verse_nr": "19",
                    "verse": "Ha\u02c8 ebnaj tu\u02c8 mach hune\u02c8n\u0308eho ye ebnaj yeb Comam Jesucristo, Comam iswi\u02c8ehal yeco jin\u0308. Ha\u02c8 Comam Cristo chiak\u02c8ni jip, chon\u0308ishunbacano cosunil haca\u02c8 hunu nimanile tzablebil isba isxijil yu istx\u02c8an\u0308al; chon\u0308yak\u02c8ni ch\u02c8ibo Comam, yuto hac tu\u02c8 chiel yin\u0308 isc\u02c8ul."
                },
                "20": {
                    "verse_nr": "20",
                    "verse": "Walex hex ti\u02c8, camnajexxa yinta Comam Jesucristo yul sat Comam Dios, yuxin matxa ayexicto yalan\u0308 chejbanile yet yul sat yiban\u0308k\u02c8inal ti\u02c8. Yaja\u02c8 \u00bftzet yin\u0308 yuxinto haca\u02c8 to anma yet yul sat yiban\u0308k\u02c8inal ti\u02c8 cheyute heba? Chebeybaln\u0308en huntek\u02c8an cuybanile chalni haca\u02c8 ti\u02c8:"
                },
                "21": {
                    "verse_nr": "21",
                    "verse": "\u201cTxahul yocnico hune\u02c8 ti\u02c8 heyu, maca xahan heloni huntek\u02c8an ti\u02c8, maca hetzabni huntek\u02c8an ti\u02c8,\u201d \u1e8di."
                },
                "22": {
                    "verse_nr": "22",
                    "verse": "Wal xin huntek\u02c8an cuybanile tu\u02c8 yet anman\u0308e yehi, ni\u1e8dtejal istan\u0308iloj yet chiocnico ju."
                },
                "23": {
                    "verse_nr": "23",
                    "verse": "Yeli huntek\u02c8an cuybanile tu\u02c8, cochantan\u0308e ha\u02c8 yehi, yuto chala ta chijiyo coba, cat cocachni coba yin\u0308ej tzet ye tu\u02c8, yeb cocachni conimanil yin\u0308ej tzet ye tu\u02c8, yaja\u02c8 mach chicolwa yin\u0308 janma yinilo istx\u02c8ojal chocheto conimanil."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Wal tinan\u0308, yu xacon\u0308itzitzbican\u0308 yeb Comam Jesucristo yul sat Comam Dios, yuxin cosaya\u02c8welo cowatx\u02c8en tzet ye tu\u02c8 yet yul satcan\u0308 yehi, bay tz\u02c8on\u0308an Comam Jesucristo yin\u0308 iswatx\u02c8k\u02c8ab Comam Dios yin\u0308 sunil yip."
                },
                "2": {
                    "verse_nr": "2",
                    "verse": "Caw yilal janico conabal yin\u0308 tzet ay yul satcan\u0308, matxahojab chijaco conabal yin\u0308 tzettaj ye tu\u02c8 ay yul sat yiban\u0308k\u02c8inal ti\u02c8."
                },
                "3": {
                    "verse_nr": "3",
                    "verse": "Hayet iscam Comam Jesucristo, han\u0308\u2011hun\u2011on\u0308 con\u0308campaxo yintaj, yuxin coac\u02c8 k\u02c8inal yeb Comam Jesucristo caw c\u02c8uwan yu Comam Dios."
                },
                "4": {
                    "verse_nr": "4",
                    "verse": "Ha\u02c8 Comam Jesucristo cok\u02c8inal yecoj, yuto yet chul Comam cat julpaxo yintaj. Hac tu\u02c8 chiyu istz\u02c8ajnacanilo coc\u02c8ulal haca\u02c8 isc\u02c8ulal Comam."
                },
                "5": {
                    "verse_nr": "5",
                    "verse": "Hune\u02c8 icham beybale yeb hune\u02c8 ac\u02c8 beybale - Wal tinan\u0308 xin, awecano sunil beybale yet yul sat yiban\u0308k\u02c8inal ti\u02c8, haca\u02c8 ixloj, maca winajloj, yeb sunil tzettaj caw machiswalil, yeb tzettaj istx\u02c8ojal chi\u2011la\u2011heyochecoj. Mach cheyaco heyanma yin\u0308 k\u02c8alomal, yuto hune\u02c8 tu\u02c8 chu yoc hediosalo selelo Comam Dios."
                },
                "6": {
                    "verse_nr": "6",
                    "verse": "Mac chito watx\u02c8en huntek\u02c8an tu\u02c8, caw chitit ishowal Comam Dios yiban\u0308, yuto mach chisyije yin\u0308 tzet chal Comam."
                },
                "7": {
                    "verse_nr": "7",
                    "verse": "Sunil huntek\u02c8an ti\u02c8 hewatx\u02c8e yet yalan\u0308tocanoj, yet ayextoco xol anma chi\u2011la\u2011watx\u02c8en huntek\u02c8an tu\u02c8."
                },
                "8": {
                    "verse_nr": "8",
                    "verse": "Yaj wal tinan\u0308 xin, bejwepaxcano sunil huntek\u02c8an ti\u02c8; ischiwa hec\u02c8ul, yeb istit hehowal, yeb henanico istx\u02c8ojal yin\u0308 hunuxa heyet anmahil, yeb hebuchwahi, yeb tzoti\u02c8 tx\u02c8oj chielti\u02c8 yul heti\u02c8."
                },
                "9": {
                    "verse_nr": "9",
                    "verse": "Caw mach cheyaco lek\u02c8ti\u02c8al teyet hununex, wal xin caw matxa ayexocto yalan\u0308 yip hune\u02c8 icham beybal ik\u02c8biltic\u02c8a heyu yeb huntek\u02c8an istx\u02c8ojal chewatx\u02c8e yet yalan\u0308tocanoj."
                },
                "10": {
                    "verse_nr": "10",
                    "verse": "Yaja\u02c8 wal tinan\u0308 xin, haxa hune\u02c8 ac\u02c8 beybale ik\u02c8bil heyu, lan\u0308an istoholbico henabal, yun\u0308e lahanxa chexelico yeb Comam Dios, Comam con\u0308watx\u02c8eni, cat heyohtan\u0308enilo Comam yin\u0308 caw c\u02c8ul."
                },
                "11": {
                    "verse_nr": "11",
                    "verse": "Wal xin machi yoc yin\u0308 mac anmahil, waxan\u0308ca Israel maca machoj, waxan\u0308ca chabilxa circuncisi\u00f3n yin\u0308 isnimanil maca machoj. Waxan\u0308ca nan con\u0308obal, waxan\u0308ca xin mach cuywomoj, waxan\u0308ca yet isba ischuquil, maca c\u02c8amte\u02c8; caw mach chiyoc huntek\u02c8an tu\u02c8 yin\u0308, ha\u02c8 hune\u02c8 caw yilal to yeton\u0308xa Comam Jesucristo cosunil, Comam ec\u02c8bal niman yelapnoj, caw xin ayco Comam yul janma."
                },
                "12": {
                    "verse_nr": "12",
                    "verse": "Wal xin, caw ochebilex yu Comam Dios, saybilex yu Comam yu heyoc yuninaloj. Caw tz\u02c8ayojab hec\u02c8ul yin\u0308 heyet anmahil, caw c\u02c8ulch\u02c8anojab cheyute hec\u02c8ul, chewchotan\u0308eojab cheyute heba, machojab chexhowbi, ayojab henimanc\u02c8ulal."
                },
                "13": {
                    "verse_nr": "13",
                    "verse": "Caw nimanojab cheyute hec\u02c8ul teyin\u0308 hununex, ak\u02c8we nimanc\u02c8ulal teyin\u0308. Tato ayex cheyaco hemul teyet, haca\u02c8ojab yu yak\u02c8ni nimanc\u02c8ulal Comam Jesucristo Jahawil yin\u0308 sunilal comul, hacojab tu\u02c8 chu heyak\u02c8nipaxo nimanc\u02c8ulal teyin\u0308 hununex."
                },
                "14": {
                    "verse_nr": "14",
                    "verse": "Ha\u02c8 hune\u02c8 caw yilal yehi, xahan cheyil heyet anmahil, yuto ha\u02c8 hune\u02c8 coxahann\u0308en coba, ha\u02c8 chon\u0308hunbanayo yin\u0308 isc\u02c8ulal Comam."
                },
                "15": {
                    "verse_nr": "15",
                    "verse": "Ha\u02c8ojab hune\u02c8 ak\u02c8anc\u02c8ulal chiyak\u02c8 Comam Cristo chiijban heyanma, yuto yu hune\u02c8 tu\u02c8 yuxin awtebilex yu Comam Dios, yun\u0308e hune\u02c8xan\u0308e nimanile cheyucanoj. Ak\u02c8we yuch\u02c8andiosal tet Comam Dios yin\u0308 sunilbal tiempo."
                },
                "16": {
                    "verse_nr": "16",
                    "verse": "Caw chiwochehan tato caw huneln\u0308e chucanico Istzoti\u02c8 Comam Jesucristo yul heyanma. Yin\u0308ojab caw helanil checuylecanto heba, cat hecachni heba. Bitn\u0308ewe isbi Comam Dios yu Salmos, himnos yeb bit chipitzc\u02c8ati yul heyanma."
                },
                "17": {
                    "verse_nr": "17",
                    "verse": "Sunil tzet chewatx\u02c8e yeb sunil tzet cheyalpaxoj lahanojab haca\u02c8 tzet choche Comam Jesucristo. Ak\u02c8we yuch\u02c8andiosal tet Comam Dios yu Comam Jesucristo."
                },
                "18": {
                    "verse_nr": "18",
                    "verse": "Yin\u0308 tzet wal isbeybaln\u0308en macta ayxaco yul isk\u02c8ab Comam Dios - Hex ixale, yijewe tzet chal heyichamil, yuto caw ayexxaco yul isk\u02c8ab Comam Jesucristo."
                },
                "19": {
                    "verse_nr": "19",
                    "verse": "Yebpaxo hex ichamile, xahan cheyil heyixal, mach howo cheyute heba yin\u0308 ebix."
                },
                "20": {
                    "verse_nr": "20",
                    "verse": "Yebpaxo hex uninale, yijewe yin\u0308 sunil tzet chal hemam hemi\u02c8, yuto caw chitzala Comam Dios yin\u0308 haca\u02c8 tu\u02c8."
                },
                "21": {
                    "verse_nr": "21",
                    "verse": "Hex mame mi\u02c8e hex ti\u02c8, mach cheyak\u02c8tij ishowal heyuninal yin\u0308 isnabn\u0308ehal, haxinwal machi cabconcan\u0308 isc\u02c8ul."
                },
                "22": {
                    "verse_nr": "22",
                    "verse": "Haxa hex camte\u02c8 hex, yijewe yin\u0308 sunil tzet chal heyahawil yul sat yiban\u0308k\u02c8inal ti\u02c8. Machojabn\u0308etaj yet t\u02c8an\u0308anico ebnaj teyin\u0308 sak\u02c8al hemunlahi, yun\u0308e caw c\u02c8ul cheyucano yul sat ebnaj. Wal xin sunilojab heyanma chexmunlahi, xiwan\u0308wej yuto caw chil Comam Jesucristo tzet chewatx\u02c8e."
                },
                "23": {
                    "verse_nr": "23",
                    "verse": "Sunilojab tzet chewatx\u02c8e, yin\u0308 sunil heyanma chewatx\u02c8eni, hacojtam ha\u02c8 tet Comam bay lan\u0308an heyijeni, ma\u1e8dtaj tet anma."
                },
                "24": {
                    "verse_nr": "24",
                    "verse": "Caw johtaxa tato chiyak\u02c8 Comam comatan han\u0308on\u0308 yuninalon\u0308xa ti\u02c8, yuto ayon\u0308ico cowatx\u02c8en haca\u02c8 tzet choche isc\u02c8ul Comam Jesucristo, Comam Jahawil."
                },
                "25": {
                    "verse_nr": "25",
                    "verse": "Wal mac chiwatx\u02c8en istx\u02c8ojal xin, chischah ispaj sunil tzet machiswalil chiswatx\u02c8e tu\u02c8 tet Comam Dios. Yuxin tzet chi\u2011la\u2011iswatx\u02c8e hunun anma, hac tu\u02c8 ispaj chiak\u02c8lax tet yu Comam Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hex yahaw munil caw c\u02c8ulojab cheyute heba, yeb watx\u02c8ewe istoholal yin\u0308 hec\u02c8amte\u02c8. Nawepaxtij tato chextak\u02c8wipaxo tet heyahawil ay bey yul satcan\u0308."
                },
                "2": {
                    "verse_nr": "2",
                    "verse": "Txahlan\u0308we yin\u0308 sunilbal tiempo, majwahan\u0308wej, ak\u02c8we yuch\u02c8andiosal tet Comam Dios."
                },
                "3": {
                    "verse_nr": "3",
                    "verse": "Txahlan\u0308wepaxo jin\u0308an\u0308 haxinwal chisye Comam baytu\u02c8wal chijalic\u02c8ojan\u0308 Istzoti\u02c8, hune\u02c8 Tzoti\u02c8 ewan ye yin\u0308 Comam Jesucristo. Yu Istzoti\u02c8 Comam tu\u02c8 yuxin ayinicojan preso."
                },
                "4": {
                    "verse_nr": "4",
                    "verse": "Txahlan\u0308wepaxoj yun\u0308e walnic\u02c8ojan hune\u02c8 cuybanile ti\u02c8 xol anma yin\u0308 caw haca\u02c8 yelapno yehi."
                },
                "5": {
                    "verse_nr": "5",
                    "verse": "Caw c\u02c8ulojab cheyute heba xol mac ma\u1e8dto ayoco yul isk\u02c8ab Comam. Mach nabn\u0308eho chiec\u02c8 hetiempo."
                },
                "6": {
                    "verse_nr": "6",
                    "verse": "Hayet chextzotel tet anma, ha\u02c8ojab tzoti\u02c8 caw c\u02c8ul cheyal tet, huntek\u02c8an tzoti\u02c8 caw chiyoche yabe\u02c8, yeb xin tz\u02c8ajanojab cheyute hec\u02c8ul hetxumnilo ispaj isk\u02c8ambebal chiyak\u02c8 teyet."
                },
                "7": {
                    "verse_nr": "7",
                    "verse": "Yalto naj Pablo ta chil isba ebnaj ju\u1e8dta ay bey con\u0308ob Colosas - Naj ju\u1e8dta T\u00edquico, caw xahan ay naj wuhan, caw yijemcano naj yeb caw chicolwa naj wintajan yin\u0308 jalnic\u02c8ojan\u0308 Istzoti\u02c8 Comam Dios. Ha\u02c8 naj chiinipaxto tzoti\u02c8 teyet yin\u0308 hanic\u02c8 wehicojan bey ti\u02c8."
                },
                "8": {
                    "verse_nr": "8",
                    "verse": "Yuxin chiwatojan naj ilwal teyin\u0308 yun\u0308e yalni naj teyet hanic\u02c8 jecojan\u0308, cat xin quexyiptzenpaxo naj."
                },
                "9": {
                    "verse_nr": "9",
                    "verse": "Chitopaxo ju\u1e8dta On\u00e9simo yetbiho naj, naj ti\u02c8 caw xahan ay naj juhan\u0308, caw yijem naj yin\u0308 tzet chal Comam Dios, heyet con\u0308obpaxo naj. Ha\u02c8 ebnaj xin chihalni teyet tzettaj chiyu bey ti\u02c8."
                },
                "10": {
                    "verse_nr": "10",
                    "verse": "Naj ju\u1e8dta Aristarco ayco preso wintajan bey ti\u02c8, chiyalpaxto naj ta cheyil heba yin\u0308 hecawil yeb xin ju\u1e8dta Marcos, naj yu\u1e8dtato isba yeb naj Bernab\u00e9. Xaheyabe isk\u02c8umal naj Marcos ti\u02c8, tato chiapni naj quexistucle\u02c8 bey tu\u02c8, chahwe naj yin\u0308 caw c\u02c8ul."
                },
                "11": {
                    "verse_nr": "11",
                    "verse": "Chalpaxto ju\u1e8dta Jes\u00fas ta cheyil heba yin\u0308 hecawil, naj chiyijpaxo Justo. Han\u0308c\u02c8an\u0308e ebnaj ti\u02c8 xol ebnaj Israel ayxaco yul isk\u02c8ab Comam chicolwa wintajan yin\u0308 walnic\u02c8ojan cuybanile yin\u0308 tzet chu yoc anma yul isk\u02c8ab Comam Jesucristo. Caw xin ayco ebnaj ti\u02c8 yipo wanmahan."
                },
                "12": {
                    "verse_nr": "12",
                    "verse": "Chalpaxto ju\u1e8dta Epafras ta cheyil heba yin\u0308 hecawil, naj ischejab Comam Jesucristo, caw heyet con\u0308obpaxo naj. Ayn\u0308etic\u02c8aco naj istxahli teyin\u0308 yun\u0308e caw toholn\u0308etic\u02c8a cheyute heba, yeb xin yun\u0308e tz\u02c8ajan chiyij isba sunil tzet chal isc\u02c8ul Comam Dios teyin\u0308."
                },
                "13": {
                    "verse_nr": "13",
                    "verse": "Testigo inan yin\u0308 tato ayco yin\u0308 isc\u02c8ul ju\u1e8dta Epafras teyin\u0308 yeb yin\u0308 ebnaj ju\u1e8dta ay bey yul con\u0308ob Laodicea, yeb xin ebnaj ay yul con\u0308ob Hier\u00e1polis."
                },
                "14": {
                    "verse_nr": "14",
                    "verse": "Yebpaxo xin ju\u1e8dta Lucas an\u0308lom, caw xahan ay juhan\u0308, chalpaxtoj ta cheyil heba yin\u0308 hecawil; hacpax tu\u02c8 ju\u1e8dta Demas, chalpaxtoj ta cheyil heba."
                },
                "15": {
                    "verse_nr": "15",
                    "verse": "Halwe tet ebnaj ju\u1e8dta yeb ebix janab ay bey con\u0308ob Laodicea ta chil isba. Halwepaxo tet janab Ninfas ta chil isba, yeb xin sunil macta ayxaco yul isk\u02c8ab Comam Jesucristo chiscutxba isba bey yatut janab bey tu\u02c8."
                },
                "16": {
                    "verse_nr": "16",
                    "verse": "Hayet chilahwi heyawten hune\u02c8 hum ti\u02c8 tet ebnaj ju\u1e8dta yeb ebix janab, cat xin heyanito te\u02c8 illaxo bey con\u0308ob Laodicea. Hactic\u02c8apax tu\u02c8 xin, cheyilpaxo te\u02c8 chati ebnaj ju\u1e8dta bey tu\u02c8."
                },
                "17": {
                    "verse_nr": "17",
                    "verse": "Halwe hune\u02c8 ti\u02c8 tet ju\u1e8dta Arquipo: \u201cAco hawanma hayijen hamunil ak\u02c8bil tawet yu Comam Jes\u00fas, Jahawil,\u201d quexchi tet naj."
                },
                "18": {
                    "verse_nr": "18",
                    "verse": "Hanin Pablo inti\u02c8an, han\u2011caw\u2011inan chintz\u02c8ibn\u0308etojan ta cheyil heba yin\u0308 hecawil. Nawetij tato preso wehan. Yak\u02c8abayo Comam Dios issak\u02c8alil isc\u02c8ul texol bey tu\u02c8. \u00a1Hacojab tu\u02c8!"
                }
            }
        }
    }
}