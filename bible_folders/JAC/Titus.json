{
    "version": "JAC",
    "book_name": "Titus",
    "book_nr": "56",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISCARTA NAJ SAN PABLO YATO TET NAJ TITO - Yichebanil iscarta naj Pablo - Hanin Pablo inti\u02c8an, ismunlawom Comam Dios wehan, yebpaxo ischejab Comam Jesucristo yu winitijan anma sic\u02c8bilxalo yu Comam Dios, cat yanico yanma yin\u0308 Comam Jesucristo, yun\u0308e yohtan\u0308enilo isyelal cuybanile chon\u0308inito cowatx\u02c8en tzet choche Comam Dios."
                },
                "2": {
                    "verse_nr": "2",
                    "verse": "Hac ton tu\u02c8 inmunilan yun\u0308e yanico anma tu\u02c8 yin\u0308 isc\u02c8ul ischahni k\u02c8inale mach istan\u0308bal haltebilcano yu Comam Dios yettax ma\u1e8dto chiwatx\u02c8icano sat yiban\u0308k\u02c8inal ti\u02c8; wal xin caw mach chaco Comam lek\u02c8ti\u02c8al."
                },
                "3": {
                    "verse_nr": "3",
                    "verse": "Tinan\u0308 xin, xa\u02c8ayilo istiempohal bay isyelo Comam Istzoti\u02c8 jet. Ha\u02c8 Comam Dios Cocolomal haln\u0308e wetan ta yilal inyijenan walnic\u02c8ojan Istzoti\u02c8."
                },
                "4": {
                    "verse_nr": "4",
                    "verse": "Chintz\u02c8ibn\u0308etojan hune\u02c8 incartati\u02c8an tawet wu\u1e8dta Tito. Yin\u0308 caw isyelal haca\u02c8 inc\u02c8aholan hawehi, yuto haninan walan Istzoti\u02c8 Comam hawabe\u02c8. Yak\u02c8ab Comam Dios yeb xin Cocolomal Jesucristo isc\u02c8ulal yeb isc\u02c8ulch\u02c8anil isc\u02c8ul tawet yebpaxo xin ak\u02c8anc\u02c8ulal."
                },
                "5": {
                    "verse_nr": "5",
                    "verse": "Ismunil naj Tito yul ismajul tx\u02c8otx\u02c8 Creta - Ca\u1e8dwacanojan bey tx\u02c8otx\u02c8 Creta tu\u02c8 yun\u0308e hawatx\u02c8en sunil huntek\u02c8an ayto iswatx\u02c8i, cat hasaynicano mac chi\u02c8oc ancianohal xol ebnaj ju\u1e8dtaj yul hunun con\u0308ob bey tu\u02c8, haca\u02c8 wute walnicanojan tawet."
                },
                "6": {
                    "verse_nr": "6",
                    "verse": "Ha\u02c8 ebnaj chioc ancianohal tu\u02c8, c\u02c8ulojab isbeybal ebnaj haxinwal machi mac chalni tzet ye tu\u02c8 yin\u0308 ebnaj. Machojab chissay ebnaj hunuxa ix, yeb xin ayojabico yuninal ebnaj yul isk\u02c8ab Comam Dios, machojab xin man\u0308comoj; hac tu\u02c8 xin machi mac chibuchwa yin\u0308 yuninal ebnaj tu\u02c8."
                },
                "7": {
                    "verse_nr": "7",
                    "verse": "Yuto ebnaj chioc ijbalomal yin\u0308 yuninal Comam Dios c\u02c8ulojab isbeybal ebnaj, yuto yilomal ismunil Comam Dios ye ebnaj. Mach c\u02c8uluj ta han\u0308e ebnaj ay yoc yin\u0308 sunil tzet ye tu\u02c8, yeb machojab ishowal iswi\u02c8 ebnaj. Machojab chuc\u02c8paxo ebnaj te\u02c8 uq\u02c8ue, yebpaxo istzan yin\u0308 yak\u02c8len howal, yebpaxo yik\u02c8ni ismelyu yin\u0308 tzet ye tu\u02c8 mach c\u02c8uloj."
                },
                "8": {
                    "verse_nr": "8",
                    "verse": "Wal xin ebnaj chioc ancianohal, yilal yak\u02c8ni ebnaj bay chiway macta chiec\u02c8 isc\u02c8atan\u0308. Ha\u02c8n\u0308ehojab isc\u02c8ulal choche ebnaj iswatx\u02c8e\u02c8, toholojab isnabal ebnaj, yeb han\u0308ehojab istoholal chiswatx\u02c8e ebnaj. Han\u0308c\u02c8an\u0308ehojab yin\u0308 yet Comam Dios chaco isnabal ebnaj, yeb iscachni isnimanil ebnaj yin\u0308 tzet ye tu\u02c8 mach c\u02c8uloj."
                },
                "9": {
                    "verse_nr": "9",
                    "verse": "Yilalojab yanico isnabal ebnaj yin\u0308 cuybanile caw yel chala, hune\u02c8 ak\u02c8bil iscuyu\u02c8. Hac tu\u02c8 xin chu yiptzen ebnaj anma yu cuybanile caw yeli, cat yay isc\u02c8ul macta ayco ishowal yin\u0308 Istzoti\u02c8 Comam Dios yu ebnaj."
                },
                "10": {
                    "verse_nr": "10",
                    "verse": "Wal xin ay ebnaj mach chischah yabe\u02c8 istoholal cuybanile, han\u0308e huntek\u02c8an tzoti\u02c8 matzet chal yelapno chal ebnaj, cat yak\u02c8ni subchaho ebnaj anma, ha\u02c8 ton ebnaj xin chalni ta yilal yak\u02c8lax circuncidar macta ayxaco yul isk\u02c8ab Comam."
                },
                "11": {
                    "verse_nr": "11",
                    "verse": "Yilal chicachlax ebnaj tu\u02c8, yuto bajxan\u0308etu\u02c8wal ch\u02c8ec\u02c8 ebnaj, cat yak\u02c8ni somchahoto ebnaj isnabal anma yu cuybanile ma\u1e8dtaj ye chal ebnaj. Chute ebnaj haca\u02c8 tu\u02c8 yun\u0308e yik\u02c8ni ebnaj ismelyu."
                },
                "12": {
                    "verse_nr": "12",
                    "verse": "Ay hune\u02c8 naj ay bey Creta tu\u02c8, ay isnabal ayco xol yet con\u0308ob, yal naj haca\u02c8 ti\u02c8: \u201cHa\u02c8 ebnaj wet con\u0308obti\u02c8an, lek\u02c8ti\u02c8 ebnaj, lahan ebnaj haca\u02c8 hunu no nok\u02c8 caw how. Isa ebnaj yebpaxo xin caw pek\u02c8 iswa\u02c8i,\u201d \u1e8di naj."
                },
                "13": {
                    "verse_nr": "13",
                    "verse": "Yel chal naj yuxin yilal hacachni ebnaj tu\u02c8 sic\u02c8lebil, haxinwal chiyaco ebnaj yin\u0308 yanma hune\u02c8 cuybanile yel chala,"
                },
                "14": {
                    "verse_nr": "14",
                    "verse": "yeb yun\u0308e mach chishajba istxiquin ebnaj yin\u0308 huntek\u02c8an ic\u02c8ti\u02c8 chisnacan\u0308 ebnaj ah Israel, yeb xin yun\u0308e mach chisyijeto ebnaj tzet chal anma caw machi yelapno ye sunil isyelal yul sat."
                },
                "15": {
                    "verse_nr": "15",
                    "verse": "Wal han\u0308on\u0308 sajxa ye conabal ti\u02c8, sunil tzet ye tu\u02c8 c\u02c8ul yul cosat. Walpaxo mac ma\u1e8dto chiyaco yanma yin\u0308 Comam Dios ma\u1e8dto sajo ye isnabal, caw mach c\u02c8ulo sunil tzet ye tu\u02c8 yul sat, yuto machiswalil tzet chiec\u02c8 yin\u0308 isnabal ebnaj yeb yin\u0308 yanma ebnaj."
                },
                "16": {
                    "verse_nr": "16",
                    "verse": "Chal ebnaj tato yohta ebnaj Comam Dios, yaja\u02c8 tzet chiswatx\u02c8e ebnaj chiyeniloj tato mach yohtajo ebnaj Comam. Ton\u0308etic\u02c8a chichiwa isc\u02c8ul ebnaj, mach chisyijepaxo ebnaj tzet chal Comam. Machi hunu tzet ye tu\u02c8 c\u02c8ul chiswatx\u02c8e ebnaj."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Cuybanile yel chala - Walach hach ti\u02c8, ha\u02c8 baytet lahan yalni yeb cuybanile caw tohol, ha\u02c8 chawak\u02c8 iscuyu\u02c8 anma."
                },
                "2": {
                    "verse_nr": "2",
                    "verse": "Chawal tet ebnaj ju\u1e8dta ichamejxa, helanojab chute isnabal. Ayojab yelapno ebnaj yul sat anma, machojab chato isba ebnaj xol istx\u02c8ojal. Caw toholojab yeco yanma ebnaj yin\u0308 cuybanile caw yeli, yeb xin xahanojab chil yet anmahil. Yak\u02c8ab yip yanma ebnaj istecha ilwebal yu."
                },
                "3": {
                    "verse_nr": "3",
                    "verse": "Hactic\u02c8apax tu\u02c8 ebix janab ixnamejxa, c\u02c8ulojab chute isba yin\u0308 tzet chiswatx\u02c8e haca\u02c8 chiyoche Comam Dios. Machojab halom k\u02c8umalo ebix, machojab chiuc\u02c8wipaxo te\u02c8. C\u02c8ulojab isbeybal ebix chisye tet anma."
                },
                "4": {
                    "verse_nr": "4",
                    "verse": "Isyebabilo ebix janab ixnamtaxa tu\u02c8 tet ebix k\u02c8opotaj yin\u0308 tzet chute isxahann\u0308en yichamil yeb isya\u02c8iln\u0308en yunin."
                },
                "5": {
                    "verse_nr": "5",
                    "verse": "Yeb xin c\u02c8ulojab tzet chiec\u02c8 yin\u0308 isnabal ebix. Toholojab chute isba ebix, cat xin isya\u02c8iln\u0308en ebix yatut. C\u02c8ulch\u02c8anojab chute isc\u02c8ul ebix yin\u0308 yet anmahil. Yijemojab chute isba ebix tet yichamil, hac tu\u02c8 xin machi mac tx\u02c8oj istzotel yin\u0308 Istzoti\u02c8 Comam Dios."
                },
                "6": {
                    "verse_nr": "6",
                    "verse": "Iptze ebnaj ju\u1e8dta tzehtaj haxinwal toholn\u0308etic\u02c8a isnabal ebnaj."
                },
                "7": {
                    "verse_nr": "7",
                    "verse": "C\u02c8ulojab tzet chawatx\u02c8e sata ebnaj ju\u1e8dtaj, cuywahan\u0308 yin\u0308 sunil hawanma, yebpaxo yin\u0308 ak\u02c8anc\u02c8ulal."
                },
                "8": {
                    "verse_nr": "8",
                    "verse": "Ha\u02c8 tzoti\u02c8 c\u02c8ul ha\u02c8 chawala, haxinwal mach hunu mac chu yalni tato machiswalil cuybanile chawal tu\u02c8. Hac tu\u02c8 xin chitx\u02c8ixwican\u0308 ebnaj ayco ishowal yin\u0308 cuybanile tu\u02c8, yuto machi hunu tzet tz\u02c8aj yala\u02c8 ebnaj tawin\u0308 tu\u02c8."
                },
                "9": {
                    "verse_nr": "9",
                    "verse": "Halpaxo tet ebnaj munlawom, yijemojab chute isba ebnaj tet ispatr\u00f3n, c\u02c8ulch\u02c8anojab chute isc\u02c8ul ebnaj. Machojab chistak\u02c8we ebnaj isti\u02c8 ebnaj ispatr\u00f3n."
                },
                "10": {
                    "verse_nr": "10",
                    "verse": "Machojab ch\u02c8elk\u02c8an ebnaj yin\u0308 ispatr\u00f3n. Toholojab chiyute isba ebnaj, hac tu\u02c8 chu isyenilo ebnaj tet anma tato caw c\u02c8ul cuybanile yet Comam Dios Cocolomal."
                },
                "11": {
                    "verse_nr": "11",
                    "verse": "Yuto Comam Dios xaisyelo isc\u02c8ulch\u02c8anil isc\u02c8ul jet, ha\u02c8 ton ik\u02c8n\u0308e iscolbanil anma ay yul sat yiban\u0308k\u02c8inal ti\u02c8."
                },
                "12": {
                    "verse_nr": "12",
                    "verse": "Ha\u02c8 isc\u02c8ulch\u02c8anil Comam Dios tu\u02c8, ak\u02c8ni conabaloj tato caw yilal cobejnicano sunil tzet machiswalil, yeb sunil tzet mach c\u02c8ulo chijocheco yul sat yiban\u0308k\u02c8inal ti\u02c8. Haxa yin\u0308 istoholal conabal chon\u0308eq\u02c8ui, yeb cowatx\u02c8en istoholal, yeb yanico janma yin\u0308 Comam Dios."
                },
                "13": {
                    "verse_nr": "13",
                    "verse": "Jechmawe hune\u02c8 tzet caw nanxa yoc isc\u02c8ulal ayco yipo coc\u02c8ul, hune\u02c8 tz\u02c8ayic caw c\u02c8ulch\u02c8an bay chisyecan\u0308 isba Cocolomal, ha\u02c8 ton Comam Jesucristo, coDiosal caw helan."
                },
                "14": {
                    "verse_nr": "14",
                    "verse": "Ha\u02c8 Comam tu\u02c8 yak\u02c8 camo isba coseleloj con\u0308iscolnilo yin\u0308 istx\u02c8ojal yul sat yiban\u0308k\u02c8inal ti\u02c8. Con\u0308issajn\u0308e Comam yin\u0308 comul yun\u0308e joc iscon\u0308oboj, yun\u0308e haxan\u0308e isc\u02c8ulal chijoche cowatx\u02c8e\u02c8."
                },
                "15": {
                    "verse_nr": "15",
                    "verse": "Ha\u02c8 hune\u02c8 ti\u02c8, yilal hawak\u02c8ni iscuyu\u02c8 macta ayxaco yul isk\u02c8ab Comam, chawanico yip yanma. Tato ay ebnaj machiswalil chute isba, sunil hawanma chacachni. Ha\u02c8ojab isc\u02c8ulal chawatx\u02c8e haxinwal machi mac chiinilo hapixan."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ha\u02c8 baytet yilal iswatx\u02c8en yuninal Comam Dios - Chanati tet ebnaj ju\u1e8dtaj, isyije\u02c8ab ebnaj yin\u0308 tzet chal naj jahaw, yebpaxo tet ebnaj yahawil con\u0308ob. Yijemojab chute isba ebnaj, hinanojab ebnaj iswatx\u02c8en isc\u02c8ulal."
                },
                "2": {
                    "verse_nr": "2",
                    "verse": "Yeb xin machojab tx\u02c8ojo istzotel ebnaj yin\u0308 hunu maca, machojab ak\u02c8om howal ebnaj, c\u02c8ulch\u02c8anojab chiyute isc\u02c8ul ebnaj, chewchotan\u0308eojab chute yanma ebnaj yin\u0308 yet anmahil."
                },
                "3": {
                    "verse_nr": "3",
                    "verse": "Yuto hayet yalan\u0308tocanoj ha\u02c8 hunon\u0308 ayon\u0308ico yin\u0308 issucal, man\u0308c\u02c8omon\u0308 yin\u0308 tzet chal Comam Dios, yeb c\u02c8aynajon\u0308toj, ayon\u0308ico yalan\u0308 yec\u02c8najil janma yebpaxo tzet choche conimanil. Han\u0308etic\u02c8a istx\u02c8ojal cowatx\u02c8e yeb ischiwa coc\u02c8ul jin\u0308 hununon\u0308. Con\u0308yahlaxi, coyahnipaxo jet anmahil."
                },
                "4": {
                    "verse_nr": "4",
                    "verse": "Haxa yet isyeni Comam Dios Cocolomal isc\u02c8ulch\u02c8anil isc\u02c8ul, yeb hanta isxahanil ay sunil anma,"
                },
                "5": {
                    "verse_nr": "5",
                    "verse": "hac tu\u02c8 yu con\u0308iscolni Comam. Ma\u1e8dtaj yu isc\u02c8ulal cowatx\u02c8e yuxin con\u0308iscol Comam, machoj, to yu tz\u02c8ay isc\u02c8ul Comam jin\u0308. Con\u0308istx\u02c8ah Comam yin\u0308 comachiswalilal, ha\u02c8 chaliloj tato con\u0308itzitzbican\u0308 yin\u0308 iscayelal yet yak\u02c8ni Comam Esp\u00edritu Santo k\u02c8inale ac\u02c8to jet."
                },
                "6": {
                    "verse_nr": "6",
                    "verse": "Yu Cocolomal Jesucristo xin, yak\u02c8 Comam Dios Comam Esp\u00edritu Santo jet yin\u0308 isyaxilal."
                },
                "7": {
                    "verse_nr": "7",
                    "verse": "C\u02c8ulon\u0308xa yul sat Comam, yaj yu isc\u02c8ulch\u02c8anil isc\u02c8ul, yuxin yak\u02c8 Comam cok\u02c8inal ayn\u0308etic\u02c8a yin\u0308 huneln\u0308e, hune\u02c8 ayco yipo janma."
                },
                "8": {
                    "verse_nr": "8",
                    "verse": "Huntek\u02c8an cuybanile ti\u02c8 caw yeli, yuxin chiwochehan tato ma\u1e8dtic\u02c8a chabej hawalni, haxinwal ha\u02c8 mac chiyaco yanma yin\u0308 Comam Dios, chiyaco yin\u0308 isc\u02c8ul iswatx\u02c8en tzet caw c\u02c8ul. Huntek\u02c8an cuybanile ti\u02c8 caw c\u02c8ul, caw chicolwa jin\u0308 cosunil."
                },
                "9": {
                    "verse_nr": "9",
                    "verse": "Yaja\u02c8 mach chawaco haba xol ebnaj chi\u2011la\u2011isteyele isba yin\u0308 sucal tzoti\u02c8, yeb ebnaj chiichenti istzoti\u02c8al tzet yelapno ye ebnaj ichmame. Mach chawapaxico haba xol ebnaj comon chi\u2011la\u2011yak\u02c8le howal, yeb chi\u2011la\u2011isteyele isba yin\u0308 isley naj Mois\u00e9s. Matzet chal yelapno huntek\u02c8an tu\u02c8, matzet chik\u02c8 ebnaj yin\u0308."
                },
                "10": {
                    "verse_nr": "10",
                    "verse": "Ta ay mac chal pohnoto yuninal Comam Dios yu cuybanile mach yeloj, chachcachwa yin\u0308 hunel maca cayel, yaj ta mach chabe tzet chawala, chawilo texol."
                },
                "11": {
                    "verse_nr": "11",
                    "verse": "Ha\u02c8 mac chiwatx\u02c8en haca\u02c8 tu\u02c8, hawohtaj tato xayetato isba, ha\u02c8tic\u02c8a ismul chiswatx\u02c8e tu\u02c8, ha\u02c8 chianico yin\u0308 isya\u02c8tajil."
                },
                "12": {
                    "verse_nr": "12",
                    "verse": "Ischejbanil naj Tito yato naj Pablo - Hayet chinchejnitojan ju\u1e8dta Artemas maca yu\u1e8dta T\u00edquico tac\u02c8atan\u0308, chawaco yin\u0308 hac\u02c8ul hato bey con\u0308ob Nic\u00f3polis quinhawila\u02c8an, yuto chiwochehan ta ha\u02c8 bey tu\u02c8 ayinan yet chiec\u02c8 n\u0308abil."
                },
                "13": {
                    "verse_nr": "13",
                    "verse": "Hantatic\u02c8a chu hawu cha\u1e8dcolwa yin\u0308 ju\u1e8dta licenciado Zenas yeb ju\u1e8dta Apolos islahni isbel, yun\u0308e mach chitan\u0308ayo tzet chiocnico yu ebnaj."
                },
                "14": {
                    "verse_nr": "14",
                    "verse": "Hac tu\u02c8 xin chik\u02c8ayilo ebnaj ju\u1e8dta tu\u02c8 iswatx\u02c8en isc\u02c8ulal, haxinwal yet ay tzet ch\u02c8ocnicoj yohtaxa ebnaj iscolwahi, hac tu\u02c8 xin ay ismunil ebnaj yul sat Comam Dios."
                },
                "15": {
                    "verse_nr": "15",
                    "verse": "Yet yalnito naj Pablo ta chil isba ebnaj ju\u1e8dtaj - Sunil ebnaj ju\u1e8dta ayc\u02c8o inc\u02c8atan\u0308an bey ti\u02c8, chalto ebnaj ta cheyil heba yin\u0308 hecawil. Chawal tet sunil ebnaj ayxaco yul isk\u02c8ab Comam bey tu\u02c8 ta chil isba ebnaj. Yak\u02c8abayo Comam Dios isc\u02c8ulch\u02c8anil isc\u02c8ul teyiban\u0308 bey tu\u02c8. \u00a1Hacojab tu\u02c8!"
                }
            }
        }
    }
}