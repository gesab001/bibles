{
    "version": "JAC",
    "book_name": "1 John",
    "book_nr": "62",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISBABEL CARTA NAJ SAN JUAN - Cuybanile yin\u0308 Comam Jesucristo chiak\u02c8ni cok\u02c8inal - Chintz\u02c8ibn\u0308etojan hune\u02c8 carta ti\u02c8 teyet yun\u0308e heyohtan\u0308en tzet caw yelapno ye Comam Tzoti\u02c8 chiak\u02c8ni cok\u02c8inal. Comam ayxatic\u02c8a yet ma\u1e8dto hunu tzet ye tu\u02c8 chiwatx\u02c8i yul sat yiban\u0308k\u02c8inal ti\u02c8. Wal xin han\u0308\u2011caw\u2011on\u0308an\u0308 jabehan\u0308 tzet caw yal Comam tu\u02c8, jilnipaxicojan\u0308 yin\u0308 Comam. Nahatil jil cobahan\u0308 yeb Comam, cotzabnipaxojan\u0308 Comam. Comam chiak\u02c8ni k\u02c8inale ti\u02c8 isye isba jetan\u0308, yuxin chijaco cobahan\u0308 jalnilojan\u0308. Tinan\u0308 xin chijalan\u0308 teyet ta ha\u02c8 Comam chiak\u02c8ni cok\u02c8inal mach istan\u0308bal. Isc\u02c8atan\u0308 Comam Dios ay Comam, yaj xin hulic\u02c8o yul sat yiban\u0308k\u02c8inal ti\u02c8 isyeni isba jet."
                },
                "2": {
                    "verse_nr": "2",
                    "verse": "ISBABEL CARTA NAJ SAN JUAN - Cuybanile yin\u0308 Comam Jesucristo chiak\u02c8ni cok\u02c8inal - Chintz\u02c8ibn\u0308etojan hune\u02c8 carta ti\u02c8 teyet yun\u0308e heyohtan\u0308en tzet caw yelapno ye Comam Tzoti\u02c8 chiak\u02c8ni cok\u02c8inal. Comam ayxatic\u02c8a yet ma\u1e8dto hunu tzet ye tu\u02c8 chiwatx\u02c8i yul sat yiban\u0308k\u02c8inal ti\u02c8. Wal xin han\u0308\u2011caw\u2011on\u0308an\u0308 jabehan\u0308 tzet caw yal Comam tu\u02c8, jilnipaxicojan\u0308 yin\u0308 Comam. Nahatil jil cobahan\u0308 yeb Comam, cotzabnipaxojan\u0308 Comam. Comam chiak\u02c8ni k\u02c8inale ti\u02c8 isye isba jetan\u0308, yuxin chijaco cobahan\u0308 jalnilojan\u0308. Tinan\u0308 xin chijalan\u0308 teyet ta ha\u02c8 Comam chiak\u02c8ni cok\u02c8inal mach istan\u0308bal. Isc\u02c8atan\u0308 Comam Dios ay Comam, yaj xin hulic\u02c8o yul sat yiban\u0308k\u02c8inal ti\u02c8 isyeni isba jet."
                },
                "3": {
                    "verse_nr": "3",
                    "verse": "Yuxin Comam jiltu\u02c8an\u0308 yeb jabehan\u0308 tzet yala, ha\u02c8 chijaltojan\u0308 teyet yun\u0308e heyoc jetbihojan\u0308, hac tu\u02c8 xin hunxan\u0308e chijucano yin\u0308 Comam Dios Mame."
                },
                "4": {
                    "verse_nr": "4",
                    "verse": "Yuxin chicotz\u02c8ibn\u0308etojan\u0308 huntek\u02c8an tzoti\u02c8 ti\u02c8 teyet yun\u0308e caw tz\u02c8ajan chiyucanico tzalahilal yin\u0308 janma."
                },
                "5": {
                    "verse_nr": "5",
                    "verse": "Comam Dios issajilk\u02c8inal yehi - Wal tinan\u0308 xin, chijaltojan\u0308 teyet yin\u0308 cuybanile yalcano Comam Jesucristo jetan\u0308. Yal Comam Jes\u00fas tato Comam Dios caw issajilk\u02c8inal yehi, machi nich\u02c8ano k\u02c8ejholo yin\u0308."
                },
                "6": {
                    "verse_nr": "6",
                    "verse": "Tato chijala ta hunxa je yeb Comam Dios, yaj tato chito cowatx\u02c8e istx\u02c8ojal, chaliloj tato ayon\u0308toco xol k\u02c8ejholo, yuxin yin\u0308 haca\u02c8 tu\u02c8 caw lek\u02c8ti\u02c8on\u0308, mach c\u02c8ulo cobeybal."
                },
                "7": {
                    "verse_nr": "7",
                    "verse": "Comam Dios issajilk\u02c8inal yehi, yuxinto yin\u0308 issajilk\u02c8inal Comam Dios tu\u02c8 chon\u0308belwi, caw jetbixa coba hununon\u0308. Ha\u02c8 xin ischiq\u02c8uil Comam Jes\u00fas, Isc\u02c8ahol Comam Dios, ha\u02c8 chon\u0308sajn\u0308en yin\u0308 sunil comul."
                },
                "8": {
                    "verse_nr": "8",
                    "verse": "Tato chijala tato machi comul, han\u0308\u2011caw\u2011on\u0308 chijak\u02c8 subchaho coba cochuquil, mach xin ayon\u0308ico yin\u0308 isyelal."
                },
                "9": {
                    "verse_nr": "9",
                    "verse": "Tato chijalati comul tet Comam Dios, chiyak\u02c8cano tan\u0308o Comam comul jiban\u0308. Sunil comachiswalilal chiyicanilo Comam jin\u0308, yuto istoholal chiswatx\u02c8e Comam, yeb xin sunil tzet chal Comam masan chij isba."
                },
                "10": {
                    "verse_nr": "10",
                    "verse": "Tato chijala ta machi comul chijacoj, lan\u0308an jalni ta lek\u02c8ti\u02c8 Comam Dios, caw machi Istzoti\u02c8 Comam yin\u0308 janma haca\u02c8 tu\u02c8."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Comam Jes\u00fas ha\u02c8 chitzotel jin\u0308 tet Comam Dios - Walex caw xahan ay wuti\u02c8an, chintz\u02c8ibn\u0308etojan huntek\u02c8an ti\u02c8 teyet, yun\u0308e mach cheyaco hemul. Yaja\u02c8 tato ay hunujon\u0308 chijaco comul, ay hune\u02c8 mac chak\u02c8 isba jin\u0308 tet Comam Dios. Hune\u02c8 mac tu\u02c8, ha\u02c8 ton Comam Jesucristo. Wal Comam tu\u02c8, caw istoholaln\u0308etic\u02c8a chiswatx\u02c8e Comam."
                },
                "2": {
                    "verse_nr": "2",
                    "verse": "Ha\u02c8 iscamical, ha\u02c8 tohlancano sunilal comul. Ma\u1e8dn\u0308etaj xin comul han\u0308on\u0308 ti\u02c8 istohlacanto Comam, to ha\u02c8 hun ismul sunil anma ay yul sat yiban\u0308k\u02c8inal ti\u02c8."
                },
                "3": {
                    "verse_nr": "3",
                    "verse": "Ta chicoyije cuybanile ak\u02c8bilcano yu Comam Dios, chal yelapnoj hune\u02c8 tu\u02c8 ta xajohtan\u0308elo Comam."
                },
                "4": {
                    "verse_nr": "4",
                    "verse": "Yaj tato chijala ta caw johtaxa Comam Dios, yaj ta mach chicoyije cuybanile ak\u02c8bilcano jet yu Comam, caw lek\u02c8ti\u02c8on\u0308 chal tu\u02c8, hac tu\u02c8 xin caw mach c\u02c8ulo jehicoj."
                },
                "5": {
                    "verse_nr": "5",
                    "verse": "Wal tato caw chicoyije tzet chal Comam tu\u02c8 xin, caw yeli chijoche Comam Dios. Hac tu\u02c8 xin chiyu johtan\u0308eniloj tato caw hunxa je yeb Comam."
                },
                "6": {
                    "verse_nr": "6",
                    "verse": "Ta chijala tato caw hunxa je yeb Comam Dios, caw yilal cobeybaln\u0308en haca\u02c8 tzet iswatx\u02c8e Comam Jesucristo yet yec\u02c8 Comam yul sat yiban\u0308k\u02c8inal ti\u02c8."
                },
                "7": {
                    "verse_nr": "7",
                    "verse": "Hune\u02c8 chejbanile caw yilal yehi - Wu\u1e8dtaj, wanab, hune\u02c8 chejbanile chiwaltojan teyet ti\u02c8, caw mach ac\u02c8to heyabeni. Caw xatic\u02c8a hallax heyabe\u02c8 yettaxtic\u02c8a heyanico heba yul isk\u02c8ab Comam Dios. Caw xin heyohtaxa hune\u02c8 chejbanile ti\u02c8, hune\u02c8 chihalni tato caw yilal coxahann\u0308en coba hununon\u0308."
                },
                "8": {
                    "verse_nr": "8",
                    "verse": "Walca xin payxa ak\u02c8bilcano hune\u02c8 chejbanile ti\u02c8, yaj haca\u02c8 hunu caw ac\u02c8to chiwute walnitojan teyet, yuto ha\u02c8 Comam Jesucristo hul watx\u02c8enocano yin\u0308 caw ist\u02c8in\u0308anil. Lan\u0308anpaxo xin isyenilo isba hune\u02c8 cuybanile ti\u02c8 texol, yuxin haxa hune\u02c8 issajilk\u02c8inal, ha\u02c8xa chimujli yin\u0308 heyanma, hac tu\u02c8 xin chu yelcano k\u02c8ejholo teyin\u0308."
                },
                "9": {
                    "verse_nr": "9",
                    "verse": "Tato chijala ta caw ayxaco issajilk\u02c8inal Comam Dios yin\u0308 janma, yaj ta chito chiwa coc\u02c8ul yin\u0308 hunu ju\u1e8dtaj maca janab, caw aytoco k\u02c8ejholo yin\u0308 janma."
                },
                "10": {
                    "verse_nr": "10",
                    "verse": "Wal tato caw xahan chijil ju\u1e8dtaj yeb janab, caw ayxaco issajilk\u02c8inal yul janma, matxa tzet chon\u0308ak\u02c8ni ayc\u02c8ayoj."
                },
                "11": {
                    "verse_nr": "11",
                    "verse": "Yaja\u02c8 ta chichiwa coc\u02c8ul jin\u0308 hununon\u0308, chaliloj ta ayon\u0308toco xol k\u02c8ejholo, yeb ta lan\u0308an cobelwi xol k\u02c8ejholo tu\u02c8, mach johtajo bay caw cotocoj yuto k\u02c8ejholo tu\u02c8 chiak\u02c8ni tan\u0308o comujlubal."
                },
                "12": {
                    "verse_nr": "12",
                    "verse": "Hex xahan ay wuti\u02c8an, caw chintz\u02c8ibn\u0308etojan huntek\u02c8an ti\u02c8 teyet, yuto xa\u02c8el hemul teyiban\u0308 yu Comam Jesucristo."
                },
                "13": {
                    "verse_nr": "13",
                    "verse": "Hex mame mi\u02c8e, caw chintz\u02c8ibn\u0308etojan hune\u02c8 ti\u02c8 teyet, yuto caw heyohtaxa hune\u02c8 Comam ayxatic\u02c8a yet yalan\u0308tocano ma\u1e8dto chiwatx\u02c8i yul sat yiban\u0308k\u02c8inal ti\u02c8. Hac pax tu\u02c8 xin hex tzehtaj, caw chintz\u02c8ibn\u0308epaxtojan hune\u02c8 ti\u02c8 teyet, yuto caw xaquexk\u02c8oji yin\u0308 naj matzwalil."
                },
                "14": {
                    "verse_nr": "14",
                    "verse": "Walex ac\u02c8to hex yin\u0308 Istzoti\u02c8 Comam Dios, caw chintz\u02c8ibn\u0308etojan hune\u02c8 ti\u02c8 teyet, yuto heyohtaxa Comam ay bey yul satcan\u0308. Hex mame mi\u02c8e, chintz\u02c8ibn\u0308epaxtojan hune\u02c8 ti\u02c8 teyet, yuto caw heyohtaxatic\u02c8a Comam ayxatic\u02c8a yet yalan\u0308to ma\u1e8dto chiwatx\u02c8i yul sat yiban\u0308k\u02c8inal ti\u02c8. Hex tzehtaj, caw chintz\u02c8ibn\u0308epaxtojan hune\u02c8 ti\u02c8 teyet yuto caw ay heyip heyanico Istzoti\u02c8 Comam Dios yin\u0308 heyanma. Yu hune\u02c8 tu\u02c8 xin, quexk\u02c8oji yin\u0308 naj matzwalil."
                },
                "15": {
                    "verse_nr": "15",
                    "verse": "Wal xin mach cheyaco heyanma yin\u0308 hune\u02c8 sat yiban\u0308k\u02c8inal ti\u02c8, yeb sunil tzet ay sat. Tato cheyaco heyanma yin\u0308 tzet ay sat yiban\u0308k\u02c8inal ti\u02c8, mach ayoco heyanma yin\u0308 Comam Dios, chal tu\u02c8."
                },
                "16": {
                    "verse_nr": "16",
                    "verse": "Yuto istx\u02c8ojal chiyak\u02c8 yul sat yiban\u0308k\u02c8inal ti\u02c8, yettic\u02c8a yul sat yiban\u0308k\u02c8inal ti\u02c8 yehi, ma\u1e8dtaj yin\u0308 Comam Dios chitita. Ha\u02c8 huntek\u02c8an ti\u02c8 xin chiyalte yul sat yiban\u0308k\u02c8inal ti\u02c8: istx\u02c8ojal tzet choche conimanil, ha\u02c8 tzet chijila chijochecoj yaj mach chitzala Comam yin\u0308, yebpaxo cololo\u02c8n\u0308en coba yin\u0308 tzettaj ay yul sat yiban\u0308k\u02c8inal ti\u02c8; sunil ti\u02c8 yet yul sat yiban\u0308k\u02c8inal ti\u02c8 yehi."
                },
                "17": {
                    "verse_nr": "17",
                    "verse": "Hune\u02c8 yul sat yiban\u0308k\u02c8inal ti\u02c8 yeb sunil istx\u02c8ojal chak\u02c8a, chiapni istiempohal bay chitan\u0308iloj, yaj tato ha\u02c8 tzet choche isc\u02c8ul Comam Dios chicowatx\u02c8e, wal tu\u02c8 ay cok\u02c8inal mach istan\u0308bal."
                },
                "18": {
                    "verse_nr": "18",
                    "verse": "Ebnaj chisbalico isba Cristohal - Hex caw xahan ay wuti\u02c8an chiwalan teyet, caw ayon\u0308xaco yin\u0308 islahobal tiempo. Hex ti\u02c8 xaheyabe ta chihul naj Anticristo, naj ayco ishowal yin\u0308 Comam Jesucristo. Yaja\u02c8 tinan\u0308 xin tx\u02c8i\u02c8alxa ebnaj ayco ishowal yin\u0308 Comam xaisyelo isba, yuxin chiconaloj tato caw yin\u0308 xaislahobal tiempo ayon\u0308."
                },
                "19": {
                    "verse_nr": "19",
                    "verse": "Caw coxol elna huntek\u02c8an ebnaj tu\u02c8, yaj yin\u0308 caw yeli mach jetbiho coba yeb ebnaj. K\u02c8inalo tato jetbi coba yeb ebnaj, caw machim ispohilo isba ebnaj coxol, caw jetbimi coba yeb ebnaj tinan\u0308. Yaj caw ispohilo isba ebnaj coxol yun\u0308e isyenilo isba tato caw mach jetbiho coba yeb ebnaj."
                },
                "20": {
                    "verse_nr": "20",
                    "verse": "Wal xin xayak\u02c8 Comam Jesucristo Comam Esp\u00edritu Santo jet, yuxin caw cosunil johtaxa isyelal Comam Dios."
                },
                "21": {
                    "verse_nr": "21",
                    "verse": "Caw chintz\u02c8ibn\u0308etojan hune\u02c8 incartati\u02c8an teyet, ma\u1e8dtaj yu mach heyohtajoj baytet caw isyelal Comam Dios, to caw heyohtaxa; caw heyohtaxapaxoj tato machi hunu lek\u02c8ti\u02c8al chiilcha xol cuybanile caw t\u02c8in\u0308an yecoj."
                },
                "22": {
                    "verse_nr": "22",
                    "verse": "Chiwalan teyet macta caw lek\u02c8ti\u02c8wom tu\u02c8, ha\u02c8 ton mac chihalni tato Comam Jes\u00fas mach Cristohoj. Ha\u02c8 ton mac tu\u02c8 ayco ishowal yin\u0308 Comam, yuto mach chiyayto yul yanma yin\u0308 Comam Dios, yeb yin\u0308 Isc\u02c8ahol Comam."
                },
                "23": {
                    "verse_nr": "23",
                    "verse": "Ha\u02c8 mac chihalni tato mach Isc\u02c8aholo Comam Dios ye Comam Jesucristo, caw mach ayayto Comam yul yanma. Walpaxo mac chihalni tato Isc\u02c8ahol Comam Dios ye Comam Jesucristo, ha\u02c8 hune\u02c8 mac tu\u02c8 yet Comam yehi."
                },
                "24": {
                    "verse_nr": "24",
                    "verse": "Ha\u02c8 hune\u02c8 cuybanile ti\u02c8 jabe yettax janico coba yul isk\u02c8ab Comam Dios, caw xin yilal wal yeco yul janma. Tato caw wal yeco hune\u02c8 cuybanile tu\u02c8 yul janma, wal tu\u02c8 huneln\u0308e jeco yin\u0308 Comam Dios, yebpaxo yul isk\u02c8ab Isc\u02c8ahol."
                },
                "25": {
                    "verse_nr": "25",
                    "verse": "Ha\u02c8 hune\u02c8 k\u02c8inal mach istan\u0308bal, ha\u02c8 haltebilcano yu Comam Jesucristo tato chiyak\u02c8 jet."
                },
                "26": {
                    "verse_nr": "26",
                    "verse": "Caw chintz\u02c8ibn\u0308etojan huntek\u02c8an ti\u02c8 teyet, yuto ay mac choche quexyak\u02c8a subchahoj."
                },
                "27": {
                    "verse_nr": "27",
                    "verse": "Walex hex ti\u02c8, ak\u02c8bilxa Comam Esp\u00edritu Santo teyet yu Comam Jesucristo, yuxinto mach yechelto ay mac chexcuyni; yuto ha\u02c8 Comam Esp\u00edritu Santo chexcuyni yin\u0308 sunil tzettaj ye tu\u02c8. Ha\u02c8 xin cuybanile chak\u02c8 Comam Esp\u00edritu Santo caw yeli, machi nino lek\u02c8ti\u02c8al ayco yin\u0308. Yuxin caw huneln\u0308ehojab cheyutecanico heba yul isk\u02c8ab Comam Jesucristo, haca\u02c8 chute yalni Comam Esp\u00edritu Santo jet."
                },
                "28": {
                    "verse_nr": "28",
                    "verse": "Tinan\u0308 xin hex caw xahan ay wuti\u02c8an, caw huneln\u0308ehojab jeco yin\u0308 Comam Jesucristo yun\u0308e mach chon\u0308xiw tet Comam yet chihul hunelxa yeb mach chon\u0308tx\u02c8ixwican\u0308."
                },
                "29": {
                    "verse_nr": "29",
                    "verse": "Wal xin johtaxa tato istoholaln\u0308etic\u02c8a tzet chiswatx\u02c8e Comam, yuxin tato caw yin\u0308 istoholal chon\u0308belwi, ha\u02c8 chiyeniloj ta yuninal Comam jehi."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Caw yuninalxa Comam Dios jehi - Wal xin txumweloj yin\u0308 ta mach isbi hanta caw isxahanil ayon\u0308 yu Comam Dios, yuxin chon\u0308yal Comam Dios yuninaloj, caw xin yeli con\u0308 yuninalon\u0308xa Comam. Wal anma yet yul sat yiban\u0308k\u02c8inal ti\u02c8, caw mach chik\u02c8oji istxumniloj tato yuninalxa Comam Dios jehi. Hacpax tu\u02c8 yak\u02c8le Comam Jesucristo, ma\u1e8dtic\u02c8a txumchalo yu anma tato Isc\u02c8ahol Comam Dios ye Comam."
                },
                "2": {
                    "verse_nr": "2",
                    "verse": "Hex wu\u1e8dtaj, hex wanab, hex caw xahan ay wuti\u02c8an, caw yuninalxa Comam Dios jehi, yaj ma\u1e8dto chisyelo isba sunil isc\u02c8ulal Comam chiyak\u02c8 jet. Caw johtaj tato yet chihul Comam Jesucristo tu\u02c8, caw lahanxa chon\u0308elico yebi, yuto chijila\u02c8 yin\u0308 Comam haca\u02c8 caw yehi."
                },
                "3": {
                    "verse_nr": "3",
                    "verse": "Sunilon\u0308 ayco hune\u02c8 ti\u02c8 yipo coc\u02c8ul chicosajn\u0308e janma yin\u0308 istx\u02c8ojal, haca\u02c8 Comam Jesucristo caw machi nino istx\u02c8ojal yin\u0308."
                },
                "4": {
                    "verse_nr": "4",
                    "verse": "Ha\u02c8 mac chaco ismul chisman\u0308c\u02c8o cuybanile yet Comam Dios, yuto yet chijanico comul, chicoman\u0308c\u02c8o cuybanile aycano jet yu Comam."
                },
                "5": {
                    "verse_nr": "5",
                    "verse": "Johtaxa ta yu yinilo Comam Jesucristo mule, yuxin hulic\u02c8o Comam yul sat yiban\u0308k\u02c8inal ti\u02c8, machi xin nino ismul Comam."
                },
                "6": {
                    "verse_nr": "6",
                    "verse": "Yuxin han\u0308on\u0308 ayon\u0308xaco yul isk\u02c8ab Comam matxa chicowatx\u02c8e istx\u02c8ojal. Wal mac chito watx\u02c8en istx\u02c8ojal, ma\u1e8dto yohtajo Comam, ma\u1e8dto chitxumchapaxo Comam yu."
                },
                "7": {
                    "verse_nr": "7",
                    "verse": "Hex xahan ay wuti\u02c8an, mach cheyak\u02c8 subchaho heba tet hunuxa maca. Tato ha\u02c8 istoholal chicowatx\u02c8e, caw c\u02c8ulon\u0308paxo haca\u02c8 Comam Jesucristo, yuto han\u0308c\u02c8an\u0308e caw istoholal iswatx\u02c8e Comam."
                },
                "8": {
                    "verse_nr": "8",
                    "verse": "Wal mac chito watx\u02c8en istx\u02c8ojal, caw yet naj matzwalil yehi, yuto caw mulumtic\u02c8a naj matzwalil tu\u02c8 yettax iswatx\u02c8i yul sat yiban\u0308k\u02c8inal ti\u02c8. Wal Comam Jesucristo Isc\u02c8ahol Comam Dios, hulic\u02c8o yul sat yiban\u0308k\u02c8inal yun\u0308e yetanto ismunil naj matzwalil tu\u02c8."
                },
                "9": {
                    "verse_nr": "9",
                    "verse": "Han\u0308on\u0308 pitzc\u02c8anajon\u0308xa yin\u0308 Comam Dios, matxa chicowatx\u02c8e istx\u02c8ojal, yuto ayxa isk\u02c8inal Comam yul janma, matxa xin chicowatx\u02c8epaxo istx\u02c8ojal yuto yuninalxa Comam jehi."
                },
                "10": {
                    "verse_nr": "10",
                    "verse": "Hac tu\u02c8 xin, chiyu isyenilo isba mac yuninal Comam Dios, yeb xin mac yuninal naj matzwalil, yuto ha\u02c8 mac chiwatx\u02c8en istx\u02c8ojal yeb xin mach xahano chil yet anmahil, caw mach yeto Comam Dios yehi."
                },
                "11": {
                    "verse_nr": "11",
                    "verse": "Yilal coxahann\u0308en coba hununon\u0308 - Hune\u02c8 cuybanile ti\u02c8 heyabe yettax heyanico heba yul isk\u02c8ab Comam Dios tato yilal coxahann\u0308en coba hununon\u0308."
                },
                "12": {
                    "verse_nr": "12",
                    "verse": "Mach chijutewe coba haca\u02c8 yute isba naj Ca\u00edn, naj tu\u02c8 yet naj matzwalil ye naj, yuto ismak\u02c8 camo naj yu\u1e8dtaj. \u00bfTzet yin\u0308 ismak\u02c8 camo naj yu\u1e8dta tu\u02c8? Yuto caw isc\u02c8ulal iswatx\u02c8e yu\u1e8dta naj, wal naj Ca\u00edn tu\u02c8 machiswalil tzet iswatx\u02c8e naj."
                },
                "13": {
                    "verse_nr": "13",
                    "verse": "Hex wu\u1e8dtaj, hex wanab, mach cheyak\u02c8 c\u02c8ayo hec\u02c8ul ta chichiwaco isc\u02c8ul anma yet sat yiban\u0308k\u02c8inal ti\u02c8 teyin\u0308."
                },
                "14": {
                    "verse_nr": "14",
                    "verse": "Yet yalan\u0308to, ayon\u0308ico yul isk\u02c8ab camical mach istan\u0308bal. Wal tinan\u0308 xin, caw xa\u02c8ak\u02c8lax hune\u02c8 cok\u02c8inal mach istan\u0308bal. Caw johta hune\u02c8 tu\u02c8 yuto caw xahan chijil coba hununon\u0308. Tato mach xahano chijil coba hununon\u0308, caw ayon\u0308toco yul isk\u02c8ab camical."
                },
                "15": {
                    "verse_nr": "15",
                    "verse": "Tato chichiwa coc\u02c8ul jin\u0308 hununon\u0308, caw lahan yeb mak\u02c8omon\u0308. Walex hex ti\u02c8 xin, caw heyohtaj ta mach hunu naj mak\u02c8om camo anma chischah isk\u02c8inal tet Comam Dios."
                },
                "16": {
                    "verse_nr": "16",
                    "verse": "Johtaxa tzet chalilo coxahann\u0308en coba, yuto yak\u02c8 camo isba Comam Jesucristo jin\u0308; hacon\u0308pax tu\u02c8 hinanojabon\u0308 jak\u02c8ni camo coba yin\u0308 hunu ju\u1e8dtaj."
                },
                "17": {
                    "verse_nr": "17",
                    "verse": "Yaja\u02c8 k\u02c8inalo ta ay hunu mac ay tzet aya, ton\u0308e xin chil yec\u02c8 yu\u1e8dta yin\u0308 man\u0308tzetal, machi xin chicolwa yin\u0308, chal yelapnoj tato caw machi isc\u02c8ulch\u02c8anil Comam Dios yul yanma."
                },
                "18": {
                    "verse_nr": "18",
                    "verse": "Hex caw xahan ayex wuti\u02c8an, caw machn\u0308eojabtaj coti\u02c8 chalni ta xahan chijil ju\u1e8dtaj, caw yilal cocolwa yin\u0308, hac tu\u02c8 xin chiyu coyeniloj tato caw xahan chijil coba hununon\u0308 yin\u0308 caw isyelal."
                },
                "19": {
                    "verse_nr": "19",
                    "verse": "Ayxaco janma yin\u0308 Comam Dios - Hac ton tu\u02c8 xin, chiyu johtan\u0308eniloj tato caw yin\u0308 ist\u02c8in\u0308anil ayon\u0308icoj, yuxin matxa con\u0308xiw yin\u0308 sat Comam Dios. Wal xin ta chitzotel janma tato ay hunu istx\u02c8ojal ayco jin\u0308, mach chon\u0308xiwi yuto ec\u02c8bal Comam cosataj, yohta Comam sunil tzet chiec\u02c8 yul janma."
                },
                "20": {
                    "verse_nr": "20",
                    "verse": "Ayxaco janma yin\u0308 Comam Dios - Hac ton tu\u02c8 xin, chiyu johtan\u0308eniloj tato caw yin\u0308 ist\u02c8in\u0308anil ayon\u0308icoj, yuxin matxa con\u0308xiw yin\u0308 sat Comam Dios. Wal xin ta chitzotel janma tato ay hunu istx\u02c8ojal ayco jin\u0308, mach chon\u0308xiwi yuto ec\u02c8bal Comam cosataj, yohta Comam sunil tzet chiec\u02c8 yul janma."
                },
                "21": {
                    "verse_nr": "21",
                    "verse": "Yaja\u02c8 xin hex wu\u1e8dtaj hex wanab, hex xahan ay wuti\u02c8an, tato caw ak\u02c8anc\u02c8ulal ye janma, ta caw machi cotx\u02c8ojal chijabe, caw mach chon\u0308xiw yul sat Comam Dios."
                },
                "22": {
                    "verse_nr": "22",
                    "verse": "Hac tu\u02c8 xin chak\u02c8 Comam sunil tzet chicok\u02c8an tet, yuto chicoyije sunil ischejbanil Comam, yeb chicowatx\u02c8e tzet choche isc\u02c8ul."
                },
                "23": {
                    "verse_nr": "23",
                    "verse": "Ha\u02c8 chejbanile halbilcano jet yu Comam Dios, ha\u02c8 janayto yul janma tato Isc\u02c8ahol Comam Dios ye Comam Jesucristo, yeb xin coxahann\u0308en coba hununon\u0308, haca\u02c8 yute yalnicano Comam jet."
                },
                "24": {
                    "verse_nr": "24",
                    "verse": "Tato chicoyije tzet chal Comam, caw ayxaco Comam jetbiho chal tu\u02c8, yeb ayon\u0308xaco yul isk\u02c8ab Comam. Caw xin johtaj tato ayco Comam Dios jin\u0308, yu Comam Esp\u00edritu Santo xayak\u02c8 Comam jet."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Anma yet Comam Dios yeb anma yet naj matzwalil - Wu\u1e8dtaj wanab, tato ay ebnaj chiec\u02c8 halnoj tato caw ischejab Comam Dios yehi, caw mach ton\u0308eo cheyayto tzet chal ebnaj tu\u02c8 yul heyanma. Caw babel cheyabe istzotel ebnaj tato Istzoti\u02c8 Comam Dios chal ebnaj, yuto caw tx\u02c8i\u02c8al ebnaj lek\u02c8ti\u02c8wom chalni tato ischejab Comam Dios yehi."
                },
                "2": {
                    "verse_nr": "2",
                    "verse": "Hac ti\u02c8 chu hetxumniloj tato ayco Yesp\u00edritu Comam Dios yin\u0308 ebnaj, ta chal ebnaj haca\u02c8 ti\u02c8: \u201cCaw anma yute isba Comam Jesucristo yet yulic\u02c8o Comam yul sat yiban\u0308k\u02c8inal ti\u02c8,\u201d ta \u1e8di ebnaj, wal tu\u02c8 ayco Yesp\u00edritu Comam yin\u0308 ebnaj."
                },
                "3": {
                    "verse_nr": "3",
                    "verse": "Wal mac mach chihalni yin\u0308 Comam Jes\u00fas haca\u02c8 tu\u02c8 xin, caw mach ayoco Yesp\u00edritu Comam Dios yin\u0308, ha\u02c8 yesp\u00edritu naj chicajni Comam Jesucristo ayco yin\u0308. Hune\u02c8 esp\u00edritu tu\u02c8 xaheyabe tato chihuli, mach yetto bak\u02c8in chihul hun tu\u02c8, wal xin ayxac\u02c8o yul sat yiban\u0308k\u02c8inal ti\u02c8 tinan\u0308."
                },
                "4": {
                    "verse_nr": "4",
                    "verse": "Hex xahan ay wuhan, caw yetxa Comam Dios je tinan\u0308. Wal xin xacon\u0308k\u02c8oji yin\u0308 ebnaj lek\u02c8ti\u02c8wom tu\u02c8, yuto ec\u02c8na caw ay yip Comam ayayto yul janma satapaxo naj ayco yul yanma anma yet yul sat yiban\u0308k\u02c8inal ti\u02c8."
                },
                "5": {
                    "verse_nr": "5",
                    "verse": "Caw yet yul sat yiban\u0308k\u02c8inal ti\u02c8 ye ebnaj, yuxinto han\u0308c\u02c8an\u0308e tzet ay yul sat yiban\u0308k\u02c8inal ti\u02c8 caw chiyalobtan\u0308e ebnaj. Wal anma yet yul sat yiban\u0308k\u02c8inal ti\u02c8, caw sak\u02c8al yabento tzet chal ebnaj."
                },
                "6": {
                    "verse_nr": "6",
                    "verse": "Yaj walon\u0308 ti\u02c8 xin, yetxa Comam Dios jehi, yuxin ha\u02c8 mac ohtan\u0308enxa Comam Dios, ha\u02c8 chiyabeto tzet chijala, wal anma mach yeto Comam Dios xin, caw mach chiyoche yabe\u02c8 tzet chijala. Hac tu\u02c8 xin, chiyu johtan\u0308enilo macta ayco isyelal Yesp\u00edritu Comam Dios yin\u0308, yeb xin mac ayco yesp\u00edritu naj yahawil lek\u02c8ti\u02c8al yin\u0308."
                },
                "7": {
                    "verse_nr": "7",
                    "verse": "Caw xahan ayon\u0308 yu Comam Dios - Hex xahan ay wuti\u02c8an, xahanojab chijil coba hununon\u0308 yuto yin\u0308 Comam Dios chitit hune\u02c8 coxahann\u0308en coba ti\u02c8. Tato caw xahan chijil coba hununon\u0308, chal yelapnoj tato ayon\u0308xaco yuninalo Comam Dios, johtaxa Comam."
                },
                "8": {
                    "verse_nr": "8",
                    "verse": "Yaja\u02c8 tato mach xahano chijil coba, caw ma\u1e8dto johtajo Comam Dios chal tu\u02c8, yuto wal Comam Dios caw xahan ay anma yu."
                },
                "9": {
                    "verse_nr": "9",
                    "verse": "Isyelo Comam tato caw xahan ayon\u0308 yu, yuto yati hunpilan Isc\u02c8ahol yul say yiban\u0308k\u02c8inal ti\u02c8 yun\u0308e yak\u02c8ni cok\u02c8inal mach istan\u0308bal."
                },
                "10": {
                    "verse_nr": "10",
                    "verse": "Ha\u02c8 xin chiyenilo tzet caw yu con\u0308yochen Comam Dios. Wal xin, caw ma\u1e8dtajon\u0308 babel coyelo jochen Comam Dios, to ha\u02c8 Comam con\u0308ochen babel, yuxin yati Comam Isc\u02c8ahol yak\u02c8ni isba yin\u0308 xahanbalil, yak\u02c8nicano tan\u0308o comul."
                },
                "11": {
                    "verse_nr": "11",
                    "verse": "Hex wu\u1e8dtaj hex wanab, hex xahan ay wuti\u02c8an, yilal coxahann\u0308en coba hununon\u0308, yuto hac tu\u02c8 yu con\u0308isxahann\u0308en Comam."
                },
                "12": {
                    "verse_nr": "12",
                    "verse": "Waxan\u0308ca ma\u1e8dto hunu mac chi\u02c8ilni Comam tu\u02c8 huneloj, yaja\u02c8 tato xahan chijil coba hununon\u0308, caw ayco Comam yul yanma. Hac tu\u02c8 chu isyenilo isc\u02c8ulal isc\u02c8ul Comam Dios jin\u0308 yin\u0308 istoholal."
                },
                "13": {
                    "verse_nr": "13",
                    "verse": "Hac tu\u02c8 chu johtan\u0308eniloj ta ayon\u0308xaco yul isk\u02c8ab Comam Dios, yeb ta aypaxico Comam yul janma, yuto xayak\u02c8 Comam Yesp\u00edritu jet."
                },
                "14": {
                    "verse_nr": "14",
                    "verse": "Yuto han\u0308\u2011caw\u2011on\u0308an\u0308 jilan\u0308 yin\u0308 Isc\u02c8ahol Comam Dios, yuxinto chijalan\u0308 tato ha\u02c8 Comam Dios an\u0308eti Isc\u02c8ahol iscolno anma ay yul sat yiban\u0308k\u02c8inal ti\u02c8."
                },
                "15": {
                    "verse_nr": "15",
                    "verse": "Macn\u0308etic\u02c8a chalni tato Isc\u02c8ahol Comam Dios ye Comam Jesucristo, ayxaco yul isk\u02c8ab Comam Dios chal tu\u02c8, yeb ayxapaxico Comam yul yanma."
                },
                "16": {
                    "verse_nr": "16",
                    "verse": "Hac tu\u02c8 xin chu johtan\u0308eniloj cat janipaxayto yul janma ta caw chon\u0308yoche Comam Dios. Wal Comam Dios, caw chiyoche Comam anma, yuxinto ha\u02c8 mac chixahann\u0308e yet anmahil, caw ayco Comam Dios yul yanma."
                },
                "17": {
                    "verse_nr": "17",
                    "verse": "Hac tu\u02c8 chu isch\u02c8ib coxahann\u0308en coba hununon\u0308, yun\u0308e yet chiapni istz\u02c8ayical hune\u02c8 isya\u02c8tajil chihuli, mach chon\u0308xiwcan\u0308, yuto caw haca\u02c8 ye Comam Jesucristo, hac tu\u02c8 jehic\u02c8o yul sat yiban\u0308k\u02c8inal ti\u02c8."
                },
                "18": {
                    "verse_nr": "18",
                    "verse": "Hayet chijochen Comam Dios yin\u0308 caw ist\u02c8in\u0308anil, wal tu\u02c8 machi bay chalti isba xiwquilal, yuto yet chon\u0308xiwi chon\u0308nanon tet isya\u02c8tajil. Yuxin ta ay mac chixiwi, mach xahano ay Comam Dios yu."
                },
                "19": {
                    "verse_nr": "19",
                    "verse": "Walon\u0308 han\u0308on\u0308 ti\u02c8 chijoche Comam Dios, yuto ha\u02c8 Comam babel con\u0308ocheni."
                },
                "20": {
                    "verse_nr": "20",
                    "verse": "Yaja\u02c8 tato ay hunujon\u0308 chijal haca\u02c8 ti\u02c8: \u201cWal haninti\u02c8an caw chiwochehan Comam Dios,\u201d ta con\u0308chi, yaj caw caj chijilpaxo ju\u1e8dtaj, yin\u0308 haca\u02c8 tu\u02c8 lek\u02c8ti\u02c8on\u0308. Yuxin tato mach chicoxahann\u0308e hunu ju\u1e8dta chijilico yin\u0308, \u00bftzet xin chiyu jochen Comam Dios mach chijilico yin\u0308?"
                },
                "21": {
                    "verse_nr": "21",
                    "verse": "Comam Jesucristo ak\u02c8n\u0308ecano hune\u02c8 cuybanile ti\u02c8 jet: \u201cHa\u02c8 mac chiochen Comam Dios, caw yilal isxahann\u0308enpaxo yu\u1e8dtaj,\u201d \u1e8di Comam."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ta ayco janma yin\u0308 Comam Dios chonk\u02c8oji yin\u0308 sunil istx\u02c8ojal - Mac chianayto yul yanma tato ha\u02c8 Comam Jes\u00fas, ha\u02c8 Cristo Cocolomal, caw yuninal Comam Dios yehi. Tato chijoche Comam Dios chijochepaxo Isc\u02c8ahol Comam."
                },
                "2": {
                    "verse_nr": "2",
                    "verse": "Hayet chijochen Comam Dios, cat xin coyijen tzet chala, caw johtaj tato caw chicoxahann\u0308e sunil yuninal Comam."
                },
                "3": {
                    "verse_nr": "3",
                    "verse": "Tato chicoyije cuybanile aycano jet yu Comam, ha\u02c8 chalniloj ta chijoche Comam. Sunil cuybanile yet Comam tu\u02c8 mach ya\u02c8tajo coyijeni."
                },
                "4": {
                    "verse_nr": "4",
                    "verse": "Yuxin sunil yuninal Comam Dios, chik\u02c8oji yin\u0308 sunil istx\u02c8ojal ay yul sat yiban\u0308k\u02c8inal ti\u02c8, yuto yet chijanico janma yin\u0308 Comam Dios chon\u0308k\u02c8oji yin\u0308 istx\u02c8ojal ay yul sat yiban\u0308k\u02c8inal ti\u02c8."
                },
                "5": {
                    "verse_nr": "5",
                    "verse": "Ha\u02c8 mac chianayto yul yanma tato ha\u02c8 Comam Jesucristo caw Isc\u02c8ahol Comam Dios yehi, chik\u02c8oji yin\u0308 sunil istx\u02c8ojal ay yul sat yiban\u0308k\u02c8inal ti\u02c8."
                },
                "6": {
                    "verse_nr": "6",
                    "verse": "Oxeb tzet chiyeniloj tato isc\u02c8ahol Comam Dios ye Comam Jes\u00fas - Yet yulic\u02c8o Comam Jesucristo yul sat yiban\u0308k\u02c8inal ti\u02c8, ah ha\u02c8 iswi\u02c8, yelpaxo ischiq\u02c8uil, ha\u02c8 ton xin chiyeniloj tato Isc\u02c8ahol Comam Dios yehi. Mach ton\u0308eho hulic\u02c8o yak\u02c8a\u02c8 aho ha\u02c8 iswi\u02c8, to elpaxo ischiq\u02c8uil yet iscami."
                },
                "7": {
                    "verse_nr": "7",
                    "verse": "Ay ox majan chak\u02c8 isba yin\u0308 ta ha\u02c8 Comam Jesucristo caw Isc\u02c8ahol Comam Dios yehi; ha\u02c8 Comam Esp\u00edritu Santo ay yiban\u0308 yet yah ha\u02c8 iswi\u02c8 Comam, istzotelayti Comam Dios yiban\u0308, istzotelpaxo Comam Dios yet lan\u0308an iscam Comam yin\u0308 culus."
                },
                "8": {
                    "verse_nr": "8",
                    "verse": "Haca\u02c8tic\u02c8a yalni Comam Esp\u00edritu Santo yin\u0308 Comam Jesucristo, hac tu\u02c8 xin yu isyenipaxo ha ha\u02c8, yeb chic\u02c8."
                },
                "9": {
                    "verse_nr": "9",
                    "verse": "Chijabeto yin\u0308 tzet chal comon anma, hajxam xin yin\u0308 tzet chal Comam Dios, to caw ec\u02c8balto ay yelapno ye tzet chal Comam, wal xin ha\u02c8 caw Comam Dios chitzotel yin\u0308 Isc\u02c8ahol."
                },
                "10": {
                    "verse_nr": "10",
                    "verse": "Mac chianayto yul yanma yin\u0308 Comam Dios, lan\u0308an yalni Comam Esp\u00edritu Santo yul yanma tato yel chal Comam yin\u0308 Isc\u02c8ahol. Wal mac mach chianayto yul yanma yin\u0308 Comam Dios xin, caw lek\u02c8ti\u02c8 Comam yul sat, yuto mach chiyayto yul yanma yin\u0308 tzet chiyal Comam Dios yin\u0308 Isc\u02c8ahol."
                },
                "11": {
                    "verse_nr": "11",
                    "verse": "Hune\u02c8 tzet chal Comam Dios, ha\u02c8 ton cok\u02c8inal mach istan\u0308bal chak\u02c8 Comam; caw xin yin\u0308n\u0308e Isc\u02c8ahol Comam ay hune\u02c8 k\u02c8inale tu\u02c8."
                },
                "12": {
                    "verse_nr": "12",
                    "verse": "Yuxin ha\u02c8 mac xaischah Isc\u02c8ahol Comam Dios yul yanma, caw ay hune\u02c8 isk\u02c8inal mach chitan\u0308i. Yaj wal mac machi Isc\u02c8ahol Comam yul yanma xin, machi hune\u02c8 isk\u02c8inal tu\u02c8."
                },
                "13": {
                    "verse_nr": "13",
                    "verse": "Caw johtaj tato ay hune\u02c8 cok\u02c8inal mach istan\u0308bal - Hex chahbilxa Isc\u02c8ahol Comam heyu, chintz\u02c8ibn\u0308etojan hune\u02c8 carta ti\u02c8 teyet yun\u0308e heyohtan\u0308eniloj tato ay hek\u02c8inal mach istan\u0308bal."
                },
                "14": {
                    "verse_nr": "14",
                    "verse": "Yuxin chicawxi inc\u02c8ulan yin\u0308 Comam Dios, yuto johtaj ta chicok\u02c8an hunu tzet ye tu\u02c8 tet Comam haca\u02c8 tzet choche isc\u02c8ul Comam, caw chabe Comam tzet chicok\u02c8ana."
                },
                "15": {
                    "verse_nr": "15",
                    "verse": "Yuxin ta caw johtaj tato caw chabe Comam Dios tzet chijala yet chon\u0308txahli tet Comam, caw johtapaxoj tato chiyak\u02c8 Comam tzet chicok\u02c8ana."
                },
                "16": {
                    "verse_nr": "16",
                    "verse": "Tato chijila ta ay hunu ju\u1e8dta ayco yin\u0308 mule, yaj mule mach chon\u0308yito yin\u0308 camical mach istan\u0308bal, cok\u02c8anawe isc\u02c8ulal isc\u02c8ul Comam Dios yin\u0308 naj, cat xin yak\u02c8ni Comam iscawil naj. Wal xin ay hune\u02c8xa mule chon\u0308inito yul isk\u02c8ab hune\u02c8 camical mach istan\u0308bal. Tato yin\u0308 hune\u02c8 mule tu\u02c8 bay ayco ju\u1e8dtaj maca janab, caw chiwalan teyet mach chek\u02c8an isc\u02c8ulal Comam Dios yiban\u0308, mach chiwalan teyet ta chextxahli yin\u0308."
                },
                "17": {
                    "verse_nr": "17",
                    "verse": "Sunil ismachiswalilal ha\u02c8 ton mule, yaj ay mule mach chon\u0308inito yin\u0308 camical."
                },
                "18": {
                    "verse_nr": "18",
                    "verse": "Caw johtaj ta macta yuninalxa Comam Dios yehi, matxa chaco ismul, yuto haxa Isc\u02c8ahol Comam Dios chitan\u0308eni. Yuxin caw matxa chu yoc naj matzwalil yetanoj."
                },
                "19": {
                    "verse_nr": "19",
                    "verse": "Caw johtaj ta yeton\u0308xa Comam Dios. Wal anma yet yul sat yiban\u0308k\u02c8inal ti\u02c8, caw ayayo yalan\u0308 yip naj matzwalil."
                },
                "20": {
                    "verse_nr": "20",
                    "verse": "Caw johtapaxoj tato xahulic\u02c8o Isc\u02c8ahol Comam Dios, ha\u02c8 Comam ak\u02c8n\u0308e conabal johtan\u0308enilo Comam Dios yin\u0308 caw isyelal. Yuxinto hunxa je yin\u0308 Comam caw yel chala, ha\u02c8 ton Comam Jesucristo, Isc\u02c8ahol Comam Dios yehi, ha\u02c8 Comam Dios yin\u0308 caw isyelal, ha\u02c8 Comam chiak\u02c8ni cok\u02c8inal mach istan\u0308bal."
                },
                "21": {
                    "verse_nr": "21",
                    "verse": "Hex xahan ay wuti\u02c8an, caw nann\u0308e heyu, mach chexoc tzujno yinta tio\u1e8d yeb sunil huntek\u02c8an bay chiay jahno anma. \u00a1Hacojab tu\u02c8!"
                }
            }
        }
    }
}