{
    "version": "JAC",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISCAB CARTA NAJ SAN PABLO YATO TET NAJ TIMOTEO - Yichebanil iscarta naj Pablo - Hanin Pablo inti\u02c8an, ischejab Comam Jesucristo wehan, yuto hac tu\u02c8 el yin\u0308 isc\u02c8ul Comam Dios, yu walnic\u02c8ojan hune\u02c8 k\u02c8inale mach istan\u0308bal chiilcha yin\u0308 Comam Jesucristo, haca\u02c8 yu yaltencano Comam Dios."
                },
                "2": {
                    "verse_nr": "2",
                    "verse": "Chintz\u02c8ibn\u0308etojan hune\u02c8 incartati\u02c8an tawet wu\u1e8dta Timoteo, caw xahan ayach wuhan, yuto inc\u02c8aholan hawe yin\u0308 Comam. Ha\u02c8ojab Comam Dios Mame yeb xin Comam Jesucristo chiak\u02c8ni isc\u02c8ulch\u02c8anil isc\u02c8ul yeb ak\u02c8anc\u02c8ulal tawet, cat istz\u02c8ay isc\u02c8ul tawin\u0308."
                },
                "3": {
                    "verse_nr": "3",
                    "verse": "Jala\u02c8c\u02c8o Istzoti\u02c8 Comam Jesucristo - Hayet cha\u1e8dinnanitijan yet chintxahlihan hunun tz\u02c8ayic yeb hunun ak\u02c8bal chiwak\u02c8an yuch\u02c8andiosal tet Comam Dios tawin\u0308. Yin\u0308 istoholal innabalan chinmunlahan yin\u0308 ismunil Comam Dios, haca\u02c8 yu ismunla ebnaj wichmaman yet payat."
                },
                "4": {
                    "verse_nr": "4",
                    "verse": "Chinnatijan yet hawok\u02c8i yet hacancano wuhan. Chiwochehan chachwilan hunelxa yun\u0308e cam yahcanocan\u0308 tzalahilal yul wanmahan."
                },
                "5": {
                    "verse_nr": "5",
                    "verse": "Chinnatijan tato yin\u0308 caw yeli ayco hawanma yin\u0308 Comam Jesucristo. Haca\u02c8 hami\u02c8 ixnam Loida yeb hami\u02c8 Eunice, ha\u02c8 babel yaco yanma yin\u0308 Comam, caw xin wohtajan tato hac tu\u02c8 hawanipaxico hawanma yin\u0308 Comam."
                },
                "6": {
                    "verse_nr": "6",
                    "verse": "Yuxin chiwaltojan tawet tato ayachojabn\u0308etic\u02c8aco hawanico yip hahelanil yak\u02c8cano Comam Dios tawet yet wanayo ink\u02c8aban yiban\u0308 hawi\u02c8."
                },
                "7": {
                    "verse_nr": "7",
                    "verse": "Wal xin, hune\u02c8 Esp\u00edritu xayak\u02c8 Comam Dios jet, mach chiyak\u02c8 xiwquilal yul janma, walxinto chak\u02c8 yip janma, yeb coxahann\u0308en coba, yebpaxo cocachni coba yin\u0308ej istx\u02c8ojal."
                },
                "8": {
                    "verse_nr": "8",
                    "verse": "Yuxin mach cha\u1e8dtx\u02c8ixwi hawalnic\u02c8o Istzoti\u02c8 Comam Jesucristo, yeb xin mach cha\u1e8dtx\u02c8ixwipaxoj yuto ayinicojan yul preso ti\u02c8 yu Istzoti\u02c8 Comam. Wal xin yu hawip chak\u02c8 Comam Dios yilal hachahni ej isya\u02c8tajil chihul tawiban\u0308 yu chawalic\u02c8o Istzoti\u02c8 Comam chiak\u02c8ni colbanile."
                },
                "9": {
                    "verse_nr": "9",
                    "verse": "Wal tinan\u0308 colbilon\u0308xa yu Comam, yeb awtebilon\u0308xa yu joccano yeto Comam. Yaj ma\u1e8dtaj yu tzet chicowatx\u02c8e yuxin colbilon\u0308xa, machoj; walxinto yu nabilxatic\u02c8a yu Comam yet yalan\u0308ato ma\u1e8dto chiswatx\u02c8e Comam yul sat yiban\u0308k\u02c8inal ti\u02c8, yak\u02c8nipaxo isc\u02c8ulch\u02c8anil isc\u02c8ul jet yu Comam Jesucristo."
                },
                "10": {
                    "verse_nr": "10",
                    "verse": "Isyelo Comam Dios isc\u02c8ulch\u02c8anil isc\u02c8ul tu\u02c8 yin\u0308 Comam Jes\u00fas yet yulic\u02c8o yul sat yiban\u0308k\u02c8inal ti\u02c8. Yak\u02c8nicano tan\u0308o yip hune\u02c8 camical jiban\u0308, yak\u02c8ni ohtan\u0308elaxo hune\u02c8 k\u02c8inale mach istan\u0308bal yu cuybanile yet colbanile."
                },
                "11": {
                    "verse_nr": "11",
                    "verse": "Ha\u02c8 Comam Dios ak\u02c8n\u0308e inmunilan walnic\u02c8ojan hune\u02c8 Tzoti\u02c8 yet colbanile ti\u02c8, quinyanicojan ischejabo Comam Jesucristo, yeb cuywawomal xol anma mach Israeloj."
                },
                "12": {
                    "verse_nr": "12",
                    "verse": "Yuxin chiwilan huntek\u02c8an isya\u02c8tajil chiay wiban\u0308ti\u02c8an, yaja\u02c8 machi nich\u02c8ano chintx\u02c8ixwihan, yuto wohtajan mac yin\u0308 ayco wanmahan. Wohtapaxojan ta tzet chiwak\u02c8an isc\u02c8uba\u02c8 Comam Dios, ay yip Comam isc\u02c8ubani masanto yet ch\u02c8ayilo islahobal tz\u02c8ayic."
                },
                "13": {
                    "verse_nr": "13",
                    "verse": "Huntek\u02c8an cuybanile ak\u02c8bil tawet wuhan, yin\u0308 caw yeli yet Comam Dios yehi. Ha\u02c8 huntek\u02c8an cuybanile ti\u02c8 chawilto habeybaln\u0308eni. Tinan\u0308 hunxan\u0308e je yeb Comam Jesucristo, yuxin aco hawanma yin\u0308 Comam, yeb xin xahan chawil hawet anmahil."
                },
                "14": {
                    "verse_nr": "14",
                    "verse": "Wal xin, yu yip Comam Esp\u00edritu Santo ayco jin\u0308 hununon\u0308, yuxin caw chaya\u02c8iln\u0308e huntek\u02c8an cuybanile ak\u02c8bil tawet yu Comam Dios."
                },
                "15": {
                    "verse_nr": "15",
                    "verse": "Hawohtaj tato sunil ebnaj ay bey yul ismajul Asia bejn\u0308e incanojan, xol ebnaj tu\u02c8 ayco naj Figelo yeb naj Herm\u00f3genes."
                },
                "16": {
                    "verse_nr": "16",
                    "verse": "Ha\u02c8ojab Comam Dios chianayo isc\u02c8ulal yiban\u0308 macta ay bey yatut ju\u1e8dta Ones\u00edforo, yuto tx\u02c8i\u02c8al el hulic\u02c8o naj yak\u02c8a\u02c8 isnimanbal inc\u02c8ulan. Waxan\u0308ca ayinictijan yul preso ti\u02c8 yaj xin mach chitx\u02c8ixwilo naj win\u0308an."
                },
                "17": {
                    "verse_nr": "17",
                    "verse": "Wal xin huln\u0308e naj yul con\u0308ob Roma ti\u02c8, yoc naj quinissaynihan, ma\u1e8dtic\u02c8a xin isbej naj quinissaynihan masan quinilchahan yu naj."
                },
                "18": {
                    "verse_nr": "18",
                    "verse": "Ha\u02c8ojab Comam Dios chiak\u02c8ni isc\u02c8ulch\u02c8anil isc\u02c8ul tet ju\u1e8dta Ones\u00edforo tu\u02c8 yin\u0308 islahobal tz\u02c8ayic. Hach ti\u02c8 caw hawohtaj ta colwa naj jin\u0308 yet ayon\u0308 yul con\u0308ob Efeso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Hune\u02c8 ischejab Comam Jesucristo caw c\u02c8ul - Hach caw inc\u02c8aholti\u02c8an, caw ak\u02c8 hawip hawatx\u02c8enico haba yin\u0308 isc\u02c8ulal isc\u02c8ul Comam Dios chiyak\u02c8 jet, yuto caw hunxa je yeb Comam Jesucristo."
                },
                "2": {
                    "verse_nr": "2",
                    "verse": "Huntek\u02c8an cuybanile hawabe walnic\u02c8ojan xol anma, ha\u02c8 chatak\u02c8e tet ebnaj ju\u1e8dtaj yijem chute isba, yeb tz\u02c8ajan chute isc\u02c8ul ebnaj iscuyni hunuxa yet anmahil."
                },
                "3": {
                    "verse_nr": "3",
                    "verse": "Hach ti\u02c8 xin techahojab isya\u02c8tajil hawu haca\u02c8 hunu naj soldado, yuto ischejab Comam Jesucristo hawehi."
                },
                "4": {
                    "verse_nr": "4",
                    "verse": "Machi hunu naj soldado ti\u02c8 ayco soldadohal cat istopaxo iswatx\u02c8eno hunuxa nan munilal, yuto yilal isyijen naj tzet chal yahawil."
                },
                "5": {
                    "verse_nr": "5",
                    "verse": "Hacpax tu\u02c8 hunu naj chiak\u02c8ni an\u0308e, mach chischah naj ismatan ta mach chisyije naj yin\u0308 tzet chu istzujcha apno hune\u02c8 matan tu\u02c8."
                },
                "6": {
                    "verse_nr": "6",
                    "verse": "Haca\u02c8 hunu naj tz\u02c8unum awal, yilal ismunla naj babel cat ischahni naj sat istz\u02c8unub tu\u02c8."
                },
                "7": {
                    "verse_nr": "7",
                    "verse": "Aco hawanma yin\u0308 huntek\u02c8an cuybanile chiwalan tawet ti\u02c8, ha\u02c8 xin Comam ch\u02c8ak\u02c8ni cam hatxumu\u02c8 yin\u0308 tzet yehi."
                },
                "8": {
                    "verse_nr": "8",
                    "verse": "Nati Comam Jesucristo, Comam pitzc\u02c8acan\u0308 xol camom, Comam tit yin\u0308 yuninal naj jichmam David, haca\u02c8 yalni Tzoti\u02c8 yet colbanile chiwalic\u02c8ojan xol anma."
                },
                "9": {
                    "verse_nr": "9",
                    "verse": "Yu chiwalic\u02c8ojan hune\u02c8 cuybanile ti\u02c8, yuxin chiwabehan isya\u02c8tajil. Caw xin ayinicojan preso haca\u02c8 hunu mac caw xiwquilta ismul, yaj wal Ttzoti\u02c8 yet colbanile xin mach ayoco preso."
                },
                "10": {
                    "verse_nr": "10",
                    "verse": "Yuxin, sunil chiwak\u02c8 techahojan yu ayco wanmahan yin\u0308 macta sic\u02c8bilxacan\u0308 yu Comam, yun\u0308e ischahni iscolbanil caw c\u02c8ulch\u02c8ancanoj, mach istan\u0308bal, hune\u02c8 chiak\u02c8lax jet yu hunxa je yeb Comam Jesucristo."
                },
                "11": {
                    "verse_nr": "11",
                    "verse": "Hune\u02c8 cuybanile ti\u02c8 caw yel chala: Tato xacon\u0308cam yeb Comam, chon\u0308itzitzbipaxocan\u0308 yeb Comam yin\u0308 sunilbal tiempo."
                },
                "12": {
                    "verse_nr": "12",
                    "verse": "Tato chijabe isya\u02c8tajil, chon\u0308ocpaxo yahawilo yeb Comam. Ta chijala ta mach johtajo Comam, chiyalpaxo Comam ta mach con\u0308yohtajoj."
                },
                "13": {
                    "verse_nr": "13",
                    "verse": "Ta mach c\u02c8ulo chijute coba, wal Comam Dios c\u02c8ul Comam, yuto mach chisman\u0308c\u02c8o Comam yin\u0308 tzet chala."
                },
                "14": {
                    "verse_nr": "14",
                    "verse": "Haca\u02c8 hunu naj chejab caw yijem, hac tu\u02c8 chijute coba - Nati huntek\u02c8an tzet chiwalti\u02c8an tet ebnaj ju\u1e8dta ink\u02c8ana\u02c8an. Cam tak\u02c8ecano tet ebnaj sata Comam Dios ta mach ch\u02c8oc ebnaj isteye\u02c8le isba yin\u0308ej tzoti\u02c8 matzet chal yelapnoj, yuto matzet c\u02c8ul chiswatx\u02c8e, ton\u0308e chetato isnabal macta chiabeni."
                },
                "15": {
                    "verse_nr": "15",
                    "verse": "Caw hantatic\u02c8a chu hawu lahico hawec\u02c8 yin\u0308 isc\u02c8ulal, haxinwal chitzala Comam Dios tawin\u0308, haca\u02c8 hunu munlawom matzet yin\u0308 wal istx\u02c8ixwican\u0308, hune\u02c8 mac ha\u02c8 cuybanile caw yel chalic\u02c8oj."
                },
                "16": {
                    "verse_nr": "16",
                    "verse": "Caw mach chachah hawabe huntek\u02c8an tx\u02c8ojla tzoti\u02c8 chal anma, yeb tzoti\u02c8 matzet c\u02c8ul chak\u02c8a, yuto ha\u02c8 mac chihalni huntek\u02c8an tzoti\u02c8 tu\u02c8 ni\u1e8dtejal isto sutsun xol istx\u02c8ojal."
                },
                "17": {
                    "verse_nr": "17",
                    "verse": "Haca\u02c8 hunu tx\u02c8ac chik\u02c8atoj cat yec\u02c8 lebohi, hac tu\u02c8 chiyu yec\u02c8 lebo huntek\u02c8an tzoti\u02c8 chiyal ebnaj tu\u02c8. Hac tu\u02c8 yute isba naj Himeneo yeb naj Fileto."
                },
                "18": {
                    "verse_nr": "18",
                    "verse": "Xaisbejcano ebnaj hune\u02c8 cuybanile caw yel chala, chalni ebnaj tato xapitzc\u02c8acan\u0308 ej camom. Ay xin huntek\u02c8an mac ayxaco yanma yin\u0308 Comam chicabconcan\u0308 isc\u02c8ul yu tzet chal ebnaj."
                },
                "19": {
                    "verse_nr": "19",
                    "verse": "Yaja\u02c8 wal Istzoti\u02c8 Comam Dios yak\u02c8cano jet, caw ay yip, lahan haca\u02c8 hunu xe\u02c8 n\u0308a machi nino chibili. Ayco hune\u02c8 sello yin\u0308 chalni haca\u02c8 ti\u02c8: \u201cYohta Comam Dios macta yetxa Comam yehi,\u201d \u1e8di. Chalnipaxoj: \u201cMacxan\u0308etic\u02c8a anmahil chaco isba yul isk\u02c8ab Comam Jesucristo, yilal chisbejcano sunil istx\u02c8ojal,\u201d \u1e8di."
                },
                "20": {
                    "verse_nr": "20",
                    "verse": "K\u02c8inalo hunu niman n\u0308a tinan\u0308, caw tzetc\u02c8a k\u02c8uybe ayicto yul; ay munlabal naba oro yeb naba plata ayicto yul. Aypaxo munlabal naba te\u02c8n\u0308e, aypaxo naba tx\u02c8otx\u02c8n\u0308e. Huntek\u02c8an munlabal tu\u02c8 ay ec\u02c8bal yelapno ismunil, aypaxo xin comontan\u0308e ismunil."
                },
                "21": {
                    "verse_nr": "21",
                    "verse": "Lahanon\u0308 haca\u02c8 huntek\u02c8an munlabal tu\u02c8. Tato sunil machiswalilal chicobejcanoj, niman jelapno yul sat Comam Dios. Haxa Comam ayon\u0308 yet, xacon\u0308ocnico yu Comam yin\u0308 ismunil, helanon\u0308xa cowatx\u02c8en sunil isc\u02c8ulal."
                },
                "22": {
                    "verse_nr": "22",
                    "verse": "Elan\u0308 tet sunil istx\u02c8ojal choche ebnaj hawet tzehal iswatx\u02c8e; wal xin ocan\u0308 tzujno yinta istoholal. Cam lahico hawanico hawanma yin\u0308 Comam, xahan chawil hawet anmahil. Caw ayojab ak\u02c8anc\u02c8ulal yul hawanma haca\u02c8 sunil macta chiawten Comam yin\u0308."
                },
                "23": {
                    "verse_nr": "23",
                    "verse": "Yaj mach chawabeto tzoti\u02c8 machiswalil matzet chaliloj, yuto hawohtaj tato howal ch\u00edti huntek\u02c8an tu\u02c8."
                },
                "24": {
                    "verse_nr": "24",
                    "verse": "Yuto hune\u02c8 ischejab Comam Dios, mach chiyu yanito isba xol howal. Wal xin c\u02c8ul chute isba yin\u0308 sunil anma, helanpaxo iscuywahi, yeb xin niman chute isc\u02c8ul."
                },
                "25": {
                    "verse_nr": "25",
                    "verse": "Ak\u02c8anc\u02c8ulal xin chiyu iscuywa yin\u0308 mac mach chischah cuybanile, yuto chalo yanico huntek\u02c8an mac tu\u02c8 Comam Dios yin\u0308 isc\u02c8ul cat ishelni isbeybal, cat yohtan\u0308enilo hune\u02c8 cuybanile caw yeli,"
                },
                "26": {
                    "verse_nr": "26",
                    "verse": "yun\u0308e iscolchalo yul isk\u02c8ab naj matzwalil bay preso yeco yu naj; chiswatx\u02c8en baytet choche isc\u02c8ul naj."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Isbeybal anma yin\u0308 islahobal tz\u02c8ayic - Yilal hawohtan\u0308eni tato yet islahobal tz\u02c8ayic caw ayej isya\u02c8tajil chihuli."
                },
                "2": {
                    "verse_nr": "2",
                    "verse": "Ay anma ti\u02c8 ha\u02c8n\u0308ech\u02c8an chisxahann\u0308e isba. Chanico yanma yin\u0308 ch\u02c8en melyu, chislolo\u02c8n\u0308en isba cat yinipaxocan\u0308 isba, cat yoc yalno tzoti\u02c8 tx\u02c8oj yin\u0308 Comam Dios. Matxa chisyije tzet chal ismam ismi\u02c8. Matxa chiyak\u02c8 yuch\u02c8andiosal yin\u0308 tzet chiak\u02c8lax tet, matxa tzet chalilo cuybanile yet Comam Dios yul sat."
                },
                "3": {
                    "verse_nr": "3",
                    "verse": "Mach choche yet anmahil, yeb machi tz\u02c8ay isc\u02c8ul yin\u0308 hunuxa yet anmahil. Chisbalcan\u0308 tzoti\u02c8 machiswalil yin\u0308 yet anmahil. Caw mach chu istoholban\u0308enico isba yin\u0308 isc\u02c8ulal, haca\u02c8 hunu no nok\u02c8 caw how hac tu\u02c8 chute isba, chiscajpaxo isc\u02c8ulal."
                },
                "4": {
                    "verse_nr": "4",
                    "verse": "Chipaq\u02c8uico yin\u0308 yet anmahil, caw mach chixiw iswatx\u02c8en istx\u02c8ojal, nohna yu tzet ye tu\u02c8 matzet chaliloj. Ha\u02c8 tzet ye tu\u02c8 choche isnimanil ha\u02c8 chiswatx\u02c8e selelo tzet choche Comam Dios."
                },
                "5": {
                    "verse_nr": "5",
                    "verse": "Chiyalni ebnaj tato ayco isnabal ebnaj yin\u0308 Comam Dios, yaja\u02c8 isbeybal ebnaj chiyeniloj ta mach ayoco Comam Dios yin\u0308 isnabal ebnaj. Mach chawaco haba xol huntek\u02c8an ebnaj tu\u02c8."
                },
                "6": {
                    "verse_nr": "6",
                    "verse": "Yuto xol ebnaj chiwalti\u02c8an, ay ebnaj chiocto yul n\u0308a, cat yoc ebnaj ismonten ebix ix yun\u0308e issomchato iswi\u02c8, yuto machi yip isnabal ebix yu nohna yanma ebix yu istx\u02c8ojal, chisyijento ebix tzet choche isc\u02c8ul."
                },
                "7": {
                    "verse_nr": "7",
                    "verse": "Huntek\u02c8an ebix tu\u02c8 xin, ayn\u0308etic\u02c8aco ebix iscuywi, yaja\u02c8 ma\u1e8dtic\u02c8a chik\u02c8oji ebix istxumnilo hune\u02c8 cuybanile caw c\u02c8ul."
                },
                "8": {
                    "verse_nr": "8",
                    "verse": "Haca\u02c8 yu iscajwa naj Janes yeb naj Jambres yin\u0308 naj Mois\u00e9s, hac tu\u02c8 chu iscajwa huntek\u02c8an anma ti\u02c8 yin\u0308 cuybanile yel chala. Caw etaxnalo isnabal ebnaj tu\u02c8, mach yeloj caw c\u02c8ul yeco yanma ebnaj yin\u0308 Comam Dios."
                },
                "9": {
                    "verse_nr": "9",
                    "verse": "Wal xin machi nahatli istx\u02c8ojal ebnaj tu\u02c8, yuto chiixtan\u0308woti issucal ebnaj yu anma, haca\u02c8 yu yixtan\u0308wilo ebnaj cajni naj Mois\u00e9s."
                },
                "10": {
                    "verse_nr": "10",
                    "verse": "Islahobal chejbanile yalto naj Pablo tet naj Timoteo - Yaja\u02c8 wal hach ti\u02c8, caw tzujanach yin\u0308 cuybanile walcanojan, yeb sunil inbeybalan yeb innabalan. Ilbil hawu tzet wute wanico wanmahan yin\u0308 Comam Dios, yeb innimanc\u02c8ulalan, yebpaxo yin\u0308 inxahann\u0308enan wet anmahilal. Wak\u02c8nipaxo techahojan sunil isya\u02c8tajil."
                },
                "11": {
                    "verse_nr": "11",
                    "verse": "Hawilpaxo yet yak\u02c8lax ec\u02c8oya\u02c8 wanmahan, yeb yet yul isya\u02c8tajil wiban\u0308an. Huntek\u02c8an wak\u02c8lenan yet wec\u02c8an yul con\u0308ob Antioqu\u00eda, yeb bey con\u0308ob Iconio, yebpaxo bey con\u0308ob Listra. Yin\u0308 huntek\u02c8an isya\u02c8tajil wabetu\u02c8an, Comam Dios quincolnilojan xol sunil."
                },
                "12": {
                    "verse_nr": "12",
                    "verse": "Yin\u0308 caw yeli, macn\u0308etic\u02c8a choche c\u02c8ul chute isbeybal yu ayco yanma yin\u0308 Comam Jesucristo, caw masan chabe isya\u02c8tajil yu yet anmahil."
                },
                "13": {
                    "verse_nr": "13",
                    "verse": "Wal ebnaj matzwalil chute isba yeb ebnaj subcham anma tu\u02c8, ip islahnico yanito isba ebnaj xol istx\u02c8ojal, chetato ebnaj isnabal yet anmahil cat xin yetanpaxto isba ebnaj."
                },
                "14": {
                    "verse_nr": "14",
                    "verse": "Yaj wal hach ti\u02c8, lahico halin\u0308ban haba yin\u0308 cuybanil cuybilxa hawu, hune\u02c8 hawayto yul hawanma. Hawohtaj mac cuyn\u0308ehach yin\u0308."
                },
                "15": {
                    "verse_nr": "15",
                    "verse": "Hach ti\u02c8 nich\u02c8anachto hacuyni cuybanile yet Comam Dios. Hune\u02c8 cuybanile chiak\u02c8ni ishelanil hanabal, ca\u1e8dyanito yin\u0308 colbanile yu hawayto yul hawanma yin\u0308 Comam Jesucristo."
                },
                "16": {
                    "verse_nr": "16",
                    "verse": "Sunilal tzet ayayo yul Yum Comam Dios yalan\u0308 ischejbanil Comam watx\u02c8ina yu ebnaj ischejab. Caw xin ch\u02c8ocnico con\u0308iscuyni yin\u0308 isyelal cat isyenilo bay mach t\u02c8in\u0308ano jecoj, cat iscachwa jin\u0308 yin\u0308 cotx\u02c8ojal, yeb con\u0308iscuyni yin\u0308 sunil istoholal."
                },
                "17": {
                    "verse_nr": "17",
                    "verse": "Yun\u0308e tz\u02c8ajan lahan chucano mac yetxa Comam Dios yehi, caw helanxa chielcanico iswatx\u02c8en sunil isc\u02c8ulal."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Yin\u0308 sat Comam Dios yeb yin\u0308 sat Comam Jesucristo, Comam chul Jahawiloj, yeb chul ilno ismul macta itzitz yeb macta camomxa, chintak\u02c8etojan"
                },
                "2": {
                    "verse_nr": "2",
                    "verse": "ta chawalic\u02c8o cuybanile yet Comam xol anma. Ta choche anma yabe\u02c8, maca mach choche anma yabe\u02c8, yaja\u02c8 masan chawalic\u02c8oj. Ak\u02c8 yohtan\u0308elo yin\u0308 istx\u02c8ojal chiswatx\u02c8e, cat xin hacachwa yin\u0308. Chawiptzenpaxoj, yeb niman chawute hac\u02c8ul hacuynipaxo yin\u0308 cuybanile."
                },
                "3": {
                    "verse_nr": "3",
                    "verse": "Yuto ay hune\u02c8 tiempohal chuli bay matxa chischah yabe\u02c8 anma cuybanile caw yel chala. Haxan\u0308e comon tzoti\u02c8 choche yabe\u02c8. Yuxin hantan\u0308e ebnaj cuywawom chiscutxbaco anma, cat yoc cuywal yin\u0308 anma tu\u02c8, yaja\u02c8 cachann\u0308e tzoti\u02c8 caw choche isc\u02c8ul anma tu\u02c8 chal ebnaj."
                },
                "4": {
                    "verse_nr": "4",
                    "verse": "Anma tu\u02c8 chismajche istxiquin yin\u0308 cuybanile yel chala, yin\u0308xan\u0308e xin comon ic\u02c8ti\u02c8 bay chaco yanma anma tu\u02c8."
                },
                "5": {
                    "verse_nr": "5",
                    "verse": "Yaja\u02c8 wal hach ti\u02c8, toholojabn\u0308etic\u02c8a chawute hanabal, techahojab isya\u02c8tajil hawu, ec\u02c8an\u0308 hawala\u02c8c\u02c8o Tzoti\u02c8 yet colbanile, yije hamunil tzabiloco hawu."
                },
                "6": {
                    "verse_nr": "6",
                    "verse": "Yaj wal haninti\u02c8an toxa chinpotx\u02c8laxan haca\u02c8 huno no nok\u02c8 chioc yin\u0308 xahanbalil, caw cawilxa yeti istz\u02c8ayical bay chincaman."
                },
                "7": {
                    "verse_nr": "7",
                    "verse": "Haca\u02c8 hunu mac chioc yin\u0308 hunu an\u0308e, hac tu\u02c8 yu wak\u02c8ni wanmahan inmunlahan yin\u0308 ismunil Comam Dios. Tinan\u0308 xin xaquink\u02c8ojihan inlahnihan inmunilan yin\u0308 caw c\u02c8ul, caw inya\u02c8iln\u0308ehan cuybanile bay ayco janma."
                },
                "8": {
                    "verse_nr": "8",
                    "verse": "Wal tinan\u0308 c\u02c8uwanxa hune\u02c8 sabehal chiak\u02c8lax wetan ispaj selel inmunilan. Hune\u02c8 chak\u02c8 Comam wetan yet chiapni istz\u02c8ayical bay chul Comam istoholaln\u0308etic\u02c8a chiswatx\u02c8e, cat yilni yin\u0308 tzet chielico anma. Ma\u1e8dn\u0308etajinan xin chinchahan inmatanan tet Comam, to chischahpaxo sunil anma yin\u0308 sunil isc\u02c8ul chiechmali yin\u0308 yulbal Comam yet iscayelal."
                },
                "9": {
                    "verse_nr": "9",
                    "verse": "Hune\u02c8 colwal isk\u02c8an naj Pablo tet naj Timoteo - Chiwochehan ta chawaco yin\u0308 hac\u02c8ul hawul quinhawilnojan yin\u0308 an\u0308e,"
                },
                "10": {
                    "verse_nr": "10",
                    "verse": "yuto naj Demas xaquinisbejcanojan naj, xato naj bey Tesal\u00f3nica, yuto ec\u02c8bal ayco yanma naj yin\u0308 tzet ay yul sat yiban\u0308k\u02c8inal ti\u02c8. Wal ju\u1e8dta Crescente xin, hata bey Galacia to naj. Walpaxo ju\u1e8dta Tito xin, hata bey Dalmacia topaxo naj."
                },
                "11": {
                    "verse_nr": "11",
                    "verse": "Cachanxan\u0308e naj Lucas ayc\u02c8o inc\u02c8atan\u0308an. Wal xin ec\u02c8an\u0308 hawik\u02c8a naj Marcos cat hawiniti naj tawintaj, yuto chiwochehan chicolwa naj wintajan yin\u0308 ismunil Comam Dios."
                },
                "12": {
                    "verse_nr": "12",
                    "verse": "Wal naj ju\u1e8dta T\u00edquico, xainchejtojan naj bey Efeso."
                },
                "13": {
                    "verse_nr": "13",
                    "verse": "Yet cha\u1e8dtita, chawiti hune\u02c8 incapahan wacanojan bey yatut ju\u1e8dta Carpo, bey con\u0308ob Troas, yeb huntek\u02c8an inlibrohan, yeb huntek\u02c8an wuman caw yilal yehi."
                },
                "14": {
                    "verse_nr": "14",
                    "verse": "Naj Alejandro, naj chac\u02c8om ch\u02c8en, tzetc\u02c8axa ismachiswalilal xaiswatx\u02c8e naj win\u0308an. Ha\u02c8 Comam Dios chipajtzeno tet naj, haca\u02c8tic\u02c8a ismachiswalilal naj tu\u02c8."
                },
                "15": {
                    "verse_nr": "15",
                    "verse": "Chawil haba tet naj, yuto caw chiscaj naj cuybanile chijalic\u02c8o ti\u02c8."
                },
                "16": {
                    "verse_nr": "16",
                    "verse": "Yet wocan babel sata ebnaj yahaw yu yillaxi ta ay inmulan, caw machi hunu mac quincolnihan. Sunil ebnaj quinbejnicanojan; machojab xin chitit ishowal Comam Dios yiban\u0308 ebnaj yu hune\u02c8 tu\u02c8."
                },
                "17": {
                    "verse_nr": "17",
                    "verse": "Yaja\u02c8 wal Comam Dios colwa win\u0308an, yak\u02c8nipaxo wipan yun\u0308e yijni isba walnic\u02c8ojan cuybanile yet colbanile xol sunil anma mach Israeloj, hac tu\u02c8 yu yabencantoj. Caw colwa Comam win\u0308an haca\u02c8tan\u0308e quiniscolan Comam yul isk\u02c8ab no\u02c8 balam."
                },
                "18": {
                    "verse_nr": "18",
                    "verse": "Ha\u02c8 Comam Dios chincolnihan tet sunil ismachiswalilal, cat xin quinisc\u02c8ubanan Comam yun\u0308e quinyinitojan isc\u02c8atan\u0308 yul satcan\u0308. \u00a1Alaxojabico ismay Comam Dios yin\u0308 sunilbal tiempo! Hacojab tu\u02c8."
                },
                "19": {
                    "verse_nr": "19",
                    "verse": "Yet yalnito naj Pablo ta chil isba ebnaj ju\u1e8dtaj - Chawal tet ix janab Prisca yeb tet ju\u1e8dta Aquila ta chil isba. Chawalpaxo tet yuninal ju\u1e8dta Ones\u00edforo ta chilpaxo isba."
                },
                "20": {
                    "verse_nr": "20",
                    "verse": "Wal naj ju\u1e8dta Erasto wacanojan naj yul con\u0308ob Corinto, walpaxo ju\u1e8dta Tr\u00f3fimo yabi ay naj, yuxin wacanojan naj yul con\u0308ob Mileto."
                },
                "21": {
                    "verse_nr": "21",
                    "verse": "Chawaco yin\u0308 hac\u02c8ul hatit yin\u0308 an\u0308e yalan\u0308to ma\u1e8dto chioc ha\u02c8 n\u0308ab. Chalto ju\u1e8dta Eubulo yeb ju\u1e8dta Pudente yeb ju\u1e8dta Lino yeb ix janab Claudia ta chawil haba yin\u0308 hacawil. Yeb sunil mac ayxaco yul isk\u02c8ab Comam bey ti\u02c8 chalpaxtoj ta chawil haba."
                },
                "22": {
                    "verse_nr": "22",
                    "verse": "Ha\u02c8ojab Comam Jesucristo chioc hawetbihoj, cat xin yak\u02c8ni Comam isc\u02c8ulch\u02c8anil isc\u02c8ul teyet hesunil bey tu\u02c8. \u00a1Hacojab tu\u02c8!"
                }
            }
        }
    }
}