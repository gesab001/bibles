{
    "version": "JAC",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISCAB CARTA NAJ SAN JUAN - Cuybanile yin\u0308 isyelal coxahann\u0308en coba - Hanin icham winaj inti\u02c8an, chintz\u02c8ibn\u0308etojan hune\u02c8 carta ti\u02c8 tawet wanab, hach saybilxa yu Comam Dios, yeb tetej hawuninal. Yin\u0308 caw yeli caw xahan ayex wuhan, yaj ma\u1e8dn\u0308etajinan to ha\u02c8 hunpaxo ebnaj ju\u1e8dtaj, yeb ebix janab caw xaohtan\u0308en cuybanile caw yeli."
                },
                "2": {
                    "verse_nr": "2",
                    "verse": "Caw xahan ayex wuhan, yu hune\u02c8 caw isyelal ayco yin\u0308 janma. Ayc\u02c8o coc\u02c8atan\u0308 hune\u02c8 isyelal ti\u02c8 sunilbal tiempo."
                },
                "3": {
                    "verse_nr": "3",
                    "verse": "Ha\u02c8ojab Comam Dios yeb Comam Jesucristo, Isc\u02c8ahol Comam Dios chianayo isc\u02c8ulch\u02c8anil isc\u02c8ul teyiban\u0308, cat istz\u02c8ay isc\u02c8ul teyin\u0308, cat yak\u02c8nipaxo ak\u02c8anc\u02c8ulal teyet yin\u0308 isyelal, cat quexisxahann\u0308en Comam."
                },
                "4": {
                    "verse_nr": "4",
                    "verse": "Caw tzalacan\u0308 inc\u02c8ulan yet wilnihan haywan\u0308 hawunin caw yijem yin\u0308 cuybanile caw yel chala, haca\u02c8 yute yak\u02c8nicano Comam Dios jet."
                },
                "5": {
                    "verse_nr": "5",
                    "verse": "Wal tinan\u0308 xin, caw chiwalan teyet tato caw yilal xahan chijil coba hununon\u0308. Hune\u02c8 chejbanile chiwak\u02c8an teyet ti\u02c8, caw mach babelto heyabeni, caw hataxtic\u02c8a yet joc yul isk\u02c8ab Comam Dios, hatax tu\u02c8 yichi jabeni."
                },
                "6": {
                    "verse_nr": "6",
                    "verse": "Tato chicoyije chejbanile chal Comam Dios, chaliloj ta caw chijoche tzet chal Comam. Hune\u02c8 chejbanile xajabe yettax joc yul isk\u02c8ab Comam Dios, ha\u02c8 ton coxahann\u0308en coba hununon\u0308."
                },
                "7": {
                    "verse_nr": "7",
                    "verse": "Ebnaj chiak\u02c8ni subchaho anma - Wal tinan\u0308 xin, caw tx\u02c8i\u02c8alxa ebnaj lek\u02c8ti\u02c8wom chiec\u02c8 yul sat yiban\u0308k\u02c8inal ti\u02c8. Chilan xin yalni ebnaj ta mach hulic\u02c8o Comam Jesucristo yin\u0308 anmahil yin\u0308 caw isyelal. Ha\u02c8 huntek\u02c8an ebnaj tu\u02c8 chiak\u02c8ni subchaho anma. Caw xin ayco ishowal ebnaj yin\u0308 Comam."
                },
                "8": {
                    "verse_nr": "8",
                    "verse": "Caw nann\u0308e heyu xin, tajca caw nabn\u0308e cheyu yin\u0308 hemunil yin\u0308 yet Comam. Wal xin caw tz\u02c8ajanojab chu hechahni ispaj selel hemunil tet Comam Dios."
                },
                "9": {
                    "verse_nr": "9",
                    "verse": "Macn\u0308etic\u02c8a chipalc\u02c8oncan\u0308 yiban\u0308 cuybanile aycano jet yu Comam Jesucristo cat isbejnicanoj, chalilo chal tu\u02c8 ta machi Comam Dios yul yanma. Wal taca tzujan yinta cuybanile ak\u02c8bilcano yu Comam xin, wal tu\u02c8 caw ayayto Comam Dios yeb Isc\u02c8ahol Comam yul yanma."
                },
                "10": {
                    "verse_nr": "10",
                    "verse": "Tato ay hunu mac chiapni tec\u02c8atan\u0308, nan xin cuybanile ik\u02c8bil yu, mach chechah yul heyatut, yeb xin mach chek\u02c8ambe hanic\u02c8 ye isc\u02c8ul."
                },
                "11": {
                    "verse_nr": "11",
                    "verse": "Tato chexoc hek\u02c8ambe\u02c8 hanic\u02c8 ye isc\u02c8ul, chalilo chal tu\u02c8 ta ha\u02c8 hunex yin\u0308 hune\u02c8 istx\u02c8ojal chiswatx\u02c8e tu\u02c8."
                },
                "12": {
                    "verse_nr": "12",
                    "verse": "Islahobal carta - Caw hantan\u0308e tzet chiwochehan chiwaltojan teyet, yaj mach chiwochehan chintz\u02c8ibn\u0308etojan yin\u0308 hum ti\u02c8, yuto toxan\u0308e chiwechmahan intohan quexintuclenojan cat xin cotzoteli, hac tu\u02c8 caw chitz\u02c8ajna tzalahilal yul janma."
                },
                "13": {
                    "verse_nr": "13",
                    "verse": "Ha\u02c8 ej yuninal hanoh ay bey ti\u02c8, sic\u02c8bililo yu Comam Dios, chik\u02c8ambeni hanic\u02c8 hawe bey tu\u02c8. \u00a1Hacojab tu\u02c8!"
                }
            }
        }
    }
}