{
    "version": "JAC",
    "book_name": "3 John",
    "book_nr": "64",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISYOX CARTA NAJ SAN JUAN - Caw c\u02c8ul istzotel naj Juan yin\u0308 ju\u1e8dta Gayo - Hanin icham winaj inti\u02c8an, chintz\u02c8ibn\u0308etojan hune\u02c8 carta ti\u02c8 tawet, wu\u1e8dta Gayo, yin\u0308 caw yeli xahan ayach wuhan."
                },
                "2": {
                    "verse_nr": "2",
                    "verse": "Wu\u1e8dtaj, caw chink\u02c8anan tet Comam Dios tato caw haca\u02c8 isc\u02c8ulal hawehico yin\u0308 tzettaj ye tu\u02c8 yet Comam Dios, hac tu\u02c8 xin isc\u02c8ulal chi\u02c8ec\u02c8paxo hawu. Chink\u02c8annipaxojan ta caw hachn\u0308etic\u02c8apaxoj."
                },
                "3": {
                    "verse_nr": "3",
                    "verse": "Caw quintzalahan yet wabenan yalni huntek\u02c8an ebnaj ju\u1e8dta hulic\u02c8oj tato caw yijem ach yin\u0308 isc\u02c8ulal Comam, yebpaxo xin tzujan ach yin\u0308 isyelal."
                },
                "4": {
                    "verse_nr": "4",
                    "verse": "Caw ec\u02c8na chitzalacano wanmahan yet chiwabenan tato caw yijem wuninalan."
                },
                "5": {
                    "verse_nr": "5",
                    "verse": "Wu\u1e8dtaj, caw c\u02c8uln\u0308e hayijen munil yin\u0308 hacolwa yin\u0308 ebnaj ju\u1e8dtaj, hacpax tu\u02c8 xin yin\u0308 ebnaj ju\u1e8dta nan con\u0308obal chi\u02c8ec\u02c8 tac\u02c8atan\u0308."
                },
                "6": {
                    "verse_nr": "6",
                    "verse": "Yet cutxanon\u0308icojan\u0308 bey ti\u02c8 yin\u0308 culto, yalni ebnaj hulico tu\u02c8 tzet isxahanil ay ebnaj hawu. Wal tinan\u0308 xin, caw chiwalan tawet ta chalahico hacolwa yin\u0308 ebnaj yet chito ebnaj yin\u0308 isbel, haca\u02c8 choche isc\u02c8ul Comam Dios ha\u02c8 chawatx\u02c8e."
                },
                "7": {
                    "verse_nr": "7",
                    "verse": "Ebnaj ju\u1e8dta tu\u02c8, ha\u02c8 Istzoti\u02c8 Comam Jes\u00fas chi\u02c8ec\u02c8 ebnaj yala\u02c8c\u02c8oj yuxin mach chu isk\u02c8anni ebnaj colwal tet anma ma\u1e8dto ayoco yul isk\u02c8ab Comam."
                },
                "8": {
                    "verse_nr": "8",
                    "verse": "Walxinto caw yilal cocolwa yin\u0308 ebnaj. Tato chon\u0308colwa yin\u0308 ebnaj, hacojtam caw ha\u02c8 hunon\u0308 lan\u0308an comunla yinta ebnaj yet chi\u02c8ec\u02c8 ebnaj cuywal tu\u02c8."
                },
                "9": {
                    "verse_nr": "9",
                    "verse": "Huntek\u02c8an machiswalil iswatx\u02c8e naj Di\u00f3trefes - Wu\u1e8dtaj, xatic\u02c8a watojan hune\u02c8 wuman teyet maquex ayexxaco yul isk\u02c8ab Comam Dios bey tu\u02c8. Yaj wal naj Di\u00f3trefes xin, caw chaco isba naj iswi\u02c8ehalo yalni. Waxan\u0308ca hanta tzet chiwaltojan yul hum, yaj caw machi yelapno ye yul sat naj yin\u0308 tzet chiwaltojan."
                },
                "10": {
                    "verse_nr": "10",
                    "verse": "Yuxin hayet chinapnihan bey tu\u02c8, caw chiwalicojan istx\u02c8ojal naj yin\u0308 sat, yuto caw chi\u02c8ec\u02c8 naj yalac\u02c8o cok\u02c8umalan\u0308 teyet bey tu\u02c8, yeb lek\u02c8ti\u02c8al chal naj jin\u0308an\u0308. Ma\u1e8dn\u0308etaj tu\u02c8, to caw mach chischahpaxo naj ebnaj jetbihan\u0308 chi\u02c8apni bey tu\u02c8, yaj tato ay ebnaj ju\u1e8dta bey tu\u02c8 chichahni ebnaj xin, caw chicachwa naj yin\u0308, cat xin yinilo naj ebnaj texol."
                },
                "11": {
                    "verse_nr": "11",
                    "verse": "Hach wu\u1e8dtaj caw xahan ayach wuhan, mach chawute haba haca\u02c8 chute isba anma caw machiswalil chiswatx\u02c8e. Hachcachan haca\u02c8 chute isba ebnaj ju\u1e8dta caw c\u02c8ul isbeybal, hac tu\u02c8 chawute haba. Yuto ta han\u0308c\u02c8an\u0308e isc\u02c8ulal chiswatx\u02c8e hunu mac, ha\u02c8 chalniloj tato yetxa Comam Dios yehi. Wal mac machiswalil chiswatx\u02c8e xin, ha\u02c8 chalniloj ta ma\u1e8dto ohtabilo Comam Dios yu."
                },
                "12": {
                    "verse_nr": "12",
                    "verse": "Isc\u02c8ulal iswatx\u02c8e naj Demetrio - Wal naj ju\u1e8dta Demetrio, caw c\u02c8ul chiyute isba naj xol anma, yuto caw haban cotxumni. Caw xin sunil ebnaj ju\u1e8dta chihalnipaxoj tato caw yijem chiyute isba naj yin\u0308 cuybanile caw yel chala, hac tu\u02c8 xin walnipaxojan. Caw heyohtaj tato yet chiwalnihan huno tzet ye tu\u02c8 caw yel chiwalan."
                },
                "13": {
                    "verse_nr": "13",
                    "verse": "Chalto naj Juan ta chil isba naj Gayo - Caw hantan\u0308eto tzet caw chiwoche wala\u02c8tojan tawet, yaj caw mach chiwochehan chintz\u02c8ibn\u0308etojan yul hum ti\u02c8."
                },
                "14": {
                    "verse_nr": "14",
                    "verse": "Yuto caw ayxaco yin\u0308 inc\u02c8ulan intohan cachintuclenojan, cat cotzotel ninoj."
                }
            }
        }
    }
}