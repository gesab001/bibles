{
    "version": "JAC",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISCAB CARTA NAJ SAN PABLO YATO TET MACTA AYXACO YUL ISK\u02c8AB COMAM BEY TESAL\u00d3NICA - Yichebanil iscarta naj Pablo - Hanin Pablo inti\u02c8an yeb ju\u1e8dta Silvano yebpaxo ju\u1e8dta Timoteo chijatojan\u0308 hune\u02c8 carta ti\u02c8 teyet hex ayexxaco yul isk\u02c8ab Comam Jesucristo bey yul con\u0308ob Tesal\u00f3nica, hex hunxa heye yin\u0308 Comam Dios yeb yin\u0308 Comam Jesucristo."
                },
                "2": {
                    "verse_nr": "2",
                    "verse": "Yak\u02c8abayo Comam Dios yeb Comam Jesucristo isc\u02c8ulch\u02c8anil isc\u02c8ul yeb ak\u02c8anc\u02c8ulal texol hesunil."
                },
                "3": {
                    "verse_nr": "3",
                    "verse": "Chiilchati sunil anma yin\u0308 ismul yu Comam Dios yet chul Comam Jesucristo yet iscayelal - Hex wu\u1e8dtaj hex wanab, caw yilal chijak\u02c8an\u0308 yuch\u02c8andiosal tet Comam Dios teyin\u0308, haca\u02c8 caw yehi yuto hunun tz\u02c8ayic isch\u02c8ib heyanico heyanma yin\u0308 Comam Dios, yebpaxo xin caw ec\u02c8balto chexahann\u0308e heba hununex."
                },
                "4": {
                    "verse_nr": "4",
                    "verse": "Yuxin caw chitzala janmahan\u0308 chijalnihan\u0308 hec\u02c8ulal xol hunun majan macta ayxaco yul isk\u02c8ab Comam Jesucristo, yuto caw niman hec\u02c8ul, cheyanipaxico heyanma yin\u0308 Comam Dios, waxan\u0308ca xin caw chextzumbelaxic\u02c8oj cat heyetalaxi."
                },
                "5": {
                    "verse_nr": "5",
                    "verse": "Ha\u02c8 ton ti\u02c8 chihalniloj tato chil Comam yin\u0308 caw istoholal yin\u0308 tzet chielico anma, cat yalni Comam teyet tato ay heyoc yin\u0308 bay chioc Comam yahawiloj, yuto lan\u0308an heyetan heyanma tinan\u0308."
                },
                "6": {
                    "verse_nr": "6",
                    "verse": "Wal xin caw ha\u02c8 istoholal chiswatx\u02c8e Comam Dios, yuxin yilal yanayo Comam isya\u02c8tajil yiban\u0308 huntek\u02c8an anma chiak\u02c8ni ec\u02c8oya\u02c8 heyanma."
                },
                "7": {
                    "verse_nr": "7",
                    "verse": "Hex lan\u0308an heyaben isya\u02c8tajil tinan\u0308, chexyik\u02c8alo Comam Dios xol isya\u02c8tajil tu\u02c8 jintajan\u0308 yet chitit Comam Jesucristo yul satcan\u0308 yeb ebnaj \u00e1ngel caw aycano yip. Chul Comam xol k\u02c8a k\u02c8a\u02c8 yak\u02c8a\u02c8 isya\u02c8tajil tet anma mach chisje yohtan\u0308elo Comam Dios, anma mach chiyoche yabe\u02c8 istzoti\u02c8al colbanile aycano yu Comam Jesucristo."
                },
                "8": {
                    "verse_nr": "8",
                    "verse": "Hex lan\u0308an heyaben isya\u02c8tajil tinan\u0308, chexyik\u02c8alo Comam Dios xol isya\u02c8tajil tu\u02c8 jintajan\u0308 yet chitit Comam Jesucristo yul satcan\u0308 yeb ebnaj \u00e1ngel caw aycano yip. Chul Comam xol k\u02c8a k\u02c8a\u02c8 yak\u02c8a\u02c8 isya\u02c8tajil tet anma mach chisje yohtan\u0308elo Comam Dios, anma mach chiyoche yabe\u02c8 istzoti\u02c8al colbanile aycano yu Comam Jesucristo."
                },
                "9": {
                    "verse_nr": "9",
                    "verse": "Chialaxcanto anma tu\u02c8 yin\u0308 isya\u02c8tajil yin\u0308 huneln\u0308e, cat yilaxilo sata Comam Dios, hac tu\u02c8 xin matxa bak\u02c8inal chiyil anma tu\u02c8 isc\u02c8ulal Comam yeb yip Comam."
                },
                "10": {
                    "verse_nr": "10",
                    "verse": "Hayet hune\u02c8 tz\u02c8ayical yet chihul Comam tu\u02c8, caw niman yelapno ye Comam yul sat macta yetxa Comam yehi, yeb mac xayayto yul yanma yin\u0308 Comam. Xol mac tu\u02c8 xin ayexico hex ti\u02c8, yuto heyaco heyanma yin\u0308 hune\u02c8 tzoti\u02c8 halbilcano juhan\u0308."
                },
                "11": {
                    "verse_nr": "11",
                    "verse": "Yuxinto caw chon\u0308txahlihan\u0308 teyin\u0308, chicok\u02c8annihan\u0308 tet Comam Dios haxinwal caw c\u02c8ulex yul sat, ay heyoc yin\u0308 yawtebal Comam. Chijalnipaxojan\u0308 ta chak\u02c8 Comam yip teyet hewatx\u02c8en sunil isc\u02c8ulal choche hec\u02c8ul, yeb yin\u0308 munil chewatx\u02c8e tet Comam, yuto ayco heyanma yin\u0308 Comam."
                },
                "12": {
                    "verse_nr": "12",
                    "verse": "Hac tu\u02c8 xin chialaxico ismay Comam Jesucristo heyu. Chialaxpaxico hewinajil yu isc\u02c8ulal Comam Dios yeb xin Comam Jesucristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Cuybanile yin\u0308 yet yalan\u0308to ma\u1e8dto chihul Comam Jesucristo - Tinan\u0308 hex wu\u1e8dtaj hex wanab, chijaltojan\u0308 heyabe\u02c8 tzet chu yul Comam Jesucristo, yeb yet chon\u0308iscutxbanicoj."
                },
                "2": {
                    "verse_nr": "2",
                    "verse": "Chiwaltojan teyet machojab subutajo hexiwcan\u0308, yeb henani hunuxa tzet ye tu\u02c8 ta chihallax teyet tato istiempohalxa yulbal Comam Jesucristo. Waxan\u0308ca chihallax teyet ta ay tzet illax yin\u0308 haca\u02c8 wayique, maca hunuxa tzoti\u02c8, maca hunu carta chiapni teyet hacojtam han\u0308on\u0308an\u0308 chijatojan\u0308 chihalni tato ayxayo istz\u02c8ayical yulbal Comam Jesucristo."
                },
                "3": {
                    "verse_nr": "3",
                    "verse": "Mach cheyak\u02c8 subchaho heba, yuto yet yalan\u0308ato ma\u1e8dto chihul Comam, ay hune\u02c8 tiempohal bay tzetc\u02c8a mac chipaq\u02c8uico yin\u0308 Comam Dios, cat isyenican\u0308 isba hune\u02c8 naj yahawil istx\u02c8ojal. Ha\u02c8 hune\u02c8 naj tu\u02c8 yilal yalaxto naj yin\u0308 isya\u02c8tajil xol k\u02c8a k\u02c8a\u02c8."
                },
                "4": {
                    "verse_nr": "4",
                    "verse": "Ha\u02c8 ton hune\u02c8 naj tu\u02c8 chiyican\u0308 isba cat yoc naj howal yin\u0308 huntek\u02c8an chihallax diosal, maca huntek\u02c8an bay chiyiyo isba anma. Chanic\u02c8to isba naj yul yatut Comam Dios cat yalni naj tato ha\u02c8 naj caw dioscanoj."
                },
                "5": {
                    "verse_nr": "5",
                    "verse": "\u00bfTom matxa chitit hune\u02c8 ti\u02c8 yul hec\u02c8ul xin? Caw walan teyet yet ayinan texol."
                },
                "6": {
                    "verse_nr": "6",
                    "verse": "Yaja\u02c8 heyohta mac chioc majno sata naj yun\u0308e mach chihul naj yalan\u0308to istiempohal bay halbilcano yu Comam Dios."
                },
                "7": {
                    "verse_nr": "7",
                    "verse": "Wal xin, chimunla naj yahawil istx\u02c8ojal yin\u0308 ewantajil xol anma tinan\u0308, cachanxan\u0308e xin chechma naj yilaxilo hune\u02c8 mac mach chichahniti naj, cat yul lemna naj."
                },
                "8": {
                    "verse_nr": "8",
                    "verse": "Ha\u02c8 to tu\u02c8 xin chisyecan\u0308 isba naj yahawil istx\u02c8ojal tu\u02c8, yaja\u02c8 hayet chihul Comam Jesucristo yeb isk\u02c8ak\u02c8al yip cat isxuno camo Comam naj yahawil istx\u02c8ojal tu\u02c8."
                },
                "9": {
                    "verse_nr": "9",
                    "verse": "Naj Yahawil Istx\u02c8ojal tu\u02c8, ha\u02c8 yip naj matzwalil ayco yin\u0308 naj. Can\u0308 chute isba naj, caw ay tzet chi\u2011la\u2011iswatx\u02c8e naj, chic\u02c8ay isc\u02c8ul anma yilni. Chisyenipaxo naj huntek\u02c8an c\u02c8aybalc\u02c8ule yun\u0308e issubcha anma yu naj."
                },
                "10": {
                    "verse_nr": "10",
                    "verse": "Sunil yip ej istx\u02c8ojal chimunla yu naj yahawil istx\u02c8ojal tu\u02c8, yun\u0308e yak\u02c8ni subchaho naj anma cat cam yetanto isba, cat istocano yin\u0308 isya\u02c8tajil. Yuto huntek\u02c8an anma tu\u02c8 matxatic\u02c8a choche isc\u02c8ul ischab isyelal tzet chal Comam Dios, yuxin mach chischah iscolbanil tet Comam."
                },
                "11": {
                    "verse_nr": "11",
                    "verse": "Yu mach chischah anma isyelal Comam Dios, yuxin ton\u0308e chil Comam chiak\u02c8lax somchahoto isnabal cat yanito isba xol huntek\u02c8an lek\u02c8ti\u02c8al tu\u02c8."
                },
                "12": {
                    "verse_nr": "12",
                    "verse": "Hac tu\u02c8 chub iscawxico ismul anma tu\u02c8 yiban\u0308 yu machi yayto Istzoti\u02c8 Comam Dios yul yanma, yu ec\u02c8na chocheto sunil istx\u02c8ojal."
                },
                "13": {
                    "verse_nr": "13",
                    "verse": "Sic\u02c8bilon\u0308xalo yu Comam yu cochahni cocolbanil - Hex wu\u1e8dtaj hex wanab, caw xahan ayex yu Comam Jesucristo. Yilal jak\u02c8nihan\u0308 yuch\u02c8andiosal teyin\u0308, yuto yet yalan\u0308tocanoj quexissic\u02c8nilo Comam yun\u0308e hecolchacano yu Comam Esp\u00edritu Santo, Comam quexpohnicanilo yeto Comam Dios, yeb yu heyanayto yul heyanma yin\u0308 isyelal."
                },
                "14": {
                    "verse_nr": "14",
                    "verse": "Yu hune\u02c8 tu\u02c8 yuxin quexyawte Comam, yu istzoti\u02c8al colbanile con\u0308ec\u02c8an\u0308 jala\u02c8c\u02c8ojan\u0308 teyet yuxin ay heyoc yin\u0308 issak\u02c8alil ayco yin\u0308 Comam Jesucristo."
                },
                "15": {
                    "verse_nr": "15",
                    "verse": "Yuxin hex wu\u1e8dtaj hex wanab, toholojab cheyute heba yin\u0308 Comam, mach chec\u02c8ayto cuybanile halbilcano teyet juhan\u0308 yeb cuybanile jatojan\u0308 teyet yul carta."
                },
                "16": {
                    "verse_nr": "16",
                    "verse": "Caw xahan ayon\u0308 yu Comam Jesucristo, yeb yu Comam Dios Mame, ha\u02c8 chiak\u02c8ni yak\u02c8lobal janma yin\u0308 sunilbal tiempo. Chak\u02c8nipaxo hune\u02c8 isc\u02c8ulch\u02c8anil jet bay chicawxi coc\u02c8ul."
                },
                "17": {
                    "verse_nr": "17",
                    "verse": "Ha\u02c8ojab Comam Dios chiak\u02c8ni yip heyanma cat quexislin\u0308bani, haxinwal c\u02c8ul tzet chewatx\u02c8e yul sat Comam yeb tzet cheyala."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Txahlan\u0308we jin\u0308an\u0308 - Wal tinan\u0308, hex wu\u1e8dtaj hex wanab, txahlan\u0308we jin\u0308an\u0308, haxinwal yin\u0308 an\u0308e chiapni Istzoti\u02c8 Comam Dios sunil baytajtu\u02c8wal, yeb yun\u0308e istzala isc\u02c8ul anma ischahnicanoj, haca\u02c8 yu istzala hec\u02c8ul yet heyanico heba yul isk\u02c8ab Comam."
                },
                "2": {
                    "verse_nr": "2",
                    "verse": "Txahlan\u0308wepaxo yu con\u0308iscolnilojan\u0308 Comam Dios yul isk\u02c8ab anma machiswalil yeb tx\u02c8oj isnabal, yuto mach sunilo anma chichahnayto Istzoti\u02c8 Comam Dios yul yanma."
                },
                "3": {
                    "verse_nr": "3",
                    "verse": "Wal Comam Dios chij isba sunil tzet chala, ha\u02c8 Comam chexiptzeni, cat quexiscolni yul isk\u02c8ab istx\u02c8ojal."
                },
                "4": {
                    "verse_nr": "4",
                    "verse": "Chicawxi coc\u02c8ulan\u0308 yin\u0308 Comam Dios tato ayexico heyijen sunil tzet chijalan\u0308 teyet, yeb ta caw chelahico heyijeni."
                },
                "5": {
                    "verse_nr": "5",
                    "verse": "Ha\u02c8ojab Comam Jesucristo chicolwa teyin\u0308, haxinwal cheyohtan\u0308e ta xahan ayex yu Comam Dios, cat xin istecha sunil isya\u02c8tajil heyu yu yip Comam Jesucristo."
                },
                "6": {
                    "verse_nr": "6",
                    "verse": "Sunil mac yilal ismunlahi - Hex wu\u1e8dtaj hex wanab, yin\u0308 isbi Cocolomal Jesucristo chijaltojan\u0308 hune\u02c8 chejbanile ti\u02c8 teyet tato chepohilo heba yin\u0308 ebnaj ju\u1e8dta mach chisje isc\u02c8ul munlahoj, yeb mach chisyije cuybanile halbilcano teyet juhan\u0308."
                },
                "7": {
                    "verse_nr": "7",
                    "verse": "Yuto heyohtaxatic\u02c8a tzet wal heyuni, haca\u02c8 yebil teyet juhan\u0308. Han\u0308on\u0308ti\u02c8an\u0308 yet ayon\u0308an\u0308 texol machi hunu tz\u02c8ayical ti\u02c8 mach con\u0308munlahan\u0308."
                },
                "8": {
                    "verse_nr": "8",
                    "verse": "Heyohtaj tato mach ton\u0308eho con\u0308wa\u02c8an\u0308 texol, wal xin con\u0308munlahan\u0308 tz\u02c8ayical yeb ak\u02c8balil yun\u0308e matzet chicok\u02c8anan\u0308 teyet."
                },
                "9": {
                    "verse_nr": "9",
                    "verse": "Waxan\u0308ca xin ay jipan\u0308 cok\u02c8annihan\u0308 tzet chicolohan\u0308 teyet, yaj con\u0308munlahan\u0308 yun\u0308e coyenicanojan\u0308 tato hac tu\u02c8 cheyutepaxoj."
                },
                "10": {
                    "verse_nr": "10",
                    "verse": "Yet ayon\u0308an\u0308 texol tu\u02c8, chijalnihan\u0308 hune\u02c8 cuybanile ti\u02c8: \u201cMac mach chisje isc\u02c8ul chimunlahi, machojab chiwa\u02c8paxoj,\u201d con\u0308chiyan\u0308."
                },
                "11": {
                    "verse_nr": "11",
                    "verse": "Yaj xin xajabepaxojan\u0308 tato ay mac texol tu\u02c8 ton\u0308e chieq\u02c8ui, mach chimunlahi; ton\u0308e chilo istiempo anma."
                },
                "12": {
                    "verse_nr": "12",
                    "verse": "Ha\u02c8 tet huntek\u02c8an anma tu\u02c8 chijaltojan\u0308 yu yip Comam Jesucristo tato munlahojab yin\u0308 ak\u02c8anc\u02c8ulal, haxinwal ha\u02c8 caw chiik\u02c8ni tzet chislo."
                },
                "13": {
                    "verse_nr": "13",
                    "verse": "Hex wu\u1e8dtaj hex wanab, machojab chexsiquilo hewatx\u02c8en isc\u02c8ulal."
                },
                "14": {
                    "verse_nr": "14",
                    "verse": "Tato ay mac mach chiyijen tzet chijaltojan\u0308 yul hune\u02c8 hum ti\u02c8, ton\u0308eojab cheyila maca matxa xin chehunba heba yebi haxinwal chitx\u02c8ixwican\u0308."
                },
                "15": {
                    "verse_nr": "15",
                    "verse": "Yaj xin mach cheyaco hehowal yin\u0308, wal xin cuywe yin\u0308 istoholal, yuto ju\u1e8dtapaxo yehi."
                },
                "16": {
                    "verse_nr": "16",
                    "verse": "Yet yalnito naj Pablo ta chil isba macta ayxaco yul isk\u02c8ab Comam Dios - Ha\u02c8ojab Comam yahawil ak\u02c8anc\u02c8ulal chiak\u02c8ni ak\u02c8anc\u02c8ulal teyet hesunil yin\u0308 sunilbal tiempo. Tzalahojab hec\u02c8ul, waxan\u0308ca ay bisc\u02c8ulal chiay texol. Ayojabn\u0308etic\u02c8aco Comam heyetbiho hesunil."
                },
                "17": {
                    "verse_nr": "17",
                    "verse": "Wal hanin Pablo inti\u02c8an, han\u2011caw\u2011inan chintz\u02c8ibn\u0308etojan tato cheyil heba yin\u0308 hecawil. Inbihan chioc yin\u0308 hune\u02c8 hum ti\u02c8 haca\u02c8 chu intz\u02c8ibn\u0308entojan sunilej incartahan."
                },
                "18": {
                    "verse_nr": "18",
                    "verse": "Ha\u02c8ojab Comam Jesucristo chiak\u02c8ni isc\u02c8ulch\u02c8anil teyet hesunil. \u00a1Hacojab tu\u02c8!"
                }
            }
        }
    }
}