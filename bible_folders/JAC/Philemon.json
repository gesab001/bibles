{
    "version": "JAC",
    "book_name": "Philemon",
    "book_nr": "57",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISCARTA NAJ SAN PABLO YATO TET NAJ FILEM\u00d3N - Yichebanil iscarta naj Pablo - Hanin Pablo inti\u02c8an, ayinicojan preso yu walnic\u02c8ojan Istzoti\u02c8 Comam Jesucristo. Haninan yeb ju\u1e8dta Timoteo chicotz\u02c8ibn\u0308etojan\u0308 hune\u02c8 carta ti\u02c8 tawet wu\u1e8dta Filem\u00f3n; xahan ayach juhan\u0308, jetbipaxo coba yin\u0308 ismunil Comam Dios."
                },
                "2": {
                    "verse_nr": "2",
                    "verse": "Chicotz\u02c8ibn\u0308epaxtojan\u0308 tet ix janab Apia, yebpaxo tet naj ju\u1e8dta Arquipo, naj caw colwa jin\u0308an\u0308 yin\u0308 ismunil Comam Dios, yeb tet sunil mac ayxaco yul isk\u02c8ab Comam Dios chiscutxba isba bey hawatut."
                },
                "3": {
                    "verse_nr": "3",
                    "verse": "Ha\u02c8ojab Comam Dios Mame, yeb Comam Jesucristo Jahawil chiak\u02c8ni isc\u02c8ulch\u02c8anil isc\u02c8ul, yeb ak\u02c8anc\u02c8ulal teyet."
                },
                "4": {
                    "verse_nr": "4",
                    "verse": "Isc\u02c8ulch\u02c8anil isc\u02c8ul naj Filem\u00f3n yeb caw ayco yanma naj yin\u0308 Comam Dios - Yet chintxahlihan tet Comam Dios hunta el, cha\u1e8dinnatijan, chiwak\u02c8nihan yuch\u02c8andiosal tawin\u0308 tet Comam."
                },
                "5": {
                    "verse_nr": "5",
                    "verse": "Yuto xawabehan tato caw xahan chawil macta yetxa Comam yehi, yeb ta caw ayco hawanma yin\u0308 Comam Jes\u00fas."
                },
                "6": {
                    "verse_nr": "6",
                    "verse": "Caw chink\u02c8anan tet Comam Dios ta ha\u02c8 anma xayaco isba yul isk\u02c8ab Comam Jesucristo, yu chila ta ayco hawanma yin\u0308 Comam Dios, caw chistxumiloj tato han\u0308c\u02c8an\u0308e Comam Jesucristo chiak\u02c8ni isc\u02c8ulal jet."
                },
                "7": {
                    "verse_nr": "7",
                    "verse": "Wu\u1e8dtaj, caw chintzalahan yeb xin caw chiyik\u02c8 yip wanmahan yu isc\u02c8ulch\u02c8anil hac\u02c8ul, yuto hawu yuxin xaischah macta yetxa Comam Dios yak\u02c8lobal yanma."
                },
                "8": {
                    "verse_nr": "8",
                    "verse": "Tzotelto naj Pablo yin\u0308 naj On\u00e9simo tet naj Filem\u00f3n - Haninti\u02c8an ischejab Comam Jesucristo wehan, yuxin chu walnihan tawet baytet caw yilal hawatx\u02c8eni."
                },
                "9": {
                    "verse_nr": "9",
                    "verse": "Yaja\u02c8 haca\u02c8 chu yay cosat cok\u02c8anni hunu tzet ye tu\u02c8, hac tu\u02c8 chu walnitojan tawet, yuto caw xahan ayach wuhan. Hanin Pablo inti\u02c8an icham inxahan, caw xin ayinicojan preso yu chiwalic\u02c8ojan Istzoti\u02c8 Comam Jesucristo."
                },
                "10": {
                    "verse_nr": "10",
                    "verse": "Caw chinocan ink\u02c8ana\u02c8an tawet yin\u0308 naj On\u00e9simo, naj ti\u02c8 haca\u02c8tan\u0308e inc\u02c8aholan ye naj, yuto ischah naj Comam Jesucristo yul yanma yet ayinicojan preso ti\u02c8."
                },
                "11": {
                    "verse_nr": "11",
                    "verse": "Naj On\u00e9simo ti\u02c8, haca\u02c8 hunu chejab caw matzet chiocnicoj, hac tu\u02c8 ye naj hawu yet yalan\u0308tocanoj, yaja\u02c8 wal tinan\u0308 xin caw chiocnoco naj hawu, haca\u02c8 yu yocnico naj wuhan bey ti\u02c8."
                },
                "12": {
                    "verse_nr": "12",
                    "verse": "Wal tinan\u0308 chiwatojan naj tac\u02c8atan\u0308 hunelxa, c\u02c8ul chu hachahni naj, haca\u02c8ojtam haninan chinhachahan."
                },
                "13": {
                    "verse_nr": "13",
                    "verse": "Wochebalan chicancano naj inc\u02c8atan\u0308an yu inchejnihan naj, ha\u02c8ojtam xin hach chachinchejan selelo naj yulbal ayinictijan yul preso ti\u02c8 yu Tzoti\u02c8 c\u02c8ul yet colbanile."
                },
                "14": {
                    "verse_nr": "14",
                    "verse": "Yaja\u02c8 mach chisje inc\u02c8ulan inwatx\u02c8ehan hunu tzet ye tu\u02c8 yalan\u0308to ma\u1e8dto chiwabehan tzet chawute hawalni, haxinwal hune\u02c8 chink\u02c8anan tawet ti\u02c8 machojab lan\u0308biloj, wal xin yin\u0308ojab hawanma chitita."
                },
                "15": {
                    "verse_nr": "15",
                    "verse": "Naj On\u00e9simo ti\u02c8, el naj hanic\u02c8 tiempohal tac\u02c8atan\u0308, yaja\u02c8 yun\u0308e ismeltzo naj tac\u02c8atan\u0308 yin\u0308 huneln\u0308e."
                },
                "16": {
                    "verse_nr": "16",
                    "verse": "Yaja\u02c8 matxa haca\u02c8o hunu chejab chuco naj, wal xin caw nimanojab yelapno naj yul hasat, haca\u02c8 hunu ju\u1e8dta caw ochebil ju. Walinan caw xahan ay naj wuhan bey ti\u02c8, walachpaxo xin, ec\u02c8nahojab xahan chawil naj. Machn\u0308eojabtaj yu jet anmahil naj yuxin xahan chawil naj, walxinto yu ju\u1e8dtaxa naj yin\u0308 Comam Jesucristo."
                },
                "17": {
                    "verse_nr": "17",
                    "verse": "Yuxin ta caw ju\u1e8dtaxa coba yin\u0308 Comam chawabe, chah naj hacojtam haninan chinapnihan tac\u02c8atan\u0308."
                },
                "18": {
                    "verse_nr": "18",
                    "verse": "Tato ay hunu istx\u02c8ojal iswatx\u02c8e naj tawin\u0308, maca ta ay isc\u02c8as naj tawet, teye wetan."
                },
                "19": {
                    "verse_nr": "19",
                    "verse": "Hanin Pablo inti\u02c8an han\u2011caw\u2011inan chintz\u02c8ibn\u0308etojan, tato ay isc\u02c8as naj tawet haninan chintohlahan, waxan\u0308ca xin chinnatijan tawet tato aypaxo hac\u02c8as wetan, yuto haninan walan Istzoti\u02c8 Comam Jesucristo tawet yet hachahni Comam yul hawanma."
                },
                "20": {
                    "verse_nr": "20",
                    "verse": "Hach wu\u1e8dtaj yije tzet chink\u02c8anan tawet ti\u02c8, yuto yuninalxa Comam Dios hawehi. Ak\u02c8 yak\u02c8lobal wanmahan, yuto ju\u1e8dtaxa coba yin\u0308 Comam Jesucristo."
                },
                "21": {
                    "verse_nr": "21",
                    "verse": "Chintz\u02c8ibn\u0308etojan huntek\u02c8an ti\u02c8 tawet yuto wohtajan tato caw yijemach, caw wohtapaxojan tato ec\u02c8balto tzet chayije yiban\u0308 tzet chiwaltoti\u02c8an."
                },
                "22": {
                    "verse_nr": "22",
                    "verse": "Chiwalnipaxtojan tawet, chasay nino bay chinehan yet chinapnihan texol. Caw xin chiwacojan yipo wanmahan ta yu chextxahli win\u0308an tet Comam Dios, chiel yin\u0308 isc\u02c8ul Comam intohan quexwilnojan."
                },
                "23": {
                    "verse_nr": "23",
                    "verse": "Islahobal iscarta naj Pablo - Chalto naj ju\u1e8dta Epafras ta chawil haba bey tu\u02c8, ayco naj preso wintajan bey ti\u02c8 yu yalnipaxic\u02c8o naj Istzoti\u02c8 Comam Jesucristo."
                },
                "24": {
                    "verse_nr": "24",
                    "verse": "Chalpaxto ju\u1e8dta Marcos, ju\u1e8dta Aristarco, ju\u1e8dta Demas yeb ju\u1e8dta Lucas ta cheyil heba bey tu\u02c8; ebnaj ti\u02c8 wet munlawomalan yin\u0308 ismunil Comam Dios."
                },
                "25": {
                    "verse_nr": "25",
                    "verse": "Ha\u02c8ojab Comam Jesucristo Jahawil chianayo isc\u02c8ulch\u02c8anil isc\u02c8ul teyiban\u0308 bey tu\u02c8."
                }
            }
        }
    }
}