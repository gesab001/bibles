{
    "version": "JAC",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "ISBABEL CARTA NAJ SAN PABLO YATO TET NAJ TIMOTEO - Yichebanil iscarta naj Pablo - Hanin Pablo inti\u02c8an, ischejab Comam Jesucristo wehan. Ak\u02c8bil inmunilan yu Comam Dios Cocolomal, yeb yu Comam Jesucristo, Comam ayco yipo janma."
                },
                "2": {
                    "verse_nr": "2",
                    "verse": "Chintz\u02c8ibn\u0308etojan hune\u02c8 carta ti\u02c8 tawet hach Timoteo. Inc\u02c8aholan hawe yin\u0308 Comam, yuto wuhan yuxinto hachayto isyelal yul hawanma. Yak\u02c8ab Comam Dios Mame yeb Jahawil Jesucristo isc\u02c8ulal yeb issak\u02c8alil isc\u02c8ul yeb xin ak\u02c8anc\u02c8ulal tawet."
                },
                "3": {
                    "verse_nr": "3",
                    "verse": "Yalto naj Pablo ta chicachwa naj Timoteo yin\u0308 anma machiswalil iscuywahi - Yet inbeyan yul ismajul Macedonia, caw ink\u02c8anan tawet tato cha\u1e8dcancano yul con\u0308ob Efeso yun\u0308e hacachni ebnaj chi\u02c8ak\u02c8ni huntek\u02c8an cuybanile ma\u1e8dtaj yecoj."
                },
                "4": {
                    "verse_nr": "4",
                    "verse": "Machojab chischah ebnaj ju\u1e8dtaj yeb ebix janab yabe\u02c8 ic\u02c8ti\u02c8 mach istan\u0308bal yiban\u0308ilo ebnaj jichmam. Huntek\u02c8an tu\u02c8, caw comon tzoti\u02c8 yec\u02c8baln\u0308e tiempo yehi, mach chicolwa jin\u0308 yin\u0308 coyijen tzet chal Comam Dios, yeb janico janma yin\u0308 Comam."
                },
                "5": {
                    "verse_nr": "5",
                    "verse": "Ha\u02c8 tzet yelapno chejbanile chiwaltoti\u02c8an, ha\u02c8 coxahann\u0308en coba. Hune\u02c8 coxahann\u0308en coba chitit yul janma caw saj, yeb machi nich\u02c8ano istx\u02c8ojal nabil yu."
                },
                "6": {
                    "verse_nr": "6",
                    "verse": "Wal xin, ay mac texol tu\u02c8 xayilo isba yin\u0308 huntek\u02c8an isc\u02c8ulal tu\u02c8, haxa yin\u0308 huntek\u02c8an issucal bay chaco isnabal."
                },
                "7": {
                    "verse_nr": "7",
                    "verse": "Choche ebnaj ch\u02c8oc ebnaj cuywawomal yin\u0308 cuybanile aycano yu naj Mois\u00e9s, yaj mach chitxumcha yu ebnaj yin\u0308 tzet chala, yebpaxo yin\u0308 tzet chak\u02c8 ebnaj iscuyu\u02c8 anma, caw xin chischilba ebnaj yalni."
                },
                "8": {
                    "verse_nr": "8",
                    "verse": "Johtaj tato c\u02c8ul cuybanile aycano yu naj Mois\u00e9s, yaja\u02c8 ta haca\u02c8 tzet choche Comam Dios yin\u0308, ha\u02c8 chijic\u02c8oj."
                },
                "9": {
                    "verse_nr": "9",
                    "verse": "Txumweloj tato mach ak\u02c8lax chejbanile yu naj Mois\u00e9s yu iscachwa yin\u0308 anma c\u02c8ul chute isba; walxinto yu iscachwa yin\u0308 anma man\u0308c\u02c8om yin\u0308 tzet chal Comam Dios, yeb mach caw yijemoj, yeb huntek\u02c8an machi Dios yul sat, caw mulumpaxoj, huntek\u02c8an anma machiswalil yanma, huntek\u02c8an chiyahni sunil tzet chitit bay ay Comam Dios, huntek\u02c8an chipotx\u02c8ni ismam maca ismi\u02c8, yeb sunil huntek\u02c8an anma mak\u02c8om."
                },
                "10": {
                    "verse_nr": "10",
                    "verse": "Chicachwapaxo yin\u0308 macta ixlom yeb macta winajlom, yeb huntek\u02c8an ebnaj cheta isba yeb yet winajil, yeb mac chi\u02c8elk\u02c8anto yet anmahil, yeb xin mac lek\u02c8ti\u02c8, yeb huntek\u02c8an ton\u0308etic\u02c8a chawte isbi Comam Dios xol sucal tzoti\u02c8 chi\u2011la\u2011yala, hac pax tu\u02c8 xin sunil huntek\u02c8an anma chicajni cuybanile caw yel chala."
                },
                "11": {
                    "verse_nr": "11",
                    "verse": "Ha\u02c8 hune\u02c8 cuybanile caw yel chala, ha\u02c8 ton Tzoti\u02c8 c\u02c8ul yet colbanile caw sak\u02c8alcanoj. Hune\u02c8 yak\u02c8cano Comam Dios wetan yun\u0308e walnic\u02c8ojan xol anma; caw niman yelapno Comam Dios."
                },
                "12": {
                    "verse_nr": "12",
                    "verse": "Chitzala naj Pablo yuto tz\u02c8ay isc\u02c8ul Comam Dios yin\u0308 naj - Chiwak\u02c8an yuch\u02c8andiosal tet Comam Jesucristo Jahawil, yuto yak\u02c8 Comam wipan, yu yijeminan chil Comam, yuxinto quinyacojan Comam yin\u0308 ismunil,"
                },
                "13": {
                    "verse_nr": "13",
                    "verse": "waxan\u0308ca xin walan tzoti\u02c8 tx\u02c8oj yin\u0308 Comam yet yalan\u0308tocanoj, yeb caw caj wilan Comam, yeb inbahan Comam. Yaj xin caw tz\u02c8ay isc\u02c8ul Comam Dios win\u0308an yuto mach wohtajojan tato machiswalil huntek\u02c8an inwatx\u02c8e\u02c8tu\u02c8an, yeb xin ma\u1e8dto chinchahan Comam Jesucristo yul wanmahan."
                },
                "14": {
                    "verse_nr": "14",
                    "verse": "Yak\u02c8ni Comam sunil isc\u02c8ulch\u02c8anil isc\u02c8ul wetan, yeb wanaytojan yul wanmahan yin\u0308 Comam, yak\u02c8nipaxo isc\u02c8ulch\u02c8anil isc\u02c8ul wetan haca\u02c8 hune\u02c8 chak\u02c8 Comam tet mac hunxa ye yeb Comam Jesucristo."
                },
                "15": {
                    "verse_nr": "15",
                    "verse": "Hune\u02c8 chiwalti\u02c8an caw yelcanoj. Sunil anma yilal yanayto yul yanma tato hulic\u02c8o Comam Jesucristo yul sat yiban\u0308k\u02c8inal ti\u02c8 yun\u0308e iscolnicanilo sunil anma mulum. Xol sunil huntek\u02c8an anma mulum tu\u02c8, haninti\u02c8an ec\u02c8bal mulum inan."
                },
                "16": {
                    "verse_nr": "16",
                    "verse": "Yuxin tz\u02c8ay isc\u02c8ul Comam Dios win\u0308an. Hac tu\u02c8 xin, win\u0308an isyelo Comam Jesucristo sunil isnimanc\u02c8ulal chiyak\u02c8 tet anma mulum. Yuxinto haninan ayinicojan yechelo sunil anma chichahnayto Comam Jesucristo yul yanma yun\u0308e ischahnicano k\u02c8inale mach istan\u0308bal."
                },
                "17": {
                    "verse_nr": "17",
                    "verse": "Yuxin nimanojab yelapno Comam yul cosat, jak\u02c8aweco ismay Comam Dios yin\u0308 sunilbal tiempo. Comam tu\u02c8 machi bak\u02c8inal chicamiloj, yahawn\u0308etic\u02c8a yehico sunilbal tiempo mach chijil yin\u0308 Comam yu cosat, ha\u02c8n\u0308e caw Dios. \u00a1Hacojab tu\u02c8!"
                },
                "18": {
                    "verse_nr": "18",
                    "verse": "Hach Timoteo, inc\u02c8aholan yin\u0308 Comam. Chiwaltojan hune\u02c8 hachejbanil ti\u02c8, tato chawihti hawanma tawin\u0308, hapahnito istx\u02c8ojal haca\u02c8 hunu naj soldado mach chixiw yak\u02c8ni howal. Hac tu\u02c8 chawute haba, c\u02c8ulojabn\u0308etic\u02c8a hanabal haca\u02c8 yalni huntek\u02c8an ebnaj tawin\u0308; Comam Esp\u00edritu ak\u02c8ni yala\u02c8 ebnaj. Aypaxo huntek\u02c8anxa ebnaj yu mach c\u02c8ulo chiec\u02c8 yin\u0308 isnabal yuxinto yilo yanma ebnaj yin\u0308 Comam."
                },
                "19": {
                    "verse_nr": "19",
                    "verse": "Hach Timoteo, inc\u02c8aholan yin\u0308 Comam. Chiwaltojan hune\u02c8 hachejbanil ti\u02c8, tato chawihti hawanma tawin\u0308, hapahnito istx\u02c8ojal haca\u02c8 hunu naj soldado mach chixiw yak\u02c8ni howal. Hac tu\u02c8 chawute haba, c\u02c8ulojabn\u0308etic\u02c8a hanabal haca\u02c8 yalni huntek\u02c8an ebnaj tawin\u0308; Comam Esp\u00edritu ak\u02c8ni yala\u02c8 ebnaj. Aypaxo huntek\u02c8anxa ebnaj yu mach c\u02c8ulo chiec\u02c8 yin\u0308 isnabal yuxinto yilo yanma ebnaj yin\u0308 Comam."
                },
                "20": {
                    "verse_nr": "20",
                    "verse": "Hac tu\u02c8 yute isba naj Himeneo yeb naj Alejandro; yuxin wacojan ebnaj yul isk\u02c8ab naj matzwalil yun\u0308e yilni ebnaj tato mach chu jalni tzoti\u02c8 tx\u02c8oj yin\u0308 Comam Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Chejbanile yiban\u0308ilo baytet yin\u0308 yilal cotxahli - Wal tinan\u0308, ha\u02c8 huntek\u02c8an ti\u02c8 chintak\u02c8etojan teyet, tato chek\u02c8an tet Comam Dios sunil tzet chi\u2011la\u2011ocnico heyu. Yilal hek\u02c8anni tet Comam, cat heyanico sunil tzet cheyoche yul isk\u02c8ab Comam, cat heyak\u02c8ni yuch\u02c8andiosal tet Comam yin\u0308 sunil anma ay yul sat yiban\u0308k\u02c8inal ti\u02c8."
                },
                "2": {
                    "verse_nr": "2",
                    "verse": "Yilal cotxahli tet Comam Dios yin\u0308 ebnaj yahaw con\u0308ob yeb huntek\u02c8anxa ebnaj ayco jahawil, haxinwal mach isya\u02c8tajil chihul coxol cat jec\u02c8 yin\u0308 ak\u02c8anc\u02c8ulal; haxinwal chu janico janma yin\u0308 Comam Dios cat yec\u02c8 yin\u0308 istoholal."
                },
                "3": {
                    "verse_nr": "3",
                    "verse": "Huntek\u02c8an cotxah tu\u02c8 caw c\u02c8ul, yeb caw sak\u02c8al yul sat Comam Dios, Cocolomal."
                },
                "4": {
                    "verse_nr": "4",
                    "verse": "Chiyoche Comam Dios tato sunil anma chicolchahi, cat yohtan\u0308enilo isyelal."
                },
                "5": {
                    "verse_nr": "5",
                    "verse": "Yuto hune\u02c8n\u0308ech\u02c8an Comam Dios aya, yebpaxo hune\u02c8n\u0308ech\u02c8an mac chitzotel jin\u0308 tet Comam, ha\u02c8 ton Comam Jesucristo, Comam oc anmahil."
                },
                "6": {
                    "verse_nr": "6",
                    "verse": "Yaco isba Comam Jesucristo yul isk\u02c8ab camical yun\u0308e istohlan ismul sunil anma. Hune\u02c8 ti\u02c8 isyelo isba yet yapni istiempohal."
                },
                "7": {
                    "verse_nr": "7",
                    "verse": "Yuxinto ak\u02c8lax inmunilan wocan ischejabo Comam Jesucristo yun\u0308e inpujbanic\u02c8ojan hune\u02c8 tu\u02c8, cat incuynicantojan anma mach Israeloj yin\u0308 isyelal, yeb yin\u0308 janico janma yin\u0308 Comam. Hune\u02c8 chiwalti\u02c8an mach lek\u02c8ti\u02c8aloj, to caw yeli."
                },
                "8": {
                    "verse_nr": "8",
                    "verse": "Yuxinto chiwochehan tato chitxahli ebnaj ju\u1e8dta ay yul hunun con\u0308ob. Sajojab yanma ebnaj ju\u1e8dtaj yet chiyahnican\u0308 isk\u02c8ab yet chitxahli. Machojab chichiwa isc\u02c8ul, machojabpaxo ishowal yin\u0308 hunuxa yet anmahil."
                },
                "9": {
                    "verse_nr": "9",
                    "verse": "Wal ebix janab, yak\u02c8abico ebix xil isk\u02c8ap haca\u02c8 caw yehi yin\u0308 istoholal, machojab lek\u02c8ti\u02c8o chute isba ebix yanico xil isk\u02c8ap. Machojab lolo\u02c8o chutepaxo isba ebix yanico yelawil, haca\u02c8 ch\u02c8en oro maca ch\u02c8en perla, maca xilk\u02c8ape caw aycan\u0308 istohol."
                },
                "10": {
                    "verse_nr": "10",
                    "verse": "Machojab haco\u02c8 tu\u02c8 chute isba ebix, walxinto ha\u02c8 isc\u02c8ulal ha\u02c8 chissay ebix iswatx\u02c8e\u02c8, yuto ayxaco ebix yul isk\u02c8ab Comam Dios."
                },
                "11": {
                    "verse_nr": "11",
                    "verse": "Ton\u0308eojab tucan ebix yaben cuybanile, yijemojab xin chute isba ebix."
                },
                "12": {
                    "verse_nr": "12",
                    "verse": "Mach chisje inc\u02c8ulan tato chicuywa ebix ix xol ebnaj winaj, maca xin chipalc\u02c8onpaxo ebix yiban\u0308 ebnaj. Wal xin ton\u0308ehojab chishajba istxiquin ebix yin\u0308 tzet chihallaxi yet ch\u02c8ak\u02c8lax cuybanile."
                },
                "13": {
                    "verse_nr": "13",
                    "verse": "Yuto babel iswatx\u02c8e Comam Dios naj Ad\u00e1n, tzujanxa iswatx\u02c8enpaxo Comam ix Eva."
                },
                "14": {
                    "verse_nr": "14",
                    "verse": "Ma\u1e8dtaj naj Ad\u00e1n subcha yu naj matzwalil, walxinto ha\u02c8 ix Eva, yayc\u02c8ay ix yin\u0308 man\u0308c\u02c8omal tet Comam Dios."
                },
                "15": {
                    "verse_nr": "15",
                    "verse": "Yaja\u02c8 ebix tu\u02c8, chicolcha ebix yet chilni ebix yin\u0308 ni\u1e8dte yunin, yeb ta chaco yanma ebix yin\u0308 Comam, yeb ta chisxahann\u0308e ebix yet anmahil, yeb ta toholn\u0308etic\u02c8a yehico ebix yin\u0308 isyelal Comam Dios, yeb ta chispohilo isba ebix yin\u0308 istx\u02c8ojal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Cuybanile yin\u0308 tzet wal isbeybaln\u0308en ebnaj chioc ijbalomal - Yin\u0308 caw yeli, ta ay hunu mac chioc ijbalomal xol yuninal Comam Dios, hune\u02c8 munil tu\u02c8 caw sak\u02c8alcanoj."
                },
                "2": {
                    "verse_nr": "2",
                    "verse": "Yaja\u02c8 ha\u02c8 mac chioc ijbalomal tu\u02c8, machojab nino istx\u02c8ojal sata anma, machojab chissay hunuxa ix. Toholojab chiyute isnabal yeb isbeybal, yilal yak\u02c8ni ebnaj bay chiway anma chiec\u02c8 isc\u02c8atan\u0308. Helanojab ebnaj iscuywahi, yeb xin ayojab yelapno yul sat anma."
                },
                "3": {
                    "verse_nr": "3",
                    "verse": "Machojab uc\u02c8um te\u02c8oj, machojab ak\u02c8om howal, yeb machojab ayco yanma yin\u0308 ch\u02c8en melyu. Wal xin c\u02c8ulch\u02c8anojab isc\u02c8ul yeb xin chewla winaj chute isba."
                },
                "4": {
                    "verse_nr": "4",
                    "verse": "Yohtajojab yak\u02c8ni cuybanile yul yatut haxinwal yijem chielico yuninal, yeb xin chixiw yuninal tet."
                },
                "5": {
                    "verse_nr": "5",
                    "verse": "Yaja\u02c8 ta mach chu iscuyni naj yuninal yul yatut, ma\u1e8dtic\u02c8am chu yocpaxo naj ilwal yin\u0308 mac ayxaco yul isk\u02c8ab Comam."
                },
                "6": {
                    "verse_nr": "6",
                    "verse": "Hune\u02c8 naj ch\u02c8oc ijbalomal xol yuninal Comam Dios tu\u02c8, machojabtaj hunu naj tolto chahn\u0308e Comam Jesucristo yul yanma, yuto ta hac tu\u02c8 subuta islolo\u02c8n\u0308en isba naj, cat yayc\u02c8ay naj yin\u0308 isya\u02c8tajil haca\u02c8 yu yayc\u02c8ay naj matzwalil."
                },
                "7": {
                    "verse_nr": "7",
                    "verse": "Wal xin, c\u02c8ulojab isbeybal naj ijbalom tu\u02c8 sata anma ma\u1e8dto chaco isba yul isk\u02c8ab Comam, haxinwal machi mac chi\u02c8inilo ispixan naj, yeb mach chiayc\u02c8ay naj yul isk\u02c8ab naj matzwalil."
                },
                "8": {
                    "verse_nr": "8",
                    "verse": "Cuybanile yin\u0308 tzet chu ismunla ebnaj di\u00e1cono - Hacpax tu\u02c8 ebnaj chioc di\u00e1conohal, ayojab yelapno ebnaj yul sat anma. Machojab nananta tzet chi\u2011la\u2011yala, machojab chiuq\u02c8ui ebnaj. Machojab ayoco yanma yin\u0308 yik\u02c8ni ismelyu yu lek\u02c8ti\u02c8al."
                },
                "9": {
                    "verse_nr": "9",
                    "verse": "Yilal yanico yanma ebnaj yin\u0308 cuybanile ak\u02c8bilcano jet yu Comam Dios, hune\u02c8 cuybanile chabilxayto yul janma, yeb xin sajojabn\u0308etic\u02c8a isnabal ebnaj."
                },
                "10": {
                    "verse_nr": "10",
                    "verse": "Babel yilal yillaxi ta mach ismul ebnaj, lahwi tu\u02c8 xin cat yak\u02c8lax ismunil ebnaj yin\u0308 di\u00e1conohal."
                },
                "11": {
                    "verse_nr": "11",
                    "verse": "Hac pax tu\u02c8 xin ebix janab chioc yin\u0308 hune\u02c8 munil ti\u02c8, c\u02c8ulojab isbeybal ebix yul sat anma. Machojab hobom tzoti\u02c8 ebix. Nanojabn\u0308etic\u02c8a yu ebix yin\u0308 tzet chiswatx\u02c8e. Yijemojab chiyute isba ebix yin\u0308 sunil."
                },
                "12": {
                    "verse_nr": "12",
                    "verse": "Ebnaj ju\u1e8dta chioc di\u00e1conohal, machojab hunoxa ix chissay ebnaj, yohtajojab ebnaj iscuywa yul yatut yeb yin\u0308 sunil yuninal."
                },
                "13": {
                    "verse_nr": "13",
                    "verse": "Yin\u0308 caw yeli ebnaj di\u00e1cono c\u02c8ul chiyute isba yin\u0308 ismunil, chioccano iswinajil ebnaj cat yoc yip yanma ebnaj istzotel yin\u0308 cuybanile yin\u0308 Comam Jesucristo, hune\u02c8 xaheyayto yul heyanma."
                },
                "14": {
                    "verse_nr": "14",
                    "verse": "Yebilxacano jet tzet ye cocuybanil - Ayco yin\u0308 inc\u02c8ulan intohan cachwilnojan yin\u0308 lembil, yaja\u02c8 xin chintz\u02c8ibn\u0308etojan hune\u02c8 hum ti\u02c8 tawet,"
                },
                "15": {
                    "verse_nr": "15",
                    "verse": "yun\u0308e ta chiec\u02c8 tiempo wapnihan, hawohtaxa tzet chawatx\u02c8e xol yuninal Comam Dios. Han\u0308on\u0308 ti\u02c8 yatut Comam Dios itzitz jehi, yuto han\u0308on\u0308 caw chijalic\u02c8o hune\u02c8 cuybanile yet isyelal ti\u02c8, yeb xin han\u0308on\u0308 chijaco yip hune\u02c8 cuybanile ti\u02c8 yin\u0308 sat anma."
                },
                "16": {
                    "verse_nr": "16",
                    "verse": "Yin\u0308 caw yeli chiwalcanojan, caw aycano yelapno ye hune\u02c8 cocuybanil chi\u02c8ak\u02c8lax ti\u02c8, yuxin chiyal haca\u02c8 ti\u02c8: Yaco isba Comam anmahil, yet yulic\u02c8o coxol. Haxa Comam Esp\u00edritu Santo yeniloj tato tohol isnabal. Ilbil Comam yu ebnaj \u00e1ngel. Hallaxic\u02c8o Istzoti\u02c8 Comam xol anma nan con\u0308obal. Ay anma yul sat yiban\u0308k\u02c8inal ti\u02c8 caw yaco yanma yin\u0308 Comam. Chahlax Comam yin\u0308 isc\u02c8ulch\u02c8anil yul satcan\u0308, \u1e8di."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Cuybanile yin\u0308 anma chibejnicano Istzoti\u02c8 Comam Dios - Yaj haban yalni Comam Esp\u00edritu Santo tato yet chihul islahobal tiempo, tx\u02c8i\u02c8al anma chilo isba yin\u0308 cuybanile bay ayco yanma, cat isto yinta huntek\u02c8an esp\u00edritu lek\u02c8ti\u02c8wom chiak\u02c8ni subchaho anma, yeb yin\u0308 cuybanile chitit yin\u0308 ebnaj ischejab naj matzwalil."
                },
                "2": {
                    "verse_nr": "2",
                    "verse": "Chabento anma tzet chal ebnaj lek\u02c8ti\u02c8wom chal isba c\u02c8ulal. Ha\u02c8 huntek\u02c8an ebnaj tu\u02c8 camnajilo isnabal, matxa chiyabeto tzet chal yanma."
                },
                "3": {
                    "verse_nr": "3",
                    "verse": "Huntek\u02c8an ebnaj tu\u02c8 chiscach ebnaj ismohyi anma. Aypaxo huntek\u02c8an tzet chilolax ti\u02c8 chiscach ebnaj islolaxi; yaja\u02c8 xin ha\u02c8 Comam Dios an\u0308ecano tzet chilolaxi. Han\u0308on\u0308 ayon\u0308xaco yul isk\u02c8ab Comam ti\u02c8, yu coloni yuxin aycano yu Comam. Hayet chicoloni xin chijak\u02c8 yuch\u02c8andiosal yin\u0308 tet Comam Dios, yuto johtaxa isyelal."
                },
                "4": {
                    "verse_nr": "4",
                    "verse": "Sunil tzet watx\u02c8ebil yu Comam Dios caw c\u02c8ul, yuxin mach chu jalni ta ay huno tzet ti\u02c8 machiswalil. Sunil chu coloni, cachann\u0308e chijak\u02c8 yuch\u02c8andiosal yin\u0308 tet Comam yet chicoloni."
                },
                "5": {
                    "verse_nr": "5",
                    "verse": "Yuto ha\u02c8 Istzoti\u02c8 Comam Dios chihalni ta sunil tzet iswatx\u02c8e Comam caw c\u02c8ulcanoj, yebpaxo cotxah chihalni c\u02c8ulal sunil tzet chicolo."
                },
                "6": {
                    "verse_nr": "6",
                    "verse": "Cuybanile yin\u0308 ebnaj ischejab Comam Jesucristo c\u02c8ul chute isba - Tato chacuycanto ebnaj ju\u1e8dtaj yeb ebix janab yin\u0308 huntek\u02c8an ti\u02c8, c\u02c8ulach ischejabo Comam Jesucristo chal tu\u02c8, lan\u0308an hach\u02c8ib yin\u0308 caw c\u02c8ul yin\u0308 tzet chu janico janma yin\u0308 Comam, yeb yin\u0308 cuybanile caw c\u02c8ul chi\u2011tic\u02c8a\u2011hayije."
                },
                "7": {
                    "verse_nr": "7",
                    "verse": "Wal xin, mach chachah huntek\u02c8an yic\u02c8ti\u02c8al ebnaj jichmam machi nino isc\u02c8ulal chak\u02c8 jet, yuto sucal tzoti\u02c8n\u0308e yehi. Ha\u02c8ojab yet Comam Dios chak\u02c8aytze haba yin\u0308."
                },
                "8": {
                    "verse_nr": "8",
                    "verse": "Yin\u0308 caw yeli yet chicok\u02c8aytzen coba jak\u02c8ni labanbo conimanil yin\u0308 hunu sajach chicolwa jin\u0308, yaja\u02c8 ta chicok\u02c8aytze coba yin\u0308 yet Comam Dios, ec\u02c8balto c\u02c8ul, yuto chak\u02c8 isc\u02c8ulal jet yul sat yiban\u0308k\u02c8inal ti\u02c8, yeb yet ayon\u0308xa yul satcan\u0308."
                },
                "9": {
                    "verse_nr": "9",
                    "verse": "Ha\u02c8 hune\u02c8 chiwalti\u02c8an caw yeli, sunil anma yilal yanayto yul yanma."
                },
                "10": {
                    "verse_nr": "10",
                    "verse": "Yuxin ch\u02c8ahilo coc\u02c8ul jak\u02c8ni jip comunla yin\u0308 yet Comam Dios, yuto ha\u02c8 Comam itzitz ayco yipo janma. Ha\u02c8 Comam tu\u02c8 Iscolomal sunil anma, yuxin ha\u02c8 mac chichahni yul yanma, chicolchahi."
                },
                "11": {
                    "verse_nr": "11",
                    "verse": "Huntek\u02c8an chiwalti\u02c8an, ha\u02c8 chawak\u02c8 iscuyu\u02c8 anma, cat hawalni tet tato chisyije."
                },
                "12": {
                    "verse_nr": "12",
                    "verse": "Machojab mac chalni tato matzet hawohtaj yuto tzehachto. Wal xin toholojab chawute haba haxinwal chayelo xol ebnaj ju\u1e8dtaj tato hac tu\u02c8 chiyutepaxo isba. C\u02c8ulojab hatzoteli, toholojab habeybal, yebpaxo xin xahan chawil hawet anmahil, yeb hayenilo yin\u0308 tzet chu janayto yul janma yin\u0308 Comam Dios, cat hapohnilo haba yin\u0308 istx\u02c8ojal haca\u02c8 yuninal Comam Dios."
                },
                "13": {
                    "verse_nr": "13",
                    "verse": "Hayet ma\u1e8dto chinapnihan, aco yin\u0308 hac\u02c8ul hawilni Istzoti\u02c8 Comam Dios yabe\u02c8 ebnaj ju\u1e8dtaj yeb ebix janab. Chawiptzenpaxo ebnaj yin\u0308 Istzoti\u02c8 Comam, cat hacuyni ebnaj yin\u0308."
                },
                "14": {
                    "verse_nr": "14",
                    "verse": "Caw mach chahinc\u02c8uln\u0308e hune\u02c8 hahelanil ak\u02c8bil tawet yu Comam Dios, hune\u02c8 hallaxilto yet yanayo isk\u02c8ab ebnaj anciano tawiban\u0308."
                },
                "15": {
                    "verse_nr": "15",
                    "verse": "Aco hawanma yin\u0308 sunil huntek\u02c8an chiwalti\u02c8an, haxinwal sunil mac chi\u02c8ilni tato hunun tz\u02c8ayic hawik\u02c8ni hawip yin\u0308 yet Comam."
                },
                "16": {
                    "verse_nr": "16",
                    "verse": "Chawil haba yin\u0308 tzet chawu yeb xin yin\u0308 tzet chiyu hacuywahi. Lahico habelwi yin\u0308 huntek\u02c8an ti\u02c8. Tato toholn\u0308etic\u02c8a chawute haba yin\u0308 cha\u1e8dcolcha yu, cat iscolcha sunil mac chi\u02c8aben tzet chawal tu\u02c8."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Cuybanile yin\u0308 tzet chute isba naj Timoteo xol mac ayxaco yul isk\u02c8ab Comam Dios - Yet chachcachwa yin\u0308 ebnaj ichamtaxa, mach howo chu hatzotel tet ebnaj, wal xin hak\u02c8anc\u02c8ulal cha\u1e8dtzotel tet ebnaj, haca\u02c8 chiyu hatzotel tet hamam."
                },
                "2": {
                    "verse_nr": "2",
                    "verse": "Hac pax tu\u02c8 tet ebix janab ixnamtaj, c\u02c8ulch\u02c8anojab chiyu hatzotel tet ebix, haca\u02c8 chawute hatzotel tet hami\u02c8. Yebpaxo tet ebix k\u02c8opotaj, c\u02c8ulojab chiyu hatzotel tet ebix hacojtam tet hunu hawanab cha\u1e8dtzoteli. Machojab nino istx\u02c8ojal nabil hawu."
                },
                "3": {
                    "verse_nr": "3",
                    "verse": "Colwahan\u0308 yin\u0308 ebix camnaxa yichamil, ebix machi bay chicawxi isc\u02c8ul."
                },
                "4": {
                    "verse_nr": "4",
                    "verse": "Ta ay ebix hun ix tu\u02c8 ay yunin, maca yunin yunin, ha\u02c8 huntek\u02c8an tu\u02c8 yet ay iscolwa yin\u0308 tzet chiocnico yu ebix. Yuto ebnaj uninale yilal isyijen ebnaj iscolwahi, yeb ispajtzen tet ismam maca ismi\u02c8, yuto caw c\u02c8ul hune\u02c8 tu\u02c8 yul sat Comam Dios, caw chitzala Comam yin\u0308."
                },
                "5": {
                    "verse_nr": "5",
                    "verse": "Yaj wal hunu ix hunix caw ischuquilxan\u0308e matxa mac yin\u0308 chicawxi isc\u02c8ul, cachann\u0308e yin\u0308 Comam Dios chicawxi isc\u02c8ul, yeb xin mach chisbej ix istxahli tet Comam ch\u02c8ec\u02c8 tz\u02c8ayic, ch\u02c8ec\u02c8 ak\u02c8bal, chu iscolwa ej yuninal Comam Dios yin\u0308 ix."
                },
                "6": {
                    "verse_nr": "6",
                    "verse": "Yaj tato ay huno ix hunix chiec\u02c8 yin\u0308 istx\u02c8ojal, mach chu iscolwa yuninal Comam yin\u0308 ix, yuto waxan\u0308ca itzitz isnimanil ix, yaj wal yul sat Comam Dios camom ix."
                },
                "7": {
                    "verse_nr": "7",
                    "verse": "Halpax huntek\u02c8an cuybanile ti\u02c8 tet ebnaj ju\u1e8dtaj, yeb tet ebix janab, haxinwal machi huno istx\u02c8ojal chihallaxico yin\u0308 sat."
                },
                "8": {
                    "verse_nr": "8",
                    "verse": "Ta ay huno ju\u1e8dtaj mach chicolwa yin\u0308 mac ayto yu isba yebi, yeb ta hac tu\u02c8 chutepaxo yul yatut, hune\u02c8 mac tu\u02c8 matxa chu yalni isba yuninalo Comam Dios, yeb ec\u02c8na machiswalil sata anma ma\u1e8dto chichahni Istzoti\u02c8 Comam yul yanma."
                },
                "9": {
                    "verse_nr": "9",
                    "verse": "Ha\u02c8 ix hunix bay wal iscolwa yuninal Comam Dios, ha\u02c8 ix tz\u02c8ajanxa yin\u0308 sesenta habil yeb xin ta mach issay ix hunuxa winaj yet aytoc\u02c8o yichamil."
                },
                "10": {
                    "verse_nr": "10",
                    "verse": "Yeb tato ohtabil isc\u02c8ulal iswatx\u02c8e ix yet yalan\u0308tocanoj, ta c\u02c8ul yu yak\u02c8ni ch\u02c8ibo ix yunin, yeb tato yak\u02c8 ix bay chiway anma ec\u02c8 isc\u02c8atan\u0308, yeb tato istx\u02c8ah ix yoj yuninal Comam ec\u02c8 isc\u02c8atan\u0308, yeb xin ta colwa ix yin\u0308 anma ya\u02c8ta yecoj, yeb xin ta isc\u02c8ulaln\u0308etic\u02c8a iswatx\u02c8e ix; ta hac tu\u02c8 chu iscolwa yuninal Comam Dios yin\u0308 ix."
                },
                "11": {
                    "verse_nr": "11",
                    "verse": "Wal ebix hunix k\u02c8opoto mach chu hawanico ebix yin\u0308 istxolal isbi ebix hunix, yuto ay ebix ha\u02c8 tzet choche isc\u02c8ul ha\u02c8 chiswatx\u02c8e, chisbejnicano ebix hune\u02c8 munil yet Comam Jesucristo, yuto ha\u02c8 ismohyi ebix ha\u02c8 ayco yin\u0308 isc\u02c8ul."
                },
                "12": {
                    "verse_nr": "12",
                    "verse": "Hac tu\u02c8 chu iscancano ebix tx\u02c8ojal cat isman\u0308c\u02c8oncan\u0308 hune\u02c8 munil chabilxa yu tu\u02c8."
                },
                "13": {
                    "verse_nr": "13",
                    "verse": "Yeb istila xan\u0308e n\u0308a ch\u02c8ec\u02c8 ebix choche, cat isk\u02c8ayilo ebix isahil. Ma\u1e8dn\u0308etaj hune\u02c8 tu\u02c8, wal xin chik\u02c8aypaxilo ebix halo k\u02c8umal, chanito isba ebix xol tzettaj ye tu\u02c8 yeb tzoti\u02c8 mach chiyoc ebix yin\u0308."
                },
                "14": {
                    "verse_nr": "14",
                    "verse": "Yuxinto chiwochehan tato chimohyi ebix hunix k\u02c8opoto, ayojab yunin ebix cat yoc ebix yilno yatut; haxinwal machi bay chicawxi anma chon\u0308cajni yin\u0308 Istzoti\u02c8 Comam Dios."
                },
                "15": {
                    "verse_nr": "15",
                    "verse": "Chiwaltojan huntek\u02c8an ti\u02c8 tawet yu ay ebix hunix ti\u02c8 xameltzoto yintaj. Haxa tzet chal naj matzwalil lan\u0308an isyijen ebix tinan\u0308."
                },
                "16": {
                    "verse_nr": "16",
                    "verse": "Tato ay huno naj ju\u1e8dtaj maca huno ix janab ay huno ix hunix yul yatut, yilal iscolwa yin\u0308 ix. Machojab chioc ix yijatzo yuninal Comam, haxinwal han\u0308e yin\u0308 ebix yin\u0308 caw yeli machi hunu mac bay chicawxi isc\u02c8ul, ha\u02c8 bay chicolwa yuninal Comam."
                },
                "17": {
                    "verse_nr": "17",
                    "verse": "Ha\u02c8 ebnaj anciano c\u02c8ul yijbali yin\u0308 ebnaj ju\u1e8dtaj, yilal niman yelapno ebnaj yul sat ebnaj ju\u1e8dtaj sunil. Hactic\u02c8apax tu\u02c8 ebnaj anciano chipujbanic\u02c8o Istzoti\u02c8 Comam Dios, yebpaxo ebnaj chicuywa yin\u0308 Istzoti\u02c8 Comam Dios yilal ischahni ebnaj istohol, yeb nimanojab yelapno ye ebnaj yul sat ebnaj ju\u1e8dtaj."
                },
                "18": {
                    "verse_nr": "18",
                    "verse": "Yuto chal Istzoti\u02c8 Comam Dios haca\u02c8 ti\u02c8: \u201cMach chub heyak\u02c8aco yet isti\u02c8 no\u02c8 wacax yet chixan\u0308wi trigo no\u02c8,\u201d \u1e8diayoj. Chalnipaxoj: \u201cHa\u02c8 ebnaj munlawom, yilal ischahni ebnaj istohol,\u201d \u1e8diayoj."
                },
                "19": {
                    "verse_nr": "19",
                    "verse": "Mach ton\u0308ehojabn\u0308etic\u02c8a chawabeto yin\u0308 tzet chal hunu mac chioc ak\u02c8oc\u02c8ule tawet yin\u0308 hunu naj anciano, wal xin yilal ay cawan\u0308 maca oxwan\u0308 testigo chihalni ta yeli."
                },
                "20": {
                    "verse_nr": "20",
                    "verse": "Tato ay hunu naj ju\u1e8dtaj maca ix janab mach chisbej yanico ismul, yilal hecachni yin\u0308 sat sunil yuninal Comam Dios, haxinwal chixiw sunil yuninal Comam yanico ismul."
                },
                "21": {
                    "verse_nr": "21",
                    "verse": "Yin\u0308 sat Comam Dios yeb xin yin\u0308 sat Comam Jesucristo yeb xin yin\u0308 sat ebnaj y\u00e1ngel Comam Dios, chintak\u02c8etojan huntek\u02c8an chejbanile ti\u02c8 tawet tato caw yilal hayijeni. Lahanojabn\u0308e chawute haba yin\u0308 ebnaj ju\u1e8dta yeb ebix janab; machojab chawato haba yin\u0308 hunu maca."
                },
                "22": {
                    "verse_nr": "22",
                    "verse": "Mach comono chawaco ismunil huno naj ju\u1e8dta yul isk\u02c8ab yin\u0308 an\u0308e yalan\u0308to ma\u1e8dto chawil isbeybal naj, haxataxca ch\u02c8elicoj hach hunach chawato haba yin\u0308 istx\u02c8ojal hune\u02c8 mac tu\u02c8. Wal xin, machojab chawato haba xol tzet ye tu\u02c8 machiswalil."
                },
                "23": {
                    "verse_nr": "23",
                    "verse": "Chiwaltojan tawet yu hune\u02c8 ya\u02c8c\u02c8ul nawn\u0308e chi\u02c8oc tawin\u0308, mach chiyu hawuc\u02c8ni ha ha\u02c8 ischuquil, wal xin c\u02c8ul ta chawuc\u02c8paxo ni\u1e8dtejo te\u02c8 vino an\u0308il."
                },
                "24": {
                    "verse_nr": "24",
                    "verse": "Wal yin\u0308 isbeybal anma, ay mac ti\u02c8 ixtan\u0308 jilni ismul yet yalan\u0308to ma\u1e8dto chi\u02c8illaxi tzet chielicoj. Ay mac xin hato yet chiillaxi tzet chielicoj catto yi\u1e8dtan\u0308wi ismul."
                },
                "25": {
                    "verse_nr": "25",
                    "verse": "Hac pax tu\u02c8 ye anma chiuten isc\u02c8ulal, ixtan\u0308 yillaxi, yaj ay mac ti\u02c8 mach ixtan\u0308o isc\u02c8ulal lan\u0308an iswatx\u02c8en tinan\u0308, masantic\u02c8a chiixtan\u0308wiloj cat xin isyenilo isba, mach chicancano yin\u0308 ewantajil."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Iscuybanil ebnaj ayicto yalan\u0308 chejbanile - Chiwaltojan tawet yin\u0308 ebnaj lok\u02c8bil yu ispatr\u00f3n yu yoc chejaboj. Ayojab yelapno yahaw ebnaj tu\u02c8 yul sat, haxinwal mach chibuchlax isbi Comam Dios yebpaxo xin cuybanile chijalan\u0308."
                },
                "2": {
                    "verse_nr": "2",
                    "verse": "Yaj tato ay huno mac ayxaco ispatr\u00f3n tu\u02c8 yul isk\u02c8ab Comam Dios, machojabtaj yu tu\u02c8 yuxin matxa yelapno naj yul sat, wal xin yilal isyijen naj chejab tu\u02c8 tzet chal ispatr\u00f3n yuto yu\u1e8dtaxa isba iscawan\u0308il yin\u0308 Comam. Caw c\u02c8ulojab chiyu ismunla naj chejab yul isk\u02c8ab ispatr\u00f3n, yuto naj chichahni hune\u02c8 munil tu\u02c8 ayxaco yul isk\u02c8ab Comam, ju\u1e8dtaxa yehi, yeb caw xahan ay ju. Ha\u02c8 huntek\u02c8an tu\u02c8, yilal hawoc hacuyni cat hawalni tato yilal isyijelaxi."
                },
                "3": {
                    "verse_nr": "3",
                    "verse": "Mach chu janico janma yin\u0308 ch\u02c8en melyu - Tato ay anma nan cuybanile chiyalic\u02c8oj, mach lahano yeb cuybanile yet Comam Jesucristo caw yel chala, yeb mach lahano yeb hune\u02c8 caw tohol ak\u02c8bil cocuyu\u02c8,"
                },
                "4": {
                    "verse_nr": "4",
                    "verse": "huntek\u02c8an anma tu\u02c8, caw can\u0308ye yalni, yaj xin caw matzet yohtaj. Huntek\u02c8an anma tu\u02c8 ton\u0308e chiyoche isteye\u02c8co anma yin\u0308 tzet yelapno ye tzoti\u02c8. Ha\u02c8 ton yin\u0308 tu\u02c8 chi\u02c8ichico chichonc\u02c8ulal, yeb howal, yeb buchwal, hac tu\u02c8 xin chu yoc cabc\u02c8ulal."
                },
                "5": {
                    "verse_nr": "5",
                    "verse": "Ma\u1e8dtic\u02c8a chisbej anma tu\u02c8 yak\u02c8ni howal, caw matxatic\u02c8a c\u02c8ulu yul iswi\u02c8, matxa isyelal Istzoti\u02c8 Comam Dios ayco yin\u0308. Ha\u02c8 hune\u02c8 nabil yu anma, ha\u02c8 ton yik\u02c8ni niman melyu yin\u0308 cuybanile chabilxa ju. Mach chahunba haba yeb huntek\u02c8an anma tu\u02c8."
                },
                "6": {
                    "verse_nr": "6",
                    "verse": "Yaja\u02c8 yin\u0308 caw yeli, niman isc\u02c8ulal chicochah yin\u0308 cuybanil chahbilxa ju tu\u02c8, yaj xin ta chijak\u02c8 tzalaho coc\u02c8ul yin\u0308 tzet ay yul cok\u02c8ab."
                },
                "7": {
                    "verse_nr": "7",
                    "verse": "Wal xin, matzet ik\u02c8bil ju yet copitzc\u02c8a yul sat yiban\u0308k\u02c8inal ti\u02c8, yeb xin matzet chijipaxto jintaj yet chon\u0308camtoj."
                },
                "8": {
                    "verse_nr": "8",
                    "verse": "Yuxin ta ay tzet chicolo yeb xin ta ay xil cok\u02c8ap, jak\u02c8a\u02c8 tzalaho coc\u02c8ul."
                },
                "9": {
                    "verse_nr": "9",
                    "verse": "Yuto ha\u02c8 mac choche chioc k\u02c8alomal, subuta yayc\u02c8ay yul isk\u02c8ab istx\u02c8ojal, cat yochento tzettaj ye tu\u02c8 machi nino isc\u02c8ulal chiswatx\u02c8e yin\u0308, cat yochenpaxto ismachiswalilal. Hac tu\u02c8 chu yetaxcanto isnabal, cat isc\u02c8aycantoj."
                },
                "10": {
                    "verse_nr": "10",
                    "verse": "Yuto ta chijaco janma yin\u0308 ch\u02c8en melyu, ha\u02c8 ton xe\u02c8 sunil istx\u02c8ojal. Ay ebnaj ju\u1e8dta ti\u02c8 yu yaco yanma yin\u0308 ch\u02c8en melyu yilo yanma yin\u0308 Comam, istitcano niman bisc\u02c8ulal yiban\u0308 ebnaj."
                },
                "11": {
                    "verse_nr": "11",
                    "verse": "Colin\u0308bawe coba yin\u0308 Comam Jesucristo - Wal hach ti\u02c8 wu\u1e8dta Timoteo, yet Comam Dios hawehi. Elan\u0308 tet huntek\u02c8an istx\u02c8ojal tu\u02c8, ha\u02c8 isc\u02c8ulal chasayiloj. K\u02c8an yip hawanma tet Comam Dios. Tohol chawute habelwi yin\u0308 Comam yin\u0308 sat anma. Xahan chawil hawet anmahil, ijle isya\u02c8tajil chi\u02c8ay tawiban\u0308. Chewojab chawute haba."
                },
                "12": {
                    "verse_nr": "12",
                    "verse": "Aco yin\u0308 hac\u02c8ul halahnico hawanico hawanma yin\u0308 Comam Dios, caw yachyon\u0308e chawuco yin\u0308 hune\u02c8 hasabehal, ha\u02c8 ton hak\u02c8inal mach istan\u0308bal. Yu hune\u02c8 tu\u02c8, yuxin awtebilach yu Comam Dios, yeb xin caw c\u02c8ul yu hatak\u02c8wen yin\u0308 sat tx\u02c8i\u02c8al ebnaj tato ha\u02c8 Comam Jes\u00fas, ha\u02c8 Jahawil yehicoj."
                },
                "13": {
                    "verse_nr": "13",
                    "verse": "Wal tinan\u0308 yin\u0308 sat Comam Dios, chi\u02c8ak\u02c8ni isk\u02c8inal sunil tzettaj ye tu\u02c8, yeb xin yin\u0308 sat Comam Jesucristo, Comam halni isyelal sata naj Poncio Pilato, chiwaltojan hachejbanil."
                },
                "14": {
                    "verse_nr": "14",
                    "verse": "Yilal hayijen huntek\u02c8an cuybanile ti\u02c8. Machojab nino tzet chaman\u0308c\u02c8o, haxinwal machi baytet yin\u0308 cha\u1e8dcachlaxi masanto yet chihul Comam Jesucristo hunelxa."
                },
                "15": {
                    "verse_nr": "15",
                    "verse": "Wal xin chihul hune\u02c8 tiempohal haca\u02c8 chiyoche Comam Dios, cat yijni isba huntek\u02c8an ti\u02c8, yuto yul isk\u02c8ab Comam Dios ay sunil. Caw sak\u02c8al yet Comam, isreyal ebnaj rey ye Comam, yahawilpaxo ebnaj yahawil ye Comam."
                },
                "16": {
                    "verse_nr": "16",
                    "verse": "Han\u0308ech\u02c8an Comam Dios machi bak\u02c8inal chicami. Ay Comam xol hune\u02c8 issajilk\u02c8inal bay machi hunu mac chiyu ishitzico isc\u02c8atan\u0308. Ma\u1e8dto hunu mac xa\u02c8ilni yin\u0308 Comam, machipaxo mac chu isk\u02c8oji yilni Comam. \u00a1Bitn\u0308elaxojab isbi Comam yu ishelanil yeb yu yip ay yin\u0308 sunilbal tiempo! \u00a1Hacojab tu\u02c8!"
                },
                "17": {
                    "verse_nr": "17",
                    "verse": "Ebnaj ju\u1e8dta ay isk\u02c8alomal yul sat yiban\u0308k\u02c8inal ti\u02c8, hal tet ebnaj tato mach chislolo\u02c8n\u0308e isba ebnaj. Machojab xin chaco yanma ebnaj yin\u0308 isk\u02c8alomal, yuto hune\u02c8 k\u02c8alomal tu\u02c8 chitan\u0308iloj. Wal xin yak\u02c8abico yanma ebnaj yin\u0308 Comam Dios. Comam ch\u02c8ak\u02c8ni sunil tzettaj ye tu\u02c8 jet yin\u0308 caw niman yu isc\u02c8ulalo jin\u0308."
                },
                "18": {
                    "verse_nr": "18",
                    "verse": "Hal tet ebnaj tato caw c\u02c8ul chute isc\u02c8ul ebnaj. Yak\u02c8abico ebnaj yin\u0308 isc\u02c8ul iswatx\u02c8en isc\u02c8ulal, colwahojab ebnaj yin\u0308 anma matzet aya, machojab ch\u02c8ok\u02c8 ebnaj yak\u02c8ni."
                },
                "19": {
                    "verse_nr": "19",
                    "verse": "Ta chisbeybaln\u0308e ebnaj isc\u02c8ulal, ay isk\u02c8alomal ebnaj lan\u0308an iscutxban satcan\u0308, cat xin ischahni hune\u02c8 k\u02c8inale mach istan\u0308bal."
                },
                "20": {
                    "verse_nr": "20",
                    "verse": "Islahobal chejbanile yalto naj Pablo tet naj Timoteo - Hach Timoteo, caw chawil haba yin\u0308 tzet abebilico yul hak\u02c8ab. Mach chawabeto huntek\u02c8an tx\u02c8oj tzoti\u02c8 machi nino isc\u02c8ulal chak\u02c8a. Mach chawabepaxto huntek\u02c8an helanile ma\u1e8dtaj yecoj chal ebnaj chon\u0308cajni yu chijalic\u02c8o isyelal."
                },
                "21": {
                    "verse_nr": "21",
                    "verse": "Ebnaj oc tzujno yinta huntek\u02c8an cuybanile tu\u02c8, xaisheq\u02c8uilo isba ebnaj yin\u0308 isyelal. Ha\u02c8ojab Comam Dios chiak\u02c8ni ak\u02c8anc\u02c8ulal tawet. \u00a1Hacojab tu\u02c8!"
                }
            }
        }
    }
}