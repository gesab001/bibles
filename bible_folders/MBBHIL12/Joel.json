{
    "version": "MBBHIL12",
    "book_name": "Joel",
    "book_nr": "29",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amo ini ang ginsiling sang GINOO kay Joel, ang anak nga lalaki ni Petuel."
                },
                "2": {
                    "verse_nr": "2",
                    "verse": "Magpamati, kamo nga mga gulang na,\nkag subong man ang tanan nga mga pumoluyo sa Juda, magpamati.\nMay nahanabo na bala nga kaangay sini sa inyo panahon,\nukon sa panahon sang inyo mga katigulangan?"
                },
                "3": {
                    "verse_nr": "3",
                    "verse": "Sugiri ang inyo mga kaanakan nahanungod sini,\nkag ila sugiran ang ila mga kaanakan,\nkag ini sila magasugid man sini sa madason nga kaliwatan."
                },
                "4": {
                    "verse_nr": "4",
                    "verse": "Ang iban nga mga tanom ginkaon sang dalagku nga mga apan,\ndayon ang ginbilin sang mga apan gin-urot gid sang nagadulom nga mga lukso."
                },
                "5": {
                    "verse_nr": "5",
                    "verse": "Pagbulogtaw kamo kag maghinibi, kamo nga mga palahubog.\nMagtangis kamo, kamo nga mga palainom sang bino,\nkay ang mga ubas nga hilimuon nga bag-o nga bino nagkalapierde."
                },
                "6": {
                    "verse_nr": "6",
                    "verse": "Isa ka panong sang mga apan nagsalakay sang aton duta,\ngamhanan sila kag indi maisip,\nang ila mga ngipon matalom kaangay sang mga ngipon sang leon."
                },
                "7": {
                    "verse_nr": "7",
                    "verse": "Ginpamierde nila ang mga balagon sang aton ubas,\nkag ginpangkitkit nila ang aton mga kahoy nga higera.\nGinkaon nila ang tanan nga mga panit sini,\nsa bagay nga nagputi ang iya mga sanga."
                },
                "8": {
                    "verse_nr": "8",
                    "verse": "Magtangis, kamo nga mga tawo, subong sang isa ka dalaga\nnga nagapangalisod tungod sang pagkapatay sang iya palamanahon."
                },
                "9": {
                    "verse_nr": "9",
                    "verse": "Wala na sing trigo ukon bino nga ihalad sa Templo.\nAng mga pari nagapangasubo tungod kay wala na sila sing ihalad nga mga dulot sa GINOO."
                },
                "10": {
                    "verse_nr": "10",
                    "verse": "Ang mga talamnan wala sing tanom,\nang duta nagapangasubo\ntungod kay nalaglag ang mga trigo,\nnalaya ang mga ubas,\nkag nalayong ang mga kahoy nga olivo."
                },
                "11": {
                    "verse_nr": "11",
                    "verse": "Magkasubo, kamo nga mga mangungoma,\nmagtangis, kamo nga nagatatap sang talamnan sang ubas,\ntungod kay ang trigo, kag ang sebada,\nkag ang tanan nga mga patubas nagkalapierde."
                },
                "12": {
                    "verse_nr": "12",
                    "verse": "Nalaya ang mga balagon sang ubas, kag nalayong ang mga kahoy nga higera.\nAng mga kahoy nga granada, mga palma, kag mga mansanas, ang tanan nga mga kahoy sa talamnan nalaya.\nSubong man nadulaan sing kalipay ang mga tawo."
                },
                "13": {
                    "verse_nr": "13",
                    "verse": "Kamo nga mga pari nga nagadulot sing mga halad sa altar sang GINOO,\nmagsuksok kamo sing mga bayu sa paglalaw kag maghibi!\nSulod kamo sa Templo kag magpabilin didto nga nagalalaw tubtob sa aga!\nWala sing trigo ukon bino nga ihalad sa balay sang inyo Dios."
                },
                "14": {
                    "verse_nr": "14",
                    "verse": "Magmando kamo nga magpuasa,\ntawga ang katilingban sa pagsimba!\nTipuna ang mga pangulo\nkag ang tanan nga mga tawo sang Juda\nsa Templo sang GINOO nga inyo Dios,\nkag magpanawag kamo sa iya!"
                },
                "15": {
                    "verse_nr": "15",
                    "verse": "Madali na lang ang adlaw sang GINOO,\nmagadala ini sang kalaglagan gikan sa Makagagahom.\nDaw ano ka makakulogmat ina nga adlaw!"
                },
                "16": {
                    "verse_nr": "16",
                    "verse": "Nakita gid naton ang pagkapierde sang aton mga patubas.\nWala sing kalipay sa Templo sang aton Dios."
                },
                "17": {
                    "verse_nr": "17",
                    "verse": "Ang mga binhi nagkalamatay sa kigas nga duta.\nWala sing patubas nga ibutang sa bodega,\ngani nagkalaguba ang mga bodega nga wala sing unod."
                },
                "18": {
                    "verse_nr": "18",
                    "verse": "Daw ano kagahod sang gutom nga mga kasapatan!\nNagadalangdalang ang mga manara sang mga baka, tungod kay wala sing halalban para sa ila.\nNagaantos man ang panong sang mga karnero."
                },
                "19": {
                    "verse_nr": "19",
                    "verse": "Nagapanawag ako sa imo, O GINOO,\ntungod kay nagkalaya ang kahilamunan kag ang mga kakahuyan,\nnga daw ginsunog sang kalayo."
                },
                "20": {
                    "verse_nr": "20",
                    "verse": "Bisan ang talunon nga mga sapat nagapanawag sa imo,\ntungod kay namalhan ang mga sapa,\nkag nagkalaya ang mga kahilamunan nga daw gin-agyan sang kalayo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Huypa ang trumpeta, patunoga ang paandam\nsa Sion, ang balaan nga Bukid sang Dios.\nMagkulorog ang tanan nga mga tawo sa Juda,\nkay madali na lang ang pag-abot sang adlaw sang GINOO."
                },
                "2": {
                    "verse_nr": "2",
                    "verse": "Ini manginmadulom kag masubo nga adlaw,\nisa ka mangitungito kag magal-umon nga adlaw,\nsubong sang pamanagbanag sa kaagahon nga nagatalaptap sa mga kabukiran,\nang madamo kag gamhanan nga panong sang apan nagpahayag.\nWala pa sing may nahanabo kaangay sini,\nkag wala na gid sing may matabo liwat nga kaangay sini."
                },
                "3": {
                    "verse_nr": "3",
                    "verse": "Kaangay sang kalayo ginakaon nila ang mga tanom.\nSa ginapadulongan nila ang duta kaangay sang katamnan sang Eden,\npero ang maagyan nila manginmamingaw nga desierto.\nWala sing may makapalagyo sa ila."
                },
                "4": {
                    "verse_nr": "4",
                    "verse": "Daw kabayo ang mga dagway nila.\nNagadalagan sila subong sang mga kabayo sa inaway."
                },
                "5": {
                    "verse_nr": "5",
                    "verse": "Sa ila paglumpatlumpat sa mga putokputokan sang mga bukid,\nang ila mga gahod daw mga karwahi ukon daw laya\nnga hilamon nga nasunog.\nNagaidas sila nga daw subong sang madamo nga mga hangaway nga handa sa pag-away."
                },
                "6": {
                    "verse_nr": "6",
                    "verse": "Samtang nagapalapit sila, ang tanan nagakurog,\nnagapalanglapsi ang tagsa ka guya."
                },
                "7": {
                    "verse_nr": "7",
                    "verse": "Nagasalakay sila subong sang mga hangaway,\nnagasaka sila sa mga pader subong sang mga soldado.\nNagapadayon sila sing tadlong sa ila pagsalakay\nkag wala sila nagabaylo sang ila ginapadulongan"
                },
                "8": {
                    "verse_nr": "8",
                    "verse": "ukon nagasablag sa alagyan sang tagsatagsa.\nGinalusot nila ang mga pamakod\nkag wala sing may makapugong sa ila."
                },
                "9": {
                    "verse_nr": "9",
                    "verse": "Ginasalakay nila ang siudad,\nginataklas ang mga pader,\nginasaka nila ang mga balay,\nkag nagaagi sa mga bintana subong sang mga makawat."
                },
                "10": {
                    "verse_nr": "10",
                    "verse": "Ang duta sa atubang nila nagatay-og,\nang langit nagakurog.\nAng adlaw kag ang bulan nagadulom,\nkag wala nagasiga ang mga kabituonan."
                },
                "11": {
                    "verse_nr": "11",
                    "verse": "Ang mga sugo sang GINOO nagadaguob sa iya mga hangaway.\nAng mga soldado nga nagatuman\nsa iya madamo kag gamhanan.\nDaw ano ka makakulogmat ang adlaw sang GINOO!\nSin-o bala ang makaagwanta sini?"
                },
                "12": {
                    "verse_nr": "12",
                    "verse": "Nagasiling ang GINOO, \u201cPero bisan karon,\nmaghinulsol kamo sa bug-os ninyo nga tagipusoon kag magbalik sa akon,\nnga may pagpuasa, paghinibi kag pagpangasubo."
                },
                "13": {
                    "verse_nr": "13",
                    "verse": "Ipakita ang inyo buong nga tagipusoon sa inyo pagpangasubo,\nindi lamang sa paggisi sang inyo mga bayu.\u201d\nMagbalik kamo sa GINOO nga inyo Dios.\nMaayo sia kag puno sing kaluoy,\nindi sia madali maakig kag ginatuman niya ang iya ginsaad,\nhanda sia sa gihapon sa pagpatawad kag indi sa pagsilot."
                },
                "14": {
                    "verse_nr": "14",
                    "verse": "Ayhan ang GINOO nga inyo Dios magabaylo sang iya panghunahuna\nkag magabendisyon sa inyo sing bugana nga patubas.\nDayon makahalad kamo sa iya sing mga trigo kag bino."
                },
                "15": {
                    "verse_nr": "15",
                    "verse": "Patunoga ang budyong sa Bukid sang Sion,\nmagmando sa pagpuasa, kag tawga ang katilingban sa pagsimba!"
                },
                "16": {
                    "verse_nr": "16",
                    "verse": "Tipuna sing tingob ang mga tawo,\nkag amana sila sa isa ka balaan nga pagtilipon,\ndalha ang mga tigulang,\nkag tipuna ang mga kabataan,\nsubong man ang mga lapsag.\nBisan ang mga bag-ong kasal\nmaggwa sa ila mga kwarto kag magpalapit."
                },
                "17": {
                    "verse_nr": "17",
                    "verse": "Ang mga pari, nga nagaalagad sa GINOO\nsa gintung-an sang pwertahan kag sang altar,\ndapat maghibi kag magpangamuyo:\n\u201cKaluoyi ang imo mga tawo, O GINOO.\nIndi pag-itugot nga tamayon kami kag yagutaon sang iban nga mga pungsod\npaagi sa ila pagsiling, \u2018Diin na bala ang inyo Dios?\u2019\u201d"
                },
                "18": {
                    "verse_nr": "18",
                    "verse": "Dayon ang GINOO nagpakita nga nagkabalaka sia sa iya duta\nkag nagkaluoy sa iya mga tawo."
                },
                "19": {
                    "verse_nr": "19",
                    "verse": "Nagsabat sia sa ila:\n\u201cKaron, hatagan ko kamo sang trigo kag bino kag lana sang olivo,\nkag maayawan kamo.\nAng iban nga mga pungsod indi na magtamay sa inyo."
                },
                "20": {
                    "verse_nr": "20",
                    "verse": "Pahalinon ko sa inyo ang mga hangaway nga apan nga nagkari gikan sa aminhan\nkag tabugon ang iban sa ila sa desierto.\nAng nagapanguna sa ila pagatabugon pakadto sa Dagat nga Patay,\nang mga naulihi sa ila pakadto sa Dagat sang Mediteraneo.\nAng ila patay nga mga lawas magabalaho.\nLaglagon ko sila tungod sang tanan nga ginhimo nila sa inyo."
                },
                "21": {
                    "verse_nr": "21",
                    "verse": "\u201cMga kaumhan, indi kamo magkahadlok,\nkundi magkalipay kamo kag magkasadya,\ntungod sang dalagku nga mga butang nga nahimo sang GINOO sa inyo."
                },
                "22": {
                    "verse_nr": "22",
                    "verse": "Mga kahayupan, indi kamo magkahadlok,\nnagalagtom ang mga kahilamunan.\nNagapamunga ang mga kakahuyan,\nkag madamo ang mga higos kag mga ubas."
                },
                "23": {
                    "verse_nr": "23",
                    "verse": "\u201cMagkalipay kamo, O mga tawo sang Sion,\nmagkasadya kamo tungod sang nahimo sa inyo sang GINOO nga inyo Dios.\nGinhatagan niya kamo sang nagakaigo nga tinguna nga ulan,\nginpadalhan niya kamo sing madason nga ulan,\nang ulihi nga ulan subong sang una."
                },
                "24": {
                    "verse_nr": "24",
                    "verse": "Ang mga linasan mapuno sang trigo,\nang mga sulodlan sa tupad sang pulogaan sang ubas magaawas sing bino kag lana sang olivo."
                },
                "25": {
                    "verse_nr": "25",
                    "verse": "Iuli ko ang inyo nadula\nsang mga tinuig nga ang nagadulom nga mga apan nagkaon sang inyo mga patubas.\nAko amo ang nagpadala sining panong nga naghalit sa inyo."
                },
                "26": {
                    "verse_nr": "26",
                    "verse": "Karon manginmadamo ang inyo kalan-on kag magakalabusog kamo.\nMagadayaw kamo sa GINOO nga inyo Dios\nnga naghimo sa inyo sang maayo nga mga butang.\nAng akon mga tawo indi na gid pagtamayon liwat."
                },
                "27": {
                    "verse_nr": "27",
                    "verse": "Dayon, imo mahibaluan O Israel nga ako yara sa tunga ninyo\nkag ako, ang GINOO, amo ang inyo Dios\nkag wala na sing iban.\nAng akon mga tawo indi na gid pagtamayon liwat."
                },
                "28": {
                    "verse_nr": "28",
                    "verse": "\u201cSa ulihi ibubo ko ang akon Espiritu sa tanan nga mga tawo:\nang inyo mga kabataan, lalaki kag babayi magahambal sang akon pulong,\nang inyo mga tigulang nga mga lalaki magadamgo sing mga pinasahi nga mga damgo,\nang inyo mga pamatan-on nga mga lalaki makakita sang mga palanan-awon."
                },
                "29": {
                    "verse_nr": "29",
                    "verse": "Sa sadto nga tion ibubo ko ang akon Espiritu\nbisan pa sa mga alagad nga lalaki ukon babayi."
                },
                "30": {
                    "verse_nr": "30",
                    "verse": "\u201cMagahatag ako sang mga paandam nahanungod sadto nga adlaw\nsa langit kag sa duta:\nmay pinatyanay, kalayo, kag madamol nga aso."
                },
                "31": {
                    "verse_nr": "31",
                    "verse": "Ang adlaw magadulom,\nkag ang bulan manginmapula subong sang dugo\nsa wala pa mag-abot ang daku kag makakulogmat nga adlaw sang GINOO."
                },
                "32": {
                    "verse_nr": "32",
                    "verse": "Pero ang tanan nga magapangayo sing bulig sa GINOO maluwas.\nSubong sang ginsiling sang GINOO,\n\u2018May yara nga makapalagyo sa Bukid sang Sion kag sa iban nga lugar sa Jerusalem.\nAng akon mga pinili maluwas.\u2019\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang GINOO nagasiling,\n\u201cSa sadto nga tion\npauswagon ko liwat ang Juda kag ang Jerusalem."
                },
                "2": {
                    "verse_nr": "2",
                    "verse": "Pagatipunon ko ang tanan nga mga kapungsoran\nkag dalhon sila sa Kapatagan sang Josafat.\nDidto pagahukman ko sila\ntungod sang tanan nga ginhimo nila sa akon nga mga tawo.\nGinpaalaplaag nila ang mga Israelinhon sa iban nga mga kapungsoran\nkag ginpartida ang Israel nga akon duta."
                },
                "3": {
                    "verse_nr": "3",
                    "verse": "Ginpagabutgabotan nila kon sin-o\nang makaangkon sang mga bihag.\nGinbaligya nila ang mga kabataan nga lalaki kag babayi agod mangin-ulipon\nbilang bayad sa mga malain nga mga babayi kag ilimnon."
                },
                "4": {
                    "verse_nr": "4",
                    "verse": "\u201cAno bala ang inyo luyag himuon sa akon, O Tiro, Sidon kag bug-os nga Filistia? Luyag bala kamo sa pagbalos sa akon? Kon amo ina, balusan ko kamo sa labing madali!"
                },
                "5": {
                    "verse_nr": "5",
                    "verse": "Ginkuha ninyo ang akon pilak kag bulawan kag gindala ninyo ang akon mga manggad sa inyo mga templo."
                },
                "6": {
                    "verse_nr": "6",
                    "verse": "Ginbihag ninyo ang mga pumoluyo sang Juda kag Jerusalem malayo sa ila kaugalingon nga pungsod kag ginbaligya sila sa mga Griego."
                },
                "7": {
                    "verse_nr": "7",
                    "verse": "Karon kuhaon ko sila halin sa mga lugar nga inyo ginbaligyaan sa ila. Himuon ko sa inyo ang inyo ginhimo sa ila."
                },
                "8": {
                    "verse_nr": "8",
                    "verse": "Ipabaligya ko ang inyo mga anak nga lalaki kag babayi sa mga taga-Juda. Ibaligya nila sila sa mga taga-Seba nga ang ila pungsod malayo. Ako, ang GINOO, naghambal sini."
                },
                "9": {
                    "verse_nr": "9",
                    "verse": "\u201cIpahibalo ini sa mga kapungsoran:\n\u2018Maghanda para sa pag-away,\ntawga ang inyo mga hangaway,\ntipuna ang tanan ninyo nga mga soldado, kag magpalapit!"
                },
                "10": {
                    "verse_nr": "10",
                    "verse": "Salsala ang punta sang inyo mga arado nga mangin-espada\nkag ang inyo mga galab nga manginbangkaw.\nBisan ang mga maluya dapat mag-away."
                },
                "11": {
                    "verse_nr": "11",
                    "verse": "Magdali kamo kag magpalapit,\ntanan kamo nga mga kapungsoran sa palibot,\nkag magtipon sa amo nga kapatagan.\u2019\u201d\nO GINOO, padulhoga ang imo gamhanan nga mga hangaway sa pagsalakay sa ila!"
                },
                "12": {
                    "verse_nr": "12",
                    "verse": "\u201cDapat maghanda ang mga kapungsoran\nkag magpadulong sa kapatagan sang Josafat.\nDidto, ako, ang GINOO, magapungko sa paghukom\nsang tanan nga mga kapungsoran sa palibot."
                },
                "13": {
                    "verse_nr": "13",
                    "verse": "Tama sila kalaut,\ngani galaba sila subong sang trigo\nsa tion sang tig-alani,\nlinasa sila subong sang paglinas sang ubas sa pulogaan\ntubtob nga mag-awas ang bino.\u201d"
                },
                "14": {
                    "verse_nr": "14",
                    "verse": "Linibulibo\nang yara sa Kapatagan sang Paghukom.\nDidto magaabot ang adlaw sang GINOO\nsa labing madali."
                },
                "15": {
                    "verse_nr": "15",
                    "verse": "Madulom ang adlaw kag ang bulan,\nkag ang mga bituon indi na magsiga."
                },
                "16": {
                    "verse_nr": "16",
                    "verse": "Ang GINOO nagangurob sa Bukid sang Sion,\nnagadaguob ang iya tingog gikan sa Jerusalem,\nnagakurog ang duta kag langit.\nPero pagaapinan niya ang iya mga tawo."
                },
                "17": {
                    "verse_nr": "17",
                    "verse": "\u201cDayon, O Israel, mahibaluan mo nga ako amo ang GINOO nga inyo Dios.\nNagaestar ako sa Sion, ang akon balaan nga bukid.\nAng Jerusalem manginbalaan nga siudad,\nindi na gid sia pag-agawon liwat sang mga dumoluong."
                },
                "18": {
                    "verse_nr": "18",
                    "verse": "Sa sadto nga tion ang mga bukid nahil-ob sang mga katamnan sang ubas,\nmakita sa tanan nga mga bakulod ang mga hayop,\nmay bugana nga tubig sa bug-os nga Juda.\nAng isa ka sapa magailig gikan sa Templo sang GINOO,\nkag magatubig ini sa Kapatagan sang Akasya."
                },
                "19": {
                    "verse_nr": "19",
                    "verse": "\u201cAng Ehipto mangin-isa ka desierto,\nkag ang Edom malaglag kag manginwalay pulos,\ntungod kay ginsalakay nila ang duta sang Juda\nkag ginpamatay ang iya mga tawo nga wala sing sala."
                },
                "20": {
                    "verse_nr": "20",
                    "verse": "Magatimalos ako para sa mga ginpamatay,\nkag indi ko pagluwason ang mga nakasala.\nAng Juda kag Jerusalem pagaestaran sa walay katubtoban,\nkag, ako, ang GINOO, magaestar sa Bukid sang Sion.\u201d"
                },
                "21": {
                    "verse_nr": "21",
                    "verse": "Magatimalos ako para sa mga ginpamatay,\nkag indi ko pagluwason ang mga nakasala.\nAng Juda kag Jerusalem pagaestaran sa walay katubtoban,\nkag, ako, ang GINOO, magaestar sa Bukid sang Sion.\u201d"
                }
            }
        }
    }
}