{
    "version": "MBBHIL12",
    "book_name": "2 Timothy",
    "book_nr": "55",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako, si Pablo nga isa ka apostol ni Cristo Jesus suno sa kabubot-on sang Dios, nga ginpadala sa pagwali sang ginsaad nga kabuhi nga nangin-aton sa aton paghiusa kay Cristo Jesus."
                },
                "2": {
                    "verse_nr": "2",
                    "verse": "Nagasulat ako sa imo Timoteo, ang hinigugma ko nga anak:\nKabay nga ang Dios nga Amay kag si Cristo Jesus nga aton Ginoo maghatag sa imo sing pagpakamaayo, kaluoy kag paghidait."
                },
                "3": {
                    "verse_nr": "3",
                    "verse": "Nagapasalamat ako sa Dios nga akon ginaalagad sa matinlo nga konsensya, subong sang ginhimo sang akon mga katigulangan. Ginapasalamatan ko sia samtang ginadumdom ko ikaw sa gihapon sa akon mga pangamuyo sa adlaw kag sa gab-i."
                },
                "4": {
                    "verse_nr": "4",
                    "verse": "Ginadumdom ko ang imo mga luha kag luyag gid ako magpakigkita sa imo, agod nga mapuno ako sing kalipay."
                },
                "5": {
                    "verse_nr": "5",
                    "verse": "Ginadumdom ko man ang imo tunay nga pagtuo, ang pagtuo nga iya man anay sang imo lola nga si Loida, kag sang imo iloy nga si Eunice. Kag karon pat-od gid ako nga amo man ini ang imo pagtuo."
                },
                "6": {
                    "verse_nr": "6",
                    "verse": "Tungod sini ginapahanumdom ko ikaw sa pagpadabdab sang hiyas nga ginhatag sang Dios sa imo, sang gintungtong ko ang akon mga kamot sa imo."
                },
                "7": {
                    "verse_nr": "7",
                    "verse": "Kay ang Espiritu nga ginhatag sang Dios sa aton wala nagapatalaw sa aton, kundi nagapuno sa aton sing gahom, paghigugma kag pagpugong sang kaugalingon."
                },
                "8": {
                    "verse_nr": "8",
                    "verse": "Gani, indi ka magkahuya sa pagpanaksi tungod sa aton Ginoo, kag indi ka man magkahuya tungod sa akon nga binilanggo bangod sa iya. Sa baylo, magpakigbahin ka sa mga pag-antos tungod sang Maayong Balita, suno sa kusog nga ginahatag sang Dios sa imo para sini."
                },
                "9": {
                    "verse_nr": "9",
                    "verse": "Iya kita ginluwas kag gintawag nga mangin-iya kaugalingon nga katawhan, indi tungod sang aton mga binuhatan, kundi tungod sang iya tinutuyo kag kaayo. Ginpakita niya ini nga kaayo sa aton paagi kay Cristo Jesus sa wala pa ang ginsugoran sang panag-on."
                },
                "10": {
                    "verse_nr": "10",
                    "verse": "Pero ginpahayag na ini karon sa aton paagi sa pag-abot sang aton Manluluwas nga si Cristo Jesus. Kay gindula ni Cristo ang gahom sang kamatayon, kag paagi sa Maayong Balita iya ginpahayag ang kabuhi nga wala sing katapusan."
                },
                "11": {
                    "verse_nr": "11",
                    "verse": "Ginpili ako sang Dios sa pagwali sang Maayong Balita subong isa ka apostol kag manunodlo."
                },
                "12": {
                    "verse_nr": "12",
                    "verse": "Tungod sini ginaantos ko ini nga mga butang. Pero wala ako nagakahuya sini, tungod kay nakilala ko ang akon ginasaligan kag pat-od gid ako nga sarang niya mabantayan ang iya gintugyan sa akon tubtob sa sadto nga Adlaw."
                },
                "13": {
                    "verse_nr": "13",
                    "verse": "Hupti sing malig-on ang akon maayo nga mga gintudlo sa imo subong imo sulondan, kag magpabilin sa pagtuo kag paghigugma nga nangin-aton sa aton paghiusa kay Cristo Jesus."
                },
                "14": {
                    "verse_nr": "14",
                    "verse": "Bantayi ang maayo nga mga butang nga gintugyan sa imo paagi sa gahom sang Espiritu Santo nga nagapuyo sa aton."
                },
                "15": {
                    "verse_nr": "15",
                    "verse": "Nakahibalo gid ikaw nga ang tanan nga mga tumoluo sa probinsya sang Asia, lakip si Figelo kag si Hermogenes, nagbiya sa akon."
                },
                "16": {
                    "verse_nr": "16",
                    "verse": "Kabay nga kaluoyan sang Ginoo ang panimalay ni Onesiforo, tungod kay sa madamo nga beses iya ako ginlipay. Wala sia mahuya nga ako ginbilanggo"
                },
                "17": {
                    "verse_nr": "17",
                    "verse": "kay sang pag-abot gid niya sa Roma, sa gilayon ginpangita niya ako tubtob iya ako nakita."
                },
                "18": {
                    "verse_nr": "18",
                    "verse": "Kabay nga kaluoyan sia sang Ginoo sa sadto nga Adlaw! Kag nahibaluan mo gid kon daw ano ang iya pagbulig sa akon didto sa Efeso."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Karon ikaw, anak ko, magpakalig-on ka tungod sang kaayo ni Cristo Jesus sa aton paagi sa paghiusa naton sa iya."
                },
                "2": {
                    "verse_nr": "2",
                    "verse": "Ang pagtulon-an nga imo nabatian sa akon pagwali sa atubang sang madamo nga mga saksi, itugyan mo sa mga tawo nga imo masaligan, nga sarang man makapanudlo sa iban."
                },
                "3": {
                    "verse_nr": "3",
                    "verse": "Magpakigbahin ka sa pag-antos subong isa ka matutom nga soldado ni Cristo Jesus."
                },
                "4": {
                    "verse_nr": "4",
                    "verse": "Ang soldado nga yara sa serbisyo luyag maglipay sa iya opisyal. Gani wala sia nagaentra sa iban pa nga palangitan-an."
                },
                "5": {
                    "verse_nr": "5",
                    "verse": "Ang isa ka humalampang sa palumba indi makadaog sing padya, kon wala sia nagatuman sang tanan nga mga pagsulondan."
                },
                "6": {
                    "verse_nr": "6",
                    "verse": "Ang nahauna nga bahin sang patubas dapat mangin-iya sang mangungoma nga nagpangabudlay sing tudotudo."
                },
                "7": {
                    "verse_nr": "7",
                    "verse": "Hunahunaa ang akon ginasiling, tungod kay ang Ginoo magabulig sa imo sa paghangop sang tanan nga mga butang."
                },
                "8": {
                    "verse_nr": "8",
                    "verse": "Dumdoma si Jesu-Cristo nga kaliwat ni David, nga ginbanhaw suno sa akon ginawali nga Maayong Balita."
                },
                "9": {
                    "verse_nr": "9",
                    "verse": "Tungod kay ginawali ko ang Maayong Balita, nagaantos ako kag ginkadenahan pa gani nga daw isa ka kriminal. Pero ang pulong sang Dios indi makadenahan"
                },
                "10": {
                    "verse_nr": "10",
                    "verse": "kag tungod sini ginabatas ko ang tanan para lamang sa pinili nga katawhan sang Dios, agod nga ila man maagom ang kaluwasan nga nagadala sang kabuhi nga walay katapusan upod sa Dios, paagi kay Cristo Jesus."
                },
                "11": {
                    "verse_nr": "11",
                    "verse": "Matuod ini nga pulolungon:\n\u201cKon napatay kita upod kay Cristo,\nmagakabuhi man kita upod sa iya."
                },
                "12": {
                    "verse_nr": "12",
                    "verse": "Kon nagapadayon kita sa pagbatas,\nmagagahom man kita upod sa iya.\nKon ginapanghiwala naton sia,\nsia man magapanghiwala sa aton."
                },
                "13": {
                    "verse_nr": "13",
                    "verse": "Kon kita aton indi matutom,\nsia iya matutom man gihapon,\ntungod kay sia matutom sa pagtuman sang iya ginsaad.\u201d"
                },
                "14": {
                    "verse_nr": "14",
                    "verse": "Ipahanumdom ini sa imo mga katapo kag paandami sila sa presensya sang Dios, nga indi sila magsinuay nahanungod sa mga pulong. Wala ini sing pulos kag nagapalain lamang sang mga tawo nga nagapalamati."
                },
                "15": {
                    "verse_nr": "15",
                    "verse": "Magtinguha ka nga mahamut-an sa panulok sang Dios, subong isa ka alagad ni Cristo nga wala nagakahuya sang iya ginahimo, kundi nagatudlo sing husto sang mga pulong sang kamatuoran sang Dios."
                },
                "16": {
                    "verse_nr": "16",
                    "verse": "Likawi ang di-diosnon kag binuang nga mga pagsinuay nga nagapahilayo lang sang mga tawo sa Dios."
                },
                "17": {
                    "verse_nr": "17",
                    "verse": "Ang ila ginatudlo kaangay sang bakukang nga nagauk-ok sang unod. Ang duha sining mga manunodlo amo si Himeneo kag si Fileto."
                },
                "18": {
                    "verse_nr": "18",
                    "verse": "Ginbayaan nila ang dalan sang kamatuoran kag karon ginatublag nila ang pagtuo sang iban nga mga tumoluo paagi sa ila pagsiling nga ang aton pagkabanhaw nahanabo na."
                },
                "19": {
                    "verse_nr": "19",
                    "verse": "Pero ang malig-on nga sadsaran nga ginpasad sang Dios indi gid malingkang, kag amo ini ang nasulat sa sadsaran: \u201cNakilala sang Ginoo kon sin-o ang iya katawhan,\u201d kag \u201cAng bisan sin-o nga nagasiling nga sia iya sang Ginoo dapat magbiya sang kalautan.\u201d"
                },
                "20": {
                    "verse_nr": "20",
                    "verse": "Sa isa ka daku nga balay yara ang tanan nga sahi sang mga sulodlan: ang iban sini nahimo sa bulawan kag pilak, kag ang iban nahimo sa kahoy kag lunang; ang iban ginagamit sa pinasahi nga mga pagtinipuntipon kag ang iban ginagamit adlaw-adlaw."
                },
                "21": {
                    "verse_nr": "21",
                    "verse": "Ang bisan sin-o nga nagapaninlo sang iya kaugalingon sa sining malaut nga mga butang, pagagamiton sia sa pinasahi nga mga tinutuyo, tungod kay nahalad sia, mapuslanon sa iya Agalon, kag handa nga gamiton sa tagsa ka maayo nga buhat."
                },
                "22": {
                    "verse_nr": "22",
                    "verse": "Likawi ang mga kailigbon sang pagkapamatan-on, kag tinguhai ang pag-angkon sang pagkamatarong, pagtuo, paghigugma kag paghidait, upod sa ila nga may matinlo nga tagipusoon nga nagapangayo sing bulig sa Ginoo."
                },
                "23": {
                    "verse_nr": "23",
                    "verse": "Pero, palayo ka sa binuang kag wala pulos nga mga pagbinais. Nakahibalo ka gid nga ang padulongan sini amo ang mga pag-inaway."
                },
                "24": {
                    "verse_nr": "24",
                    "verse": "Ang alagad sang Ginoo indi dapat magpangaway. Kinahanglan nga maayo sia sa tanan, isa ka maayo kag mapinasensyahon nga manunodlo"
                },
                "25": {
                    "verse_nr": "25",
                    "verse": "nga malulo sa iya pagtadlong sa iya mga kasumpong. Basi pa lang nga hatagan sila sang Dios sing kahigayunan sa paghinulsol kag sa pagkilala sang kamatuoran."
                },
                "26": {
                    "verse_nr": "26",
                    "verse": "Ti, kundi makatalupangod sila kag makapalagyo sa siod sang Yawa nga nagdakop sa ila kag nagpatuman sa ila sang iya kabubot-on."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Tandai ini! Manginmabudlay kaayo ang mga inadlaw sa katapusan nga panag-on."
                },
                "2": {
                    "verse_nr": "2",
                    "verse": "Kay ang mga tawo manginmaiyaiyahon, maki-kwarta, bugalon, mapalabilabihon, mapasipalahon, di-matinumanon sa ila mga ginikanan, di-mapinasalamaton kag di-diosnon"
                },
                "3": {
                    "verse_nr": "3",
                    "verse": "wala sila sing pasunaid, wala kaluoy, mapinatupatoon, mainiton kag mabangis; magadumot sila sang maayo"
                },
                "4": {
                    "verse_nr": "4",
                    "verse": "magamaluibon, mangindasudaso kag matinaastaason; magahigugma sila sang kalipayan labi sang sa Dios"
                },
                "5": {
                    "verse_nr": "5",
                    "verse": "magapakita sila nga diosnon, pero sikwayon nila ang iya sini matuod nga gahom. Magpalayo ka sa sini nga mga tawo."
                },
                "6": {
                    "verse_nr": "6",
                    "verse": "Ang iban sini sa ila nagapamalaybalay kag nagagahom sang maluya nga mga babayi nga nadalman na sa ila mga sala kag ginatulod sang tanan nga sahi sang kailigbon."
                },
                "7": {
                    "verse_nr": "7",
                    "verse": "Ini nga mga babayi nagatinguha sa gihapon sa pagtuon pero indi gid sila makalambot sa pagkilala sang kamatuoran."
                },
                "8": {
                    "verse_nr": "8",
                    "verse": "Subong nga si Jannes kag si Jambres nagpamatok kay Moises, gani ini man nga mga tawo nagapamatok sa kamatuoran. Ang ila sini mga panghunahuna malaut kag ang ila pagtuo indi matuod."
                },
                "9": {
                    "verse_nr": "9",
                    "verse": "Pero ini sila wala gid man sing may maabutan, tungod kay mahibaluan gid man sang tanan ang ila kabuangan, subong sang natabo kay Jannes kag kay Jambres."
                },
                "10": {
                    "verse_nr": "10",
                    "verse": "Pero ikaw imo nagsunod sang akon pagtulon-an, pagginawi kag tinutuyo sa kabuhi; nakita mo ang akon pagtuo, pagpasensya, paghigugma, pagbatas"
                },
                "11": {
                    "verse_nr": "11",
                    "verse": "mga paghingabot sa akon kag ang akon mga pag-antos. Nahibaluan mo ang tanan nga natabo sa akon sa Antioquia, sa Iconio kag sa Listra, kon daw ano ang akon pagbatas sang tuman nga mga paghingabot! Pero sa sini tanan ginluwas ako sang Ginoo."
                },
                "12": {
                    "verse_nr": "12",
                    "verse": "Ang tanan nga luyag magkabuhi sing diosnon sa paghiusa kay Cristo Jesus pagahingabuton."
                },
                "13": {
                    "verse_nr": "13",
                    "verse": "Pero ang malaut nga mga tawo kag ang mga nagapakunokuno magamalain pa gid. Patalangon nila ang iban kag sila patalangon man."
                },
                "14": {
                    "verse_nr": "14",
                    "verse": "Pero ikaw imo, magpadayon sa mga kamatuoran nga gintudlo sa imo kag imo ginatuohan sing malig-on. Kay nakahibalo ka kon sin-o ang imo mga manunodlo"
                },
                "15": {
                    "verse_nr": "15",
                    "verse": "kag dumdoma nga sugod sang bata pa ikaw, nakahibalo na ikaw sang Balaan nga mga Kasulatan, nga makahatag sa imo sing kaalam padulong sa kaluwasan paagi sa pagtuo kay Cristo Jesus."
                },
                "16": {
                    "verse_nr": "16",
                    "verse": "Kay ang bug-os nga Kasulatan ginbugna sang Dios kag mapuslanon sa pagtudlo sang kamatuoran, sa pagsaway sang mga nakasala, sa pagtadlong sang mga sayop, kag sa pagtudlo sang matarong nga pagkabuhi"
                },
                "17": {
                    "verse_nr": "17",
                    "verse": "agod nga ang tawo nga nagaalagad sa Dios mahanas sing bug-os kag masangkapan sa paghimo sang tanan nga sahi sang maayo nga mga buhat."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sa atubang sang Dios kag ni Cristo Jesus nga magahukom sang tanan nga mga tawo nga buhi kag patay, kag tungod sang iya pag-abot sa paggahom subong Hari, ginamanduan ko ikaw"
                },
                "2": {
                    "verse_nr": "2",
                    "verse": "sa pagwali sang pulong sang Dios. Magmaukod ka sa pagsugid sini sa nagakaigo ukon sa wala nagakaigo nga tion. Hayloha ang mga tawo, sawaya, kag palig-una sila sa imo pagpanudlo nga may bug-os nga pagpasensya."
                },
                "3": {
                    "verse_nr": "3",
                    "verse": "Kay magaabot ang tion nga ang mga tawo indi na magpamati sa matuod nga pagtulon-an, kundi magasunod sang ila kaugalingon nga luyag, kag magatipon sila sang madamo pa gid nga mga manunodlo nga magasugid sa ila sang mga butang nga luyag lang nila pamatian."
                },
                "4": {
                    "verse_nr": "4",
                    "verse": "Magabiya sila sa pagpamati sang kamatuoran kag magapati sila sa mga patupato nga sugilanon."
                },
                "5": {
                    "verse_nr": "5",
                    "verse": "Pero ikaw imo, magpugong sang imo kaugalingon sa tanan nga mga bagay, magbatas sang pag-antos, magtuman sang bulohaton sang manugwali sang Maayong Balita kag maghimo sang tanan mo nga mga katungdanan subong isa ka alagad sang Dios."
                },
                "6": {
                    "verse_nr": "6",
                    "verse": "Kon nahanungod sa akon, ang tion nag-abot nga ako ihalad na, kag tion na ini nga magataliwan ako sa sini nga kabuhi."
                },
                "7": {
                    "verse_nr": "7",
                    "verse": "Nahimo ko na ang akon masarangan sa palumba, nadalagan ko na ang bug-os nga dalaganon kag natipigan ko ang pagtuo."
                },
                "8": {
                    "verse_nr": "8",
                    "verse": "Karon, nagahulat sa akon ang padya sang pagdaog nga amo ang korona sang pagkamatarong nga ihatag sa akon sang Ginoo, ang matarong nga Hukom, sa sadto nga Adlaw\u2014kag indi lamang sa akon, kundi sa tanan man nga nagahulat nga may paghigugma sang iya pagpahayag."
                },
                "9": {
                    "verse_nr": "9",
                    "verse": "Magtinguha ka gid sa pagpakigkita sa akon sa gilayon."
                },
                "10": {
                    "verse_nr": "10",
                    "verse": "Kay si Demas naghigugma sini nga kalibutan kag ginbayaan niya ako. Nagkadto sia sa Tesalonica. Si Crescente nagkadto sa Galacia kag si Tito sa Dalmacia."
                },
                "11": {
                    "verse_nr": "11",
                    "verse": "Si Lucas lamang ang kaupod nakon diri. Dalha diri upod sa imo si Marcos, tungod kay makabulig gid sia sa akon mga bulohaton."
                },
                "12": {
                    "verse_nr": "12",
                    "verse": "Ginpakadto ko si Tiquico sa Efeso."
                },
                "13": {
                    "verse_nr": "13",
                    "verse": "Kon magkadto ka diri, dalha ang akon kunop nga ginbilin ko sa Troas kay Carpo. Dalha man ang mga libro, ilabi na ang mga nahimo sa panit."
                },
                "14": {
                    "verse_nr": "14",
                    "verse": "Si Alejandro nga platero naghalit gid sa akon. Ang Ginoo magabalos sa iya suno sa iya ginhimo."
                },
                "15": {
                    "verse_nr": "15",
                    "verse": "Mag-andam ka sa iya, tungod kay tama gid ang iya pagpamatok sa amon gintudlo."
                },
                "16": {
                    "verse_nr": "16",
                    "verse": "Wala gid sing may nag-unong sa akon sa nahauna ko nga pagpangapin sang akon kaugalingon. Tanan sila nagbiya sa akon. Kabay nga indi ini pag-isipon sang Dios batok sa ila!"
                },
                "17": {
                    "verse_nr": "17",
                    "verse": "Pero ang Ginoo nag-upod sa akon kag iya ako ginhatagan sing kusog, sa bagay nga nawali ko ang bug-os nga mensahe sang Dios agod makabati ang tanan nga mga Hentil, kag ginluwas ako sa kamatayon."
                },
                "18": {
                    "verse_nr": "18",
                    "verse": "Ang Ginoo magaluwas sa akon sa tanan nga kalautan, kag iya ako dalhon nga indi maano didto sa iya langitnon nga Ginharian. Sa iya ang kadayawan sa wala sing katapusan! Kabay pa."
                },
                "19": {
                    "verse_nr": "19",
                    "verse": "Ginaabiabi ko si Priscila kag si Aquila kag ang panimalay ni Onesiforo."
                },
                "20": {
                    "verse_nr": "20",
                    "verse": "Si Erasto nagpabilin sa Corinto, kag ginbilin ko si Trofimo sa Mileto, tungod kay nagmasakit sia."
                },
                "21": {
                    "verse_nr": "21",
                    "verse": "Magtinguha ka sa pag-abot sa wala pa ang tigtulognaw.\nGinaabiabi ka ni Eubulo, ni Pudente, ni Lino kag ni Claudia. Ginaabiabi ka man sang tanan nga mga kautoran."
                },
                "22": {
                    "verse_nr": "22",
                    "verse": "Ang Ginoo manginyara sa imo espiritu.\nAng pagpakamaayo sang Dios manginyara sa inyo tanan."
                }
            }
        }
    }
}