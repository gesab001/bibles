{
    "version": "MBBHIL12",
    "book_name": "1 Timothy",
    "book_nr": "54",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Pablo nga isa ka apostol ni Cristo Jesus suno sa sugo sang Dios nga aton Manluluwas kag ni Cristo Jesus nga nagahatag sa aton sang paglaom."
                },
                "2": {
                    "verse_nr": "2",
                    "verse": "Ginasulat ko ini sa imo Timoteo, ang akon matuod nga anak sa pagtuo:\nKabay nga ang Dios nga Amay kag si Cristo Jesus nga aton Ginoo maghatag sa imo sing pagpakamaayo, kaluoy kag paghidait."
                },
                "3": {
                    "verse_nr": "3",
                    "verse": "Luyag ko nga magpabilin ka sa Efeso suno sa ginpangabay ko gid sa imo, sang nagapakadto ako sa Macedonia. May mga tawo didto nga nagapanudlo sang indi matuod nga mga pagtulon-an, kag dapat mo sila manduan nga mag-untat."
                },
                "4": {
                    "verse_nr": "4",
                    "verse": "Singgani sila nga untatan nila inang mga patupato nga sugilanon, kag ang malawig nga mga lista sang ila mga katigulangan. Kay ini nagatuga lamang sang mga pagsinuay, kag wala sing kaangtanan sa plano sang Dios para sa aton, nga aton mahibaluan paagi sa pagtuo."
                },
                "5": {
                    "verse_nr": "5",
                    "verse": "Ang tinutuyo sini nga sugo amo ang pagpukaw sang gugma nga nagahalin sa putli nga tagipusoon, sa matinlo nga konsensya kag matuodtuod nga pagtuo."
                },
                "6": {
                    "verse_nr": "6",
                    "verse": "May mga tawo nga nagbiya na sa sini, kag nagtalang sa ila dalanon tungod sang wala pulos nga mga pagsinuay."
                },
                "7": {
                    "verse_nr": "7",
                    "verse": "Luyag sila nga manginmanunodlo sang kasugoan sang Dios, pero wala gani nila mahangpi ang ila nga ginahambal ukon ang ila ginatudlo nga may daku nga pagsalig."
                },
                "8": {
                    "verse_nr": "8",
                    "verse": "Nakahibalo kita nga ang Kasugoan maayo, kon ginagamit ini sing nagakaigo."
                },
                "9": {
                    "verse_nr": "9",
                    "verse": "Dapat naton dumdomon nga ang mga kasugoan wala ginhimo para sa maayo nga mga tawo, kundi para sa mga malinapason kag mga kriminal, para sa mga wala nagatuman sa Dios kag mga makasasala, para sa mga di-diosnon kag di-espirituhanon, para sa mga tawo nga nagapamatay sang ila mga amay ukon iloy, para sa iban nga mga manugpatay"
                },
                "10": {
                    "verse_nr": "10",
                    "verse": "para sa mga makihilawason, para sa mga nagapakighilawas sa ila pareho nga lalaki ukon pareho nga babayi, para sa mga nagapangkidnap, para sa mga butigon kag nagapanaksi sang indi matuod, ukon sa mga nagahimo sang bisan ano nga batok sa matuod nga pagtulon-an."
                },
                "11": {
                    "verse_nr": "11",
                    "verse": "Ini nga pagtulon-an suno sa Maayong Balita nga gintugyan sa akon nga iwali, ang Maayong Balita halin sa halangdon kag dalayawon nga Dios."
                },
                "12": {
                    "verse_nr": "12",
                    "verse": "Nagapasalamat ako kay Cristo Jesus nga aton Ginoo, nga naghatag sa akon sing kusog sa pagpangabudlay. Nagapasalamat ako sa iya, kay iya ako ginkabig nga takos kag iya ako ginpili sa pag-alagad sa iya"
                },
                "13": {
                    "verse_nr": "13",
                    "verse": "bisan pa nga sang una ginpakamalaut, ginhingabot kag ginpakahuy-an ko sia. Pero ang Dios nagkaluoy sa akon, tungod kay wala pa ako sadto nagatuo kay Jesu-Cristo kag gani wala ako makahibalo sang akon ginahimo."
                },
                "14": {
                    "verse_nr": "14",
                    "verse": "Kag ang aton Ginoo nanginmaayo gid sa akon kag iya ako ginhatagan sing pagtuo kag gugma nga nangin-aton sa aton paghiusa kay Cristo Jesus."
                },
                "15": {
                    "verse_nr": "15",
                    "verse": "Matuod ini nga mga pulong nga dapat naton batunon sing bug-os kag tuohan: si Cristo Jesus nag-abot sa kalibutan sa pagluwas sang mga makasasala, kag ako gid ang labing malaut sa ila tanan."
                },
                "16": {
                    "verse_nr": "16",
                    "verse": "Pero tungod gid sini ang Dios nagkaluoy sa akon, agod nga mapahayag ni Cristo Jesus ang iya bug-os nga pagpailob sa akon, ako nga labing malaut sa mga makasasala, sa paghimo sa akon nga sulondan sa mga magatuo sa iya sa ulihi kag magabaton sang kabuhi nga wala sing katapusan."
                },
                "17": {
                    "verse_nr": "17",
                    "verse": "Sa Hari nga wala sing katapusan, di-mamalatyon kag di-makita, ang isa lamang ka Dios, sa iya ang kadungganan kag kadayawan sa wala sing katubtoban! Kabay pa."
                },
                "18": {
                    "verse_nr": "18",
                    "verse": "Timoteo, anak ko, ginatugyan ko sa imo ini nga sugo suno sa mga pulong nga gintagna sang una sang mga propeta nahanungod sa imo. Gamita yadtong mga pulong subong imo mga hinganiban sa pagpakig-away sing maayo."
                },
                "19": {
                    "verse_nr": "19",
                    "verse": "Tipigi ang imo pagtuo kag matinlo nga konsensya. Ang iban nga mga tawo wala magpamati sa ila konsensya, gani napaslawan sila sing bug-os sa ila Cristohanon nga pagtuo."
                },
                "20": {
                    "verse_nr": "20",
                    "verse": "Ang iban sini sa ila amo sanday Himeneo kag Alejandro nga akon ginsilutan paagi sa pagtugyan sa gahom ni Satanas, agod matudloan sila sa pag-untat sang ila pagpakamalaut sa Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Karon, una sa tanan, nagalaygay gid ako nga ang mga pag-ampo ang mga pagpangamuyo, ang mga pagpangabay kag ang mga pagpasalamat ihalad sa Dios para sa tanan nga mga tawo"
                },
                "2": {
                    "verse_nr": "2",
                    "verse": "para sa mga hari kag sa tanan nga yara sa gahom, agod nga magkabuhi kita sing matawhay kag mahidaiton sa bug-os nga pagkadiosnon kag sa nagakaigo nga pagginawi."
                },
                "3": {
                    "verse_nr": "3",
                    "verse": "Maayo ini kag nahamut-an sang Dios nga aton Manluluwas"
                },
                "4": {
                    "verse_nr": "4",
                    "verse": "kay iya luyag nga ang tanan nga mga tawo maluwas kag makadangat sa paghibalo sang kamatuoran."
                },
                "5": {
                    "verse_nr": "5",
                    "verse": "Kay may isa lamang ka Dios kag may isa lamang nga nagapahiusa sa Dios kag sa mga tawo, ang tawo nga si Cristo Jesus"
                },
                "6": {
                    "verse_nr": "6",
                    "verse": "nga naghatag sang iya kaugalingon sa pagtubos sang tanan nga mga tawo. Amo yadto ang pagpamatuod, sa nagakaigo nga panahon, nga luyag sang Dios nga ang tanan nga mga tawo maluwas."
                },
                "7": {
                    "verse_nr": "7",
                    "verse": "Tungod sini, ginpadala ako subong isa ka apostol: sa pagwali sang Maayong Balita sa mga Hentil, kag pagtudlo sa ila sang matuod nga pagtuo. Wala ako nagabutig, kundi nagasugid ako sing matuod!"
                },
                "8": {
                    "verse_nr": "8",
                    "verse": "Luyag ko nga ang tanan nga mga lalaki sa tanan nga mga iglesia, nga naghalad sang ila mga kabuhi sa Ginoo, magpangamuyo nga nagabayaw sang ila mga kamot nga wala sing kaakig kag pagsinuay."
                },
                "9": {
                    "verse_nr": "9",
                    "verse": "Luyag ko man nga ang mga babayi magmaugdang sa ila pangbayu nga nagakaigo kag kasarangan. Indi sila magpahinar sang ila buhok sing sobra, ukon maggamit sing mga alahas nga bulawan ukon perlas, ukon malahalon nga mga bayu"
                },
                "10": {
                    "verse_nr": "10",
                    "verse": "kundi maghimo sing maayo nga mga buhat nga nagakabagay sa mga babayi nga nagasiling nga sila mga Cristohanon."
                },
                "11": {
                    "verse_nr": "11",
                    "verse": "Ang mga babayi dapat maghipos kon ginatudloan kag magmapainuboson."
                },
                "12": {
                    "verse_nr": "12",
                    "verse": "Wala ako nagapahanugot sa mga babayi sa pagpanudlo ukon sa paggahom sa mga lalaki. Kinahanglan maghipos sila."
                },
                "13": {
                    "verse_nr": "13",
                    "verse": "Kay una gintuga si Adan, kag dason lang si Eva."
                },
                "14": {
                    "verse_nr": "14",
                    "verse": "Indi si Adan ang gindayaan, kundi ang babayi amo ang gindayaan kag naglapas sang sugo sang Dios."
                },
                "15": {
                    "verse_nr": "15",
                    "verse": "Pero ang babayi pagaluwason paagi sa iya pagpamata, kon sia magpadayon sa pagtuo kag paghigugma kag pagkabalaan nga may kaugdang."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Matuod ini nga pulolungon: Kon ang isa ka tawo luyag mangin-isa ka pangulo sa iglesia, maayo nga hilikuton ang iya ginahandom."
                },
                "2": {
                    "verse_nr": "2",
                    "verse": "Kinahanglan nga ang pangulo sang iglesia isa ka tawo nga wala sing kasawayan, isa lang ang iya asawa, mahaganhaganon, makapugong sang iya kaugalingon kag but-anan, kinahanglan mabinatunon sia sa mga estranghero sa iya balay, sampaton sa pagpanudlo"
                },
                "3": {
                    "verse_nr": "3",
                    "verse": "kinahanglan indi palahubog ukon makiawayon, kundi nga malulo kag mahidaiton, kag indi maki-kwarta"
                },
                "4": {
                    "verse_nr": "4",
                    "verse": "kinahanglan makahibalo sia magdumala sing maayo sang iya panimalay, ginatuman kag ginatahod sia sang iya mga kabataan."
                },
                "5": {
                    "verse_nr": "5",
                    "verse": "Kay kon ang isa ka tawo indi gani makahibalo magdumala sang iya kaugalingon nga panimalay, paano karon ang pagdumala niya sang iglesia sang Dios?"
                },
                "6": {
                    "verse_nr": "6",
                    "verse": "Dapat indi sia bag-o pa lang nakonbertir, kay basi magpabugal sia kag pagasilutan man sia subong sang Yawa."
                },
                "7": {
                    "verse_nr": "7",
                    "verse": "Kinahanglan ginatahod sia sang mga tawo nga indi katapo sang iglesia, agod nga indi sia mahuy-an kag mahulog sa siod sang Yawa."
                },
                "8": {
                    "verse_nr": "8",
                    "verse": "Ang mga manugbulig sa iglesia kinahanglan maayo man sing pamatasan kag sinsero. Kinahanglan indi sila palainom sing bino kag indi dalok sa kwarta."
                },
                "9": {
                    "verse_nr": "9",
                    "verse": "Kinahanglan nagapadayon sila sing malig-on sa napahayag nga kamatuoran sang pagtuo, nga may matinlo nga konsensya."
                },
                "10": {
                    "verse_nr": "10",
                    "verse": "Kinahanglan tilawan anay sila, kag kon makapasar, mag-alagad na sila."
                },
                "11": {
                    "verse_nr": "11",
                    "verse": "Ang ila mga asawa kinahanglan may maayo man nga pamatasan kag wala nagakutsokutso. Kinahanglan maugdang sila kag masaligan sa tanan nga mga butang."
                },
                "12": {
                    "verse_nr": "12",
                    "verse": "Ang manugbulig sa iglesia kinahanglan may isa lang ka asawa kag makahibalo magdumala sing maayo sang iya mga kabataan kag panimalay."
                },
                "13": {
                    "verse_nr": "13",
                    "verse": "Ang mga manugbulig sa iglesia nga nagaalagad sing maayo ginatahod sang mga tawo kag sarang sila makahambal nga wala sing kahadlok nahanungod sang ila pagtuo kay Cristo Jesus."
                },
                "14": {
                    "verse_nr": "14",
                    "verse": "Samtang ginasulat ko ini nga mga pagtudlo para sa imo, nagalaom ako nga makakadto dira sa imo sa labing madali kag makapakigkita sa imo."
                },
                "15": {
                    "verse_nr": "15",
                    "verse": "Pero kon maatrasar ako, ini nga sulat magapahibalo sa imo kon paano kita magginawi sa sulod sang panimalay sang Dios, nga amo ang iglesia sang Dios nga buhi, ang haligi kag sadsaran sang kamatuoran."
                },
                "16": {
                    "verse_nr": "16",
                    "verse": "Wala sing may makahimutig kon daw ano kadako ang sekrito sang aton pagtuluohan:\nNagpakita sia sa dagway sang tawo,\nginpahayag nga matarong\nsang Espiritu, kag nakit-an sang mga anghel.\nGinwali sia sa mga kapungsoran,\ngintuohan sa bug-os nga kalibutan, kag gindala sia sa langit."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Espiritu nagasiling sing maathag nga sa ulihi nga mga panag-on may mga tawo nga magabiya sang ila Cristohanon nga pagtuo. Tumanon nila ang butigon nga mga espiritu kag sundon nila ang mga pagtulon-an sang mga demonyo."
                },
                "2": {
                    "verse_nr": "2",
                    "verse": "Ini nga mga pagtulon-an ginapalapnag paagi sa pagdaya sang mga tawo nga butigon kag ang ila mga konsensya patay, nga daw sa nasunog sang nagabaga nga salsalon."
                },
                "3": {
                    "verse_nr": "3",
                    "verse": "Ini nga sahi sang mga tawo nagatudlo nga malain ang pagpangasawa, kag ang pagkaon sang iban nga sahi sang kalan-on. Pero gintuga sang Dios ini nga mga kalan-on agod kaunon sang mga tumoluo kag sang mga nakakilala sang kamatuoran, sa tapos makapangamuyo sang pagpasalamat."
                },
                "4": {
                    "verse_nr": "4",
                    "verse": "Ang tanan nga gintuga sang Dios maayo. Gani wala sing butang nga sikwayon, kundi ini tanan dapat batunon nga may pangamuyo sang pagpasalamat."
                },
                "5": {
                    "verse_nr": "5",
                    "verse": "Kay ang pulong sang Dios kag ang pangamuyo amo ang nagahimo sini nga mahamut-an sang Dios."
                },
                "6": {
                    "verse_nr": "6",
                    "verse": "Kon matudlo mo ini nga mga pagtulon-an sa mga kautoran mangin-isa ikaw ka maayo nga alagad ni Cristo Jesus, samtang ginasagod mo ang imo kaugalingon sa mga pulong sang pagtuo kag sang matuod nga pagtulon-an nga imo ginsunod."
                },
                "7": {
                    "verse_nr": "7",
                    "verse": "Pero likawi ang di-diosnon kag patupato nga mga sugilanon, nga indi dapat isugid. Hanasa ang imo kaugalingon sa kabuhi nga diosnon."
                },
                "8": {
                    "verse_nr": "8",
                    "verse": "Ang paghanas sang lawas may kapuslanan, pero sa tanan nga bagay mapuslanon pa gid ang espirituhanon nga paghanas, tungod kay ini nagasaad sang kabuhi para sa karon kag sa palaabuton."
                },
                "9": {
                    "verse_nr": "9",
                    "verse": "Matuod ini nga mga pulolungon nga dapat batunon kag tuohan sing bug-os."
                },
                "10": {
                    "verse_nr": "10",
                    "verse": "Tungod sini nagapanikasog kita kag nagapangabudlay sing tuodtuod, kay ginpahamtang naton ang aton paglaom sa Dios nga buhi, nga amo ang Manluluwas sang tanan nga mga tawo kag labi na sang mga nagatuo."
                },
                "11": {
                    "verse_nr": "11",
                    "verse": "Isugo kag ipanudlo ini nga mga butang."
                },
                "12": {
                    "verse_nr": "12",
                    "verse": "Indi pagtugoti nga hikayan ka ni bisan sin-o man tungod kay pamatan-on ka, kundi magmanginsulondan ka sang mga tumoluo sa imo panghambal, pagginawi, paghigugma, pagtuo kag pagkaputli."
                },
                "13": {
                    "verse_nr": "13",
                    "verse": "Magmaukod ka sa pagbasa sang mga Kasulatan sa mga tumoluo, kag sa pagwali kag pagpanudlo tubtob sa akon pag-abot."
                },
                "14": {
                    "verse_nr": "14",
                    "verse": "Indi pagpatumbayai ang espirituhanon nga hiyas nga yara sa imo, nga ginhatag sa imo sang pagtagna sang mga propeta kag sang pagtungtong sang mga katigulangan sang iglesia sang ila mga kamot sa imo."
                },
                "15": {
                    "verse_nr": "15",
                    "verse": "Magmaukod ka sa paghimo sini nga mga butang, agod nga ang imo pag-uswag makit-an sang tanan."
                },
                "16": {
                    "verse_nr": "16",
                    "verse": "Bantayi ang imo kaugalingon kag ang imo ginatudlo. Padayuna ang paghimo sini nga mga butang, tungod kay kon imo ini ginahimo, maluwas mo ang imo kaugalingon kag ang mga nagapamati sa imo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Indi pagsawaya ang tawo nga magulang sa imo, kundi magpakitluoy ka sa iya subong nga daw amay mo sia. Kabiga ang mga pamatan-on nga lalaki subong imo mga utod"
                },
                "2": {
                    "verse_nr": "2",
                    "verse": "ang tigulang nga mga babayi subong imo mga iloy, kag ang mga pamatan-on nga babayi subong imo mga utod, sa bug-os nga pagkaputli."
                },
                "3": {
                    "verse_nr": "3",
                    "verse": "Tahura ang mga balo nga matuod gid nga mga balo."
                },
                "4": {
                    "verse_nr": "4",
                    "verse": "Pero kon ang isa ka balo may kabataan ukon kaapuhan, magtuon anay sila sa pagtuman sang ila diosnon nga katungdanan sa ila kaugalingon nga panimalay, kag sa sini nga paagi ginabalusan nila ang ila mga ginikanan kag mga katigulangan, kay amo ini ang nahamut-an sang Dios."
                },
                "5": {
                    "verse_nr": "5",
                    "verse": "Ang babayi nga matuod gid nga balo, nga wala sing may nagasagod sa iya, nagasalig sa Dios kag nagapadayon sa pagpangamuyo, kag nagapangayo sing bulig sa Dios sa adlaw kag gab-i."
                },
                "6": {
                    "verse_nr": "6",
                    "verse": "Pero ang balo nga babayi nga nagapatuyang sa pagpangalipay patay na, bisan pa nga nagakabuhi sia."
                },
                "7": {
                    "verse_nr": "7",
                    "verse": "Ihatag sa ila ini nga mga pagtudlo, agod nga wala sing isaway sa ila."
                },
                "8": {
                    "verse_nr": "8",
                    "verse": "Pero kon may yara nga wala nagatatap sang iya mga pariente, ilabi na gid ang mga katapo sang iya kaugalingon nga panimalay, nagasikway sang Cristohanon nga pagtuo kag labi pa sia kalaut sang sa di-tumoluo."
                },
                "9": {
                    "verse_nr": "9",
                    "verse": "Indi pag-idugang sa listahan sang mga balo ang nabalo nga babayi nga wala pa sing sesenta ka tuig. Wala labot sini, kinahanglan makaisa lang sia nakasal"
                },
                "10": {
                    "verse_nr": "10",
                    "verse": "kag nakilala tungod sang iya maayo nga mga binuhatan: isa sia ka babayi nga nagpadaku sing maayo sang iya mga kabataan, nagbaton sang mga estranghero sa iya balay, naghimo sang kubos nga mga hilikuton para sa mga tumoluo, nagbulig sa mga nalisdan kag naghimo sang tanan nga sahi sang maayo nga mga buhat."
                },
                "11": {
                    "verse_nr": "11",
                    "verse": "Pero indi pag-ilakip sa listahan ang mga bataon pa nga mga balo, tungod kay kon mag-abot ang ila luyag sa pagpamana, nagabiya sila kay Cristo"
                },
                "12": {
                    "verse_nr": "12",
                    "verse": "kag gani nagapakasala sila paagi sa ila paglapas sang ila nahauna nga saad sa iya."
                },
                "13": {
                    "verse_nr": "13",
                    "verse": "Wala labot sina, nagausik man sila sang ila mga tinion sa pagpamalaybalay, pero ang mas malain pa gid sini amo nga nagausik sila sang ila tinion sa pagkutsokutso kag sa pagpahilabot sa iban, kag nagahambal sang mga butang nga indi nila dapat hambalon."
                },
                "14": {
                    "verse_nr": "14",
                    "verse": "Gani, kon sa akon lang maayo pa nga ang bataon nga mga balo magpamana, magpamata, kag magtatap sang ila mga panimalay, agod nga wala sing kahigayunan ang aton mga kaaway sa pagpakamalaut sa aton."
                },
                "15": {
                    "verse_nr": "15",
                    "verse": "Kay may iban nga mga balo nga nagbiya na kay Cristo kag nagsunod kay Satanas."
                },
                "16": {
                    "verse_nr": "16",
                    "verse": "Pero kon may isa ka babayi nga tumoluo nga may mga nabalo sa iya panimalay, ina sia dapat magsagod sa ila kag indi pagpabug-atan ang iglesia, agod nga ang iglesia magsagod lamang sang mga balo nga wala sing mga pariente."
                },
                "17": {
                    "verse_nr": "17",
                    "verse": "Ang mga katigulangan sang iglesia nga nagapangabudlay sing maayo subong mga pangulo takos suholan sing pilo, ilabi na kon nagapangabudlay sila sa pagwali kag sa pagpanudlo."
                },
                "18": {
                    "verse_nr": "18",
                    "verse": "Kay ang kasulatan nagasiling, \u201cIndi pagbusali ang baka kon nagalinas sang trigo,\u201d kag \u201cAng nagapangabudlay takos nga suholan sing nagakaigo.\u201d"
                },
                "19": {
                    "verse_nr": "19",
                    "verse": "Indi pagsapaka ang mga panumbongon batok sa isa ka tigulang sang iglesia, luas kon may duha ukon tatlo ka mga saksi nga nagapamatuod sini."
                },
                "20": {
                    "verse_nr": "20",
                    "verse": "Sawaya sa atubang sang tanan ang mga nagapakasala, agod nga ang iban mahadlok man sa pagpakasala."
                },
                "21": {
                    "verse_nr": "21",
                    "verse": "Sa presensya sang Dios kag ni Cristo Jesus kag sang balaan nga mga anghel, ginatugyan ko sa imo ang pagtuman sini nga mga pagsulondan nga wala sing pinilian kag pagpasulabi bisan kay sin-o sa bisan ano nga imo ginahimo."
                },
                "22": {
                    "verse_nr": "22",
                    "verse": "Indi ka magpadalidali sa pagtungtong sang imo mga kamot sa kay bisan sin-o sa pagtugyan sa iya sa pag-alagad sa Ginoo. Indi ka magpakigbahin sa mga sala sang iban. Magpakaputli ka."
                },
                "23": {
                    "verse_nr": "23",
                    "verse": "Indi lamang tubig ang imnon mo, kundi mag-inom ka man sing diutay nga bino para pangpatunaw, kay pirme ka lang nagamasakit."
                },
                "24": {
                    "verse_nr": "24",
                    "verse": "Ang mga sala sang iban nga mga tawo makit-an sing maathag, kag ang ila mga sala nagadala sa ila sa hukmanan. Pero ang mga sala sang iban ulihi na lang mahibaluan."
                },
                "25": {
                    "verse_nr": "25",
                    "verse": "Sa amo man nga bagay ang maayo nga mga buhat makit-an sing maathag kag bisan pa ang mga indi dayon makit-an, indi matago."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang tanan nga mga ulipon dapat magtahod sing bug-os sa ila mga agalon, agod nga wala sing may magapakamalaut sang ngalan sang Dios kag sang aton pagtulon-an."
                },
                "2": {
                    "verse_nr": "2",
                    "verse": "Ang mga ulipon nga may mga agalon nga tumoluo indi dapat magtamay sang ila mga agalon, kay ila sila mga utod. Sa baylo, dapat sila mag-alagad sa ila mga agalon sing labi pa gid, tungod kay ang mga nagapulos sang ila pagpangabudlay amo ang mga tumoluo nga ila ginahigugma.\nDapat mo itudlo kag iwali ini nga mga pagtulon-an."
                },
                "3": {
                    "verse_nr": "3",
                    "verse": "Ang bisan sin-o nga nagapanudlo sang iban nga pagtulon-an kag wala nagakasinanto sa matuod nga mga pulong sang aton Ginoong Jesu-Cristo kag sa pagtulon-an sang aton pagtuluohan"
                },
                "4": {
                    "verse_nr": "4",
                    "verse": "nagahabok sa pagpabugal kag wala sing may nahibaluan. Ang iya malaw-ay nga handom amo ang mga pagsinuay kag pagbanggianay nahanungod sa mga pulong, kag ini nagadala sing kahisa, pagbinahinbahin, pagpasipala, malaut nga mga pagpangduhaduha"
                },
                "5": {
                    "verse_nr": "5",
                    "verse": "kag padayon nga pagsinuay sa mga tawo nga ang ila painuino malaut kag wala makahibalo sang kamatuoran. Nagahunahuna sila nga ang relihiyon isa ka paagi nga makapamanggad sa ila."
                },
                "6": {
                    "verse_nr": "6",
                    "verse": "Matuod man, ang relihiyon nagahimo sang tawo nga manggaranon kaayo, kon kontento sia sang iya pagkabutang."
                },
                "7": {
                    "verse_nr": "7",
                    "verse": "Ano bala ang aton gindala sa kalibutan? Wala! Ano bala ang aton madala halin sa kalibutan? Wala!"
                },
                "8": {
                    "verse_nr": "8",
                    "verse": "Gani, kon may kalan-on kita kag bayu, tuman na ina para sa aton."
                },
                "9": {
                    "verse_nr": "9",
                    "verse": "Pero ang luyag magmanggaranon nagakahulog sa mga pagsulay kag ginasiod sang madamo nga binuang kag makahalalit nga mga handom nga nagadala sa ila sa kamusmosan kag kalaglagan."
                },
                "10": {
                    "verse_nr": "10",
                    "verse": "Kay ang paghigugma sa kwarta amo ang ginahalinan sang tanan nga sahi sang kalautan. May iban nga mga tawo nga naghandom gid sini, gani nagtalang sila sa pagtuo kag nagpilas sang ila mga tagipusoon sa tuman nga kalisod."
                },
                "11": {
                    "verse_nr": "11",
                    "verse": "Pero ikaw, tawo sang Dios, likawi ini tanan nga mga butang. Himulati ang pagkamatarong, pagkadiosnon, pagtuo, paghigugma, pagbatas kag pagkalulo."
                },
                "12": {
                    "verse_nr": "12",
                    "verse": "Dalagan ka sing maayo sa palumba sang pagtuo kag dag-a ang kabuhi nga wala sing katapusan. Kay sa sini nga kabuhi gintawag ka sang Dios, sang pagpahayag mo nga may kalig-on sang imo pagtuo sa atubang sang madamo nga mga saksi."
                },
                "13": {
                    "verse_nr": "13",
                    "verse": "Sa presensya sang Dios nga nagahatag sing kabuhi sa tanan nga mga butang kag sa presensya ni Cristo Jesus nga nagpanaksi sing maayo sa atubang ni Poncio Pilato, ginamanduan ko ikaw"
                },
                "14": {
                    "verse_nr": "14",
                    "verse": "tumana ang akon mga ginasugo nga may katutom, agod nga wala sing may makasaway sa imo tubtob sa Adlaw nga magapahayag ang aton Ginoong Jesu-Cristo."
                },
                "15": {
                    "verse_nr": "15",
                    "verse": "Igapahayag sia sang Dios sa nagakaigo nga panahon, ang halangdon kag ang isa lamang ka Makagagahom, ang Hari sang mga hari kag Ginoo sang mga ginoo."
                },
                "16": {
                    "verse_nr": "16",
                    "verse": "Sia lamang ang di-mamalatyon kag ang nagakabuhi sa kapawa nga wala sing bisan sin-o nga makasarang sa pagpalapit. Wala sing may nakakita sa iya kag wala gid sing bisan isa nga makakita sa iya. Sa iya ang kadungganan kag kagamhanan nga walay katapusan! Kabay pa."
                },
                "17": {
                    "verse_nr": "17",
                    "verse": "Paandami ang mga manggaranon sa sining kinabuhi nga indi sila magpabugal kag indi nila pag-ipahamtang ang ila paglaom sa mga butang nga indi masaligan subong sang mga manggad, kundi sa Dios nga nagahatag sa aton sing bugana sang tanan nga mga butang sa paglipay sa aton."
                },
                "18": {
                    "verse_nr": "18",
                    "verse": "Tudloi sila sa paghimo sing maayo, nga magmanggaranon sila sa maayo nga mga buhat, magmaalwan kag handa sa pagpakigbahin sang ila pagkabutang sa iban nga mga tawo."
                },
                "19": {
                    "verse_nr": "19",
                    "verse": "Sa sini nga paagi magatipon sila para sa ila mga kaugalingon sing manggad nga manginmalig-on nga sadsaran para sa palaabuton. Kag dayon maangkon nila ang kabuhi nga amo ang matuodtuod nga kabuhi."
                },
                "20": {
                    "verse_nr": "20",
                    "verse": "Timoteo, tipigi ang gintugyan sang Dios sa imo. Likawi ang wala sing pulos nga pagwakal kag binuang nga mga pagsinuay nga ginatawag sang iban \u201cKaalam\u201d pero indi ini matuod."
                },
                "21": {
                    "verse_nr": "21",
                    "verse": "Kay ang iban sa ila nagsiling nga naangkon na nila ini, kag tungod sini nagtalang sila sa dalan sang pagtuo.\nAng pagpakamaayo sang Dios manginyara sa inyo tanan."
                }
            }
        }
    }
}