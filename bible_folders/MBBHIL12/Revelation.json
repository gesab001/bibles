{
    "version": "MBBHIL12",
    "book_name": "Revelation",
    "book_nr": "66",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ini nga libro amo ang nasulat nga mga hitabo nga ginbugna ni Jesu-Cristo. Ginhatag sang Dios ini nga pagpahayag sa iya, agod mapakita niya sa mga alagad sang Dios kon ano ang dapat nga magakahanabo sa labing madali. Gani si Cristo nagpadala sang iya anghel nga may mensahe sa iya alagad nga si Juan"
                },
                "2": {
                    "verse_nr": "2",
                    "verse": "kag ginsugid ni Juan ang tanan nga iya nakita. Amo ini ang ginsugid ni Juan nahanungod sang pulong halin sa Dios, kag ang kamatuoran nga ginpahayag ni Jesu-Cristo."
                },
                "3": {
                    "verse_nr": "3",
                    "verse": "Malipayon ang nagabasa sini nga libro sa nagatilipon nga mga tumoluo, kag malipayon ang mga nagapamati sang mga pulong nahanungod sa mga magakahanabo subong kag sa palaabuton. Malipayon man ang nagatuman sang nasulat sa sini nga libro! Kay madali na lang ang tion nga ini tanan nga mga butang magakahanabo."
                },
                "4": {
                    "verse_nr": "4",
                    "verse": "Ako si Juan, nagasulat sa pito ka mga iglesia sa probinsya sang Asia:\nAng pagpakamaayo kag ang paghidait manginyara sa inyo halin sa Dios, nga amo karon, amo man anay, kag amo ang magaabot, kag halin sa pito ka espiritu nga yara sa atubangan sang iya trono"
                },
                "5": {
                    "verse_nr": "5",
                    "verse": "kag halin kay Jesu-Cristo, ang matutom nga saksi, ang panganay nga Anak nga ginbanhaw, nga amo man ang nagagahom sa mga hari sang duta.\nGinahigugma niya kita, kag paagi sa iya pagkamatay iya kita ginhilway sa aton mga sala"
                },
                "6": {
                    "verse_nr": "6",
                    "verse": "kag ginhimo kita nga ginharian sang mga pari sa pag-alagad sa iya Dios kag Amay. Sa kay Jesu-Cristo ang kadungganan kag gahom sa walay katubtoban! Kabay pa."
                },
                "7": {
                    "verse_nr": "7",
                    "verse": "Tan-awa, nagapalapit sia nga yara sa mga panganod! Ang tagsatagsa makakita sa iya, lakip ang mga nagbuno sang bangkaw sa iya. Ang tanan nga mga katawhan sang duta magapanalambiton tungod sa iya. Matuod gid ini! Kabay pa."
                },
                "8": {
                    "verse_nr": "8",
                    "verse": "Ang Ginoong Dios nga Makagagahom, nga amo karon, amo man anay, kag amo man ang magaabot nagasiling, \u201cAko amo ang ginsugoran kag ang katapusan.\u201d"
                },
                "9": {
                    "verse_nr": "9",
                    "verse": "Ako si Juan nga inyo utod, kag subong sumolunod ni Jesus nga aton Hari, nagapakig-ambit sa inyo sa pag-antos, kag sa pagbatas. Gintapok ako sa isla sang Patmos, tungod sang akon pagwali sang pulong sang Dios kag sang kamatuoran nga ginpahayag ni Jesus."
                },
                "10": {
                    "verse_nr": "10",
                    "verse": "Sa adlaw sang Ginoo gingamhan ako sang Espiritu, kag nabatian ko ang mabaskog nga tingog nga daw tunog sang trumpeta, nga nagahambal sa likod ko."
                },
                "11": {
                    "verse_nr": "11",
                    "verse": "Amo ini ang iya ginsiling, \u201cIsulat ang imo makita, kag ipadala ang libro sa mga iglesia sa sining pito ka mga siudad: Efeso, Smirna, Pergamo, Tiatira, Sardis, Filadelfia, kag Laodicea.\u201d"
                },
                "12": {
                    "verse_nr": "12",
                    "verse": "Nagliso ako sa pagtan-aw kon sin-o ang nagahambal sa akon. Kag nakita ko ang pito ka mga kandelirohan nga bulawan."
                },
                "13": {
                    "verse_nr": "13",
                    "verse": "Sa tunga sang mga kandelirohan may nagatindog nga daw isa ka tawo nga nagabayo sing malaba tubtob sa iya tiil, kag may wagkos nga bulawan sa iya dughan."
                },
                "14": {
                    "verse_nr": "14",
                    "verse": "Ang buhok sa iya ulo subong kaputi sang bulbol sang karnero, ukon kinagod nga yelo, kag ang iya mga mata nagasiga pareho sang kalayo"
                },
                "15": {
                    "verse_nr": "15",
                    "verse": "ang iya mga tiil nagaidlak subong sang bronsi nga gintunaw sa hornohan kag ginpahining, kag ang iya tingog subong sang daganas sang daku nga busay."
                },
                "16": {
                    "verse_nr": "16",
                    "verse": "Ang iya tuo nga kamot nagauyat sang pito ka mga bituon, kag sa iya baba nagagwa ang matalom nga espada nga duha sing sulab. Ang iya guya tama kasanag subong sang udtong adlaw."
                },
                "17": {
                    "verse_nr": "17",
                    "verse": "Sang pagkakita ko sa iya, naghapa ako sa iya tiilan kag nanginsubong sang patay nga tawo. Gintandog niya ako sang iya tuo nga kamot kag ginsingganan, \u201cIndi ka magkahadlok! Ako ang ginsugoran kag ang katapusan."
                },
                "18": {
                    "verse_nr": "18",
                    "verse": "Ako amo sia nga nagakabuhi! Napatay ako, pero tan-awa, karon nagakabuhi ako sa walay katapusan. May awtoridad ako sa kamatayon kag sa kalibutan sang mga patay."
                },
                "19": {
                    "verse_nr": "19",
                    "verse": "Gani isulat ang mga butang nga imo makita, ang mga butang karon, kag ang mga butang nga mahanabo sa ulihi."
                },
                "20": {
                    "verse_nr": "20",
                    "verse": "Amo ini ang sekrito nga kahulogan sang pito ka mga bituon nga makita mo sa akon tuo nga kamot, kag sang pito ka mga kandelirohan nga bulawan: ang pito ka bituon amo ang mga anghel sang pito ka mga iglesia, kag ang pito ka mga kandelirohan amo ang pito ka mga iglesia."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "\u201cSa anghel sang iglesia sa Efeso, isulat ini:\n\u201cAmo ini ang mensahe halin sa nagauyat sang pito ka mga bituon sa iya tuo nga kamot, nga amo man ang nagalakat sa tunga sang pito ka mga kandelirohan nga bulawan."
                },
                "2": {
                    "verse_nr": "2",
                    "verse": "Nahibaluan ko ang imo mga binuhatan. Nahibaluan ko kon daw ano ang imo pagpangabudlay, kag kon daw ano ang pagpailob mo. Nahibaluan ko nga indi ka makapabaya sang malaut nga mga tawo kag ginatilawan mo ang mga nagapakaapostoles, pero indi sila mga apostoles, kag imo nasapwan nga mga butigon sila."
                },
                "3": {
                    "verse_nr": "3",
                    "verse": "Mapainulobon ka, nag-antos ka sang mga kabudlayan tungod sa akon, kag wala ka magbiya sa pagsunod sa akon."
                },
                "4": {
                    "verse_nr": "4",
                    "verse": "Pero amo ini ang nasawayan ko sa imo: wala ka na nagahigugma sa akon subong sang imo paghigugma sa akon sang una."
                },
                "5": {
                    "verse_nr": "5",
                    "verse": "Dumdoma kon daw ano kataas sang imo nahulogan! Mag-untat ka sa pagpakasala kag himua ang imo ginhimo sang una. Kon indi ka mag-untat sa pagpakasala, kadtuan ko ikaw kag kuhaon ko ang imo kandelirohan sa iya lugar."
                },
                "6": {
                    "verse_nr": "6",
                    "verse": "Pero amo ini ang kinaayo sa imo: ginadumtan mo ang ginahimo sang mga Nicolaita subong sang akon pagdumot."
                },
                "7": {
                    "verse_nr": "7",
                    "verse": "\u201cGani, ang may mga dulonggan, magpamati sa ginasiling sang Espiritu sa mga iglesia!\n\u201cSa mga nagdalaog, tugotan ko sa pagkaon sang bunga sang kahoy sang kabuhi nga nagatubo sa Hardin sang Dios."
                },
                "8": {
                    "verse_nr": "8",
                    "verse": "\u201cSa anghel sang iglesia sa Smirna, isulat ini:\n\u201cAmo ini ang mensahe halin sa iya nga amo ang ginsugoran kag ang katapusan, nga napatay kag nabuhi liwat."
                },
                "9": {
                    "verse_nr": "9",
                    "verse": "Nahibaluan ko ang imo mga pag-antos kag ang imo kaimulon, pero ang matuod nga manggaranon ka! Nahibaluan ko ang malaut nga mga butang nga ginpanghambal batok sa imo sang mga nagapaka-Judio, pero indi sila mga Judio, kundi mga sinakpan ni Satanas!"
                },
                "10": {
                    "verse_nr": "10",
                    "verse": "Indi ka magkahadlok sa bisan ano nga madali mo na lang pagaantuson. Pamatii ini! Pagatilawan kamo sang Yawa paagi sa pagpabilanggo sang iban sa inyo. Ang inyo mga pag-antos magalawig sing napulo ka adlaw. Magmatutom ka sa akon, bisan nagakahulogan ini sang kamatayon, kag pagahatagan ko ikaw sang korona sang kabuhi."
                },
                "11": {
                    "verse_nr": "11",
                    "verse": "\u201cGani, ang may mga dulonggan, magpamati sa ginasiling sang Espiritu sa mga iglesia!\n\u201cAng mga nagdalaog indi mahalitan sang ikaduha nga kamatayon."
                },
                "12": {
                    "verse_nr": "12",
                    "verse": "\u201cSa anghel sang iglesia sa Pergamo, isulat ini:\n\u201cAmo ini ang mensahe halin sa nagauyat sang matalom nga espada nga duha sing sulab."
                },
                "13": {
                    "verse_nr": "13",
                    "verse": "Nahibaluan ko kon diin ka nagaestar. Dira ka nagaestar sa lugar sa diin yara ang trono ni Satanas. Mainunongon ka sa akon, kag wala ka magbiya sang imo pagtuo sa akon bisan pa sadtong tion nga si Antipas, ang akon matutom nga saksi, ginpatay dira sa lugar sa diin nagaestar si Satanas."
                },
                "14": {
                    "verse_nr": "14",
                    "verse": "may pila ka mga butang nga nasawayan ako sa imo: may yara dira sa imo nga nagasunod sang pagtulon-an ni Balaam, nga nagtudlo kay Balak kon paano masulay ang mga Israelinhon sa pagpakasala, paagi sa paghaylo sa ila sa pagkaon sang mga kalan-on nga ginhalad sa mga diosdios kag sa pagpakighilawas."
                },
                "15": {
                    "verse_nr": "15",
                    "verse": "Subong man, may mga tawo dira sa imo nga nagasunod sang pagtulon-an sang mga Nicolaita."
                },
                "16": {
                    "verse_nr": "16",
                    "verse": "Gani untati ang imo pagpakasala! Kon indi ka, kadtuan ko ikaw sa labing madali, kag awayon yadto nga mga tawo paagi sa espada nga nagagwa sa akon baba."
                },
                "17": {
                    "verse_nr": "17",
                    "verse": "\u201cGani ang may mga dulonggan, magpamati sa ginasiling sang Espiritu sa mga iglesia!\n\u201cSa mga nagdalaog hatagan ko sang mana nga tinago. Hatagan ko man ang kada-isa sa ila sang puti nga bato, nga nasulatan sang bag-o nga ngalan, nga wala sing may nakahibalo, kundi ang nakabaton lamang sini."
                },
                "18": {
                    "verse_nr": "18",
                    "verse": "\u201cSa anghel sang iglesia sa Tiatira, isulat ini:\n\u201cAmo ini ang mensahe halin sa Anak sang Dios, nga ang iya mga mata nagasiga subong sang kalayo, kag ang iya mga tiil nagaidlak subong sang ginpahining nga bronsi."
                },
                "19": {
                    "verse_nr": "19",
                    "verse": "Nahibaluan ko ang imo ginahimo. Nahibaluan ko ang imo paghigugma, ang imo katutom, ang imo pag-alagad, kag ang imo pagpailob. Nahibaluan ko nga labi pa ang imo ginahimo karon sang sa imo ginhimo sang una."
                },
                "20": {
                    "verse_nr": "20",
                    "verse": "Pero amo ini ang mga nasawayan ko sa imo: ginapabay-an mo inang babayi nga si Jezebel, nga nagapakapropeta sang Dios. Nagapanudlo sia kag nagapatalang sang akon mga alagad, sa pagpakighilawas kag sa pagkaon sang mga kalan-on nga nahalad sa mga diosdios."
                },
                "21": {
                    "verse_nr": "21",
                    "verse": "Ginhatagan ko sia sing tion sa paghinulsol sang iya mga sala, pero indi sia magbiya sa iya pagpakighilawas."
                },
                "22": {
                    "verse_nr": "22",
                    "verse": "Gani, pamasakiton ko sia, sa katre sa diin sia kag ang mga nagapakighilawas sa iya magaantos sing tama gid. Himuon ko ini gilayon kon indi pa sila maghinulsol sang mga kalautan nga ila nahimo upod sa iya."
                },
                "23": {
                    "verse_nr": "23",
                    "verse": "Pamatyon ko man ang iya mga sumolunod, agod mahibaluan sang tanan nga mga iglesia nga ako nakahibalo sang mga hunahuna kag mga handom sang mga tawo. Balusan ko ang tagsatagsa sa inyo suno sa inyo mga binuhatan."
                },
                "24": {
                    "verse_nr": "24",
                    "verse": "\u201cPero ang iban sa inyo sa Tiatira wala magsunod sining malaut nga pagtudlo. Wala ninyo mahibaloi ang ginatawag sang iban nga \u2018indi matungkad nga mga sekrito ni Satanas.\u2019 Nagasiling ako sa inyo nga indi ko na pagdugangan ang inyo mga palas-anon."
                },
                "25": {
                    "verse_nr": "25",
                    "verse": "Pero dapat ninyo huptan sing malig-on ang yara sa inyo, tubtob sa akon pag-abot."
                },
                "26": {
                    "verse_nr": "26",
                    "verse": "Sa mga nagadaog kag nagapadayon sa pagtuman sang akon ginasugo tubtob sa katapusan, pagahatagan ko sila sing amo man nga awtoridad nga akon nabaton halin sa akon Amay: sa paggahom sang mga pungsod, sa pagdumala sa ila nga may bug-os nga awtoridad kag wala luoyluoy, kag sa pagdugmok sa ila subong sang mga kolon. Ihatag ko man sa ila ang kabugwason."
                },
                "27": {
                    "verse_nr": "27",
                    "verse": "Sa mga nagadaog kag nagapadayon sa pagtuman sang akon ginasugo tubtob sa katapusan, pagahatagan ko sila sing amo man nga awtoridad nga akon nabaton halin sa akon Amay: sa paggahom sang mga pungsod, sa pagdumala sa ila nga may bug-os nga awtoridad kag wala luoyluoy, kag sa pagdugmok sa ila subong sang mga kolon. Ihatag ko man sa ila ang kabugwason."
                },
                "28": {
                    "verse_nr": "28",
                    "verse": "Sa mga nagadaog kag nagapadayon sa pagtuman sang akon ginasugo tubtob sa katapusan, pagahatagan ko sila sing amo man nga awtoridad nga akon nabaton halin sa akon Amay: sa paggahom sang mga pungsod, sa pagdumala sa ila nga may bug-os nga awtoridad kag wala luoyluoy, kag sa pagdugmok sa ila subong sang mga kolon. Ihatag ko man sa ila ang kabugwason."
                },
                "29": {
                    "verse_nr": "29",
                    "verse": "\u201cGani, ang may mga dulonggan, magpamati sa ginasiling sang Espiritu sa mga iglesia!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "\u201cSa anghel sang iglesia sa Sardis, isulat ini:\n\u201cAmo ini ang mensahe halin sa iya nga may pito ka mga espiritu sang Dios kag may pito ka mga bituon. Nahibaluan ko kon ano ang imo ginahimo. Nahibaluan ko nga nabantugan ka nga buhi, bisan nga ikaw patay!"
                },
                "2": {
                    "verse_nr": "2",
                    "verse": "Gani, magmata ka, kag palig-una ang nabilin pa sa imo, sa wala pa ini mapatay sing bug-os. Kay nasapwan ko nga ang imo mga binuhatan indi pa himpit sa panulok sang akon Dios."
                },
                "3": {
                    "verse_nr": "3",
                    "verse": "Gani, dumdoma kon ano ang gintudlo sa imo kag kon ano ang imo nabatian. Tumana ini, kag untati ang imo mga pagpakasala. Kon indi ka magmata, kadtuan ko ikaw subong sang isa ka makawat, kag indi ka makahibalo kon san-o ako maabot."
                },
                "4": {
                    "verse_nr": "4",
                    "verse": "Pero ang pila sa inyo dira sa Sardis wala magmansa sang inyo mga bayu. Magalakat kamo upod sa akon, nga may bayu nga puti, tungod kay takos kamo sa paghimo sini."
                },
                "5": {
                    "verse_nr": "5",
                    "verse": "Ang mga nagadaog pabayuan sing puti nga kaangay sini kag indi ko pagpanason ang ila mga ngalan sa libro sang kabuhi. Ipakilala ko sa presensya sang akon Amay kag sang iya mga anghel nga akon sila."
                },
                "6": {
                    "verse_nr": "6",
                    "verse": "\u201cGani, ang may mga dulonggan, magpamati sa ginasiling sang Espiritu sa mga iglesia!"
                },
                "7": {
                    "verse_nr": "7",
                    "verse": "\u201cSa anghel sang iglesia sa Filadelfia, isulat ini:\n\u201cAmo ini ang mensahe halin sa iya nga balaan kag matuod, nga nagauyat sang yabi nga iya ni David, nga nagaabri kag wala na sing may makasira, nga nagasira kag wala na sing may makaabri."
                },
                "8": {
                    "verse_nr": "8",
                    "verse": "Nahibaluan ko kon ano ang imo ginahimo. Nahibaluan ko nga may diutay ka nga gahom. Nagtuman ka sang akon pagtulon-an kag nagmatutom ka sa akon. May gin-abrihan ako nga pwertahan sa atubang mo, nga wala sing may makasira."
                },
                "9": {
                    "verse_nr": "9",
                    "verse": "Pamatii ini! Kon nahanungod sadtong grupo nga iya ni Satanas, yadtong mga butigon nga nagapaka-Judio, pero indi sila mga Judio, pakadtuon ko sila kag paludhon sa imo tiilan. Mahibaluan nila tanan nga ginahigugma ko ikaw."
                },
                "10": {
                    "verse_nr": "10",
                    "verse": "Tungod kay nagtuman ka sa akon sugo nga magbatas sa imo mga kabudlayan, pagaapinan ko man ikaw sa mga kalalat-an nga magaabot sa bug-os nga kalibutan sa pagtilaw sang tanan nga mga tawo sa duta."
                },
                "11": {
                    "verse_nr": "11",
                    "verse": "Magaabot ako sa labing madali. Hupti ang yara sa imo agod nga wala sing may mag-agaw sang padya nga imo nadaog."
                },
                "12": {
                    "verse_nr": "12",
                    "verse": "Ang nagadaog himuon ko nga haligi sa templo sang akon Dios, kag indi na gid sia maghalin didto. Isulat ko sa iya ang ngalan sang akon Dios, kag ang ngalan sang siudad sang akon Dios, ang bag-o nga Jerusalem nga magakunsad halin sa langit gikan sa akon Dios. Isulat ko man sa iya ang akon bag-o nga ngalan."
                },
                "13": {
                    "verse_nr": "13",
                    "verse": "\u201cGani, ang may mga dulonggan, magpamati sa ginasiling sang Espiritu sa mga iglesia!"
                },
                "14": {
                    "verse_nr": "14",
                    "verse": "\u201cSa anghel sang iglesia sa Laodicea, isulat ini:\n\u201cAmo ini ang mensahe halin sa iya nga ginatawag Kabay Pa, ang matutom kag matuod nga saksi, ang ginhalinan sang tanan nga gintuga sang Dios."
                },
                "15": {
                    "verse_nr": "15",
                    "verse": "Nahibaluan ko ang imo mga binuhatan. Nahibaluan ko nga indi ikaw mabugnaw ukon mainit. Luyag ko kuntani nga mabugnaw ka ukon mainit!"
                },
                "16": {
                    "verse_nr": "16",
                    "verse": "Pero tungod kay maalabaab ka lang, indi mainit kag indi man mabugnaw, akon ikaw isuka!"
                },
                "17": {
                    "verse_nr": "17",
                    "verse": "Nagasiling ka, \u2018Manggaranon ako kag may madamo nga mga pagkabutang. Wala sing nakulang sa akon.\u2019 Pero wala ka makahibalo kon daw ano ikaw ka makaluluoy kag kailo! Imol ka, wala sing bayu kag bulag."
                },
                "18": {
                    "verse_nr": "18",
                    "verse": "Gani, nagalaygay ako sa imo sa pagbakal sa akon sing puraw nga bulawan agod nga magmanggaranon ka. Magbakal ka man sing puti nga bayu nga imo isuksok kag itabon sa imo makahuloya nga pagkahublas. Magbakal ka man sing bulong para sa imo mga mata, agod makakita ka."
                },
                "19": {
                    "verse_nr": "19",
                    "verse": "Ginasaway ko kag ginasilutan ang tanan nga akon ginahigugma. Gani, magmainit ka, kag mag-untat sa imo pagpakasala."
                },
                "20": {
                    "verse_nr": "20",
                    "verse": "Pamati ka! Nagatindog ako sa pwertahan kag nagapanuktok. Kon may makabati sang akon tingog kag mag-abri sang pwertahan, magasulod ako sa iya balay, kag magakaon upod sa iya, kag sia magakaon upod sa akon."
                },
                "21": {
                    "verse_nr": "21",
                    "verse": "Ang mga nagadaog papungkoon ko sa akon tupad sa trono, subong nga ako nagdaog, kag karon nagapungko sa tupad sang akon Amay sa iya trono."
                },
                "22": {
                    "verse_nr": "22",
                    "verse": "\u201cGani, ang may mga dulonggan, magpamati sa ginasiling sang Espiritu sa mga iglesia!\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sa tapos sini, may isa pa gid ako ka palanan-awon, kag may nakita ako nga isa ka pwertahan nga nabuksan sa langit.\nKag ang tingog nga daw tunog sang trumpeta nga akon man anay nabatian nga naghambal sa akon, nagsiling, \u201cSaka ka diri kag ipakita ko sa imo ang dapat mahanabo sa tapos sini.\u201d"
                },
                "2": {
                    "verse_nr": "2",
                    "verse": "Sa gilayon gingamhan ako sang Espiritu kag nakita ko nga didto sa langit may trono, kag sa sini nga trono may nagapungko."
                },
                "3": {
                    "verse_nr": "3",
                    "verse": "Ang iya guya nagabadlak kaangay sang malahalon nga mga bato subong sang haspe kag kornalina, kag sa palibot sang trono may balangaw nga nagabadlak kaangay sang esmeralda."
                },
                "4": {
                    "verse_nr": "4",
                    "verse": "Sa palibot sang trono, may baynte kwatro pa gid ka mga trono, nga ginapungkuan sang baynte kwatro ka mga katigulangan, nga nagabayo sing puti, kag may mga korona nga bulawan."
                },
                "5": {
                    "verse_nr": "5",
                    "verse": "Halin sa trono, may nagakirab nga kilat, mga ginahod, kag dinaguob. May pito ka mga sulo nga nasindihan kag nagasiga sa atubang sang trono. Ini sila amo ang pito ka mga espiritu sang Dios."
                },
                "6": {
                    "verse_nr": "6",
                    "verse": "Subong man sa atubangan sang trono, may yara man nga daw salaming nga dagat nga matin-aw subong sang kristal.\nSa palibot sang trono, sa tagsa ka kilid, may apat ka buhi nga mga tinuga nga daw pulos lang mga mata sa atubangan kag sa likod."
                },
                "7": {
                    "verse_nr": "7",
                    "verse": "Ang nahauna nga tinuga nga buhi daw leon, ang ikaduha daw torite nga baka, ang ikatlo ang iya guya daw iya sang tawo, kag ang ikap-at daw agila nga nagalupad."
                },
                "8": {
                    "verse_nr": "8",
                    "verse": "Ang tagsatagsa sining apat ka mga tinuga nga buhi may anom ka mga pakpak, kag daw pulos lang sila mga mata, sa gwa kag sa sulod. Sa adlaw kag gab-i wala sila nagauntat sa pagkanta nga nagasiling:\n\u201cBalaan, balaan, balaan, ang Ginoong Dios nga Makagagahom,\nnga amo anay, amo karon, kag amo ang magaabot.\u201d"
                },
                "9": {
                    "verse_nr": "9",
                    "verse": "Kon ang apat ka buhi nga mga tinuga magkanta sa paghimaya, sa pagpasidungog, kag sa pagpasalamat sa nagapungko sa trono, nga nagakabuhi sa wala sing katapusan"
                },
                "10": {
                    "verse_nr": "10",
                    "verse": "ang baynte kwatro ka mga katigulangan nagaluhod sa atubang sang nagapungko sa trono, kag nagasimba sa iya nga nagakabuhi sa wala sing katapusan. Ginabutang nila ang ila mga korona sa atubangan sang trono, kag nagasiling"
                },
                "11": {
                    "verse_nr": "11",
                    "verse": "\u201cO Ginoo kag Dios namon,\ntakos ikaw sa pagbaton sang himaya, kadungganan, kag gahom.\nKay gintuga mo ang tanan nga mga butang,\nkag sa imo kabubot-on gintuga mo sila kag ginhatagan sing kabuhi.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "May nakita ako nga linukot nga tulon-an sa tuo nga kamot sang isa nga nagapungko sa trono. Nasulatan ini sa gwa kag sa sulod, kag nabutangan sang pito ka mga selyo."
                },
                "2": {
                    "verse_nr": "2",
                    "verse": "Dayon may nakita ako nga isa ka gamhanan nga anghel nga nagpahibalo sa mabaskog nga tingog, \u201cSin-o bala ang takos sa paghukas sang mga selyo kag sa paghumlad sang linukot nga tulon-an?\u201d"
                },
                "3": {
                    "verse_nr": "3",
                    "verse": "Pero wala gid sing isa sa langit, ukon sa duta, ukon sa idalom sang duta, nga makasarang sa paghumlad sang linukot nga tulon-an kag sa pagtan-aw sang sulod sini."
                },
                "4": {
                    "verse_nr": "4",
                    "verse": "Naghilibion gid ako, tungod kay wala gid sing isa nga takos sa paghumlad sang tulon-an, kag sa pagtan-aw sang sulod sini."
                },
                "5": {
                    "verse_nr": "5",
                    "verse": "Dayon ang isa sang mga katigulangan nagsiling sa akon, \u201cIndi ka maghibi, Tan-awa! Ang Leon halin sa tribo ni Juda, ang kilala nga kaliwat ni David, nagdaog kag sarang makahukas sang pito ka mga selyo kag makahumlad sang linukot nga tulon-an.\u201d"
                },
                "6": {
                    "verse_nr": "6",
                    "verse": "Dayon nakita ko ang isa ka Kordero nga nagatindog sa tunga sang trono, nga ginalibutan sang apat ka buhi nga mga tinuga kag sang mga katigulangan. Ang Kordero kon tulokon daw ginpatay. May pito ini ka mga sungay kag pito ka mga mata, nga amo ang pito ka mga espiritu sang Dios nga ginpadala sa bug-os nga kalibutan."
                },
                "7": {
                    "verse_nr": "7",
                    "verse": "Nagpalapit ang Kordero kag iya ginkuha ang linukot nga tulon-an sa tuo nga kamot sang nagapungko sa trono."
                },
                "8": {
                    "verse_nr": "8",
                    "verse": "Samtang ginahimo niya ini, ang apat ka buhi nga mga tinuga kag ang baynte kwatro ka mga katigulangan nagluhod sa atubang sang Kordero. Ang tagsatagsa sa ila may arpa, kag may mga yahong nga bulawan nga puno sang insyenso, nga amo ang mga pangamuyo sang mga tumoluo."
                },
                "9": {
                    "verse_nr": "9",
                    "verse": "Nagkanta sila sing isa ka bag-o nga ambahanon:\n\u201cTakos ikaw sa pagkuha sang linukot nga tulon-an\nkag sa paghukas sang iya mga selyo.\nKay ginpatay ka, kag tungod sang imo kamatayon ginbakal mo para sa Dios ang mga tawo\nhalin sa tagsa ka tribo, linggwahe, kapungsoran, kag rasa."
                },
                "10": {
                    "verse_nr": "10",
                    "verse": "Ginhimo mo sila nga isa ka ginharian sang mga pari sa pag-alagad sa aton Dios,\nkag sila magagahom sa duta.\u201d"
                },
                "11": {
                    "verse_nr": "11",
                    "verse": "Nagtan-aw ako liwat, kag nabatian ko ang tingog sang mga anghel, linibo kag minilyon sila tanan! Ang mga anghel, nagtindog sa palibot sang trono, sang apat ka buhi nga mga tinuga, kag sang mga katigulangan"
                },
                "12": {
                    "verse_nr": "12",
                    "verse": "kag nagkanta sing mabaskog:\n\u201cAng Kordero nga ginpatay\ntakos sa pagbaton sang gahom, manggad, kaalam, kag kusog,\nkadungganan, himaya kag pagdayaw!\u201d"
                },
                "13": {
                    "verse_nr": "13",
                    "verse": "Kag nabatian ko ang tagsa ka tinuga sa langit, sa duta, sa idalom sang duta, sa dagat\u2014ang tanan nga yara sa ila\u2014nga nagakanta:\nAng pagdayaw kag kadungganan, himaya kag gahom,\nsa walay katubtoban,\niya sang nagapungko sa trono kag iya sang kordero!\u201d"
                },
                "14": {
                    "verse_nr": "14",
                    "verse": "Ang apat ka buhi nga mga tinuga nagsabat, \u201cKabay pa!\u201d Kag ang mga katigulangan nagluhod kag nagsimba."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Dayon nakita ko ang Kordero nga nagahukas sang nahauna sang pito ka mga selyo, kag nabatian ko ang isa sang apat ka buhi nga mga tinuga nga nagahambal sa tingog nga daw daguob, \u201cDali!\u201d"
                },
                "2": {
                    "verse_nr": "2",
                    "verse": "Nagtan-aw ako kag nakita ko ang isa ka kabayo nga puti. Ang nagasakay sini nagauyat sang pana, kag ginhatagan sia sing isa ka korona. Naglakat sia subong isa ka mandadaog sa pagpangdaog."
                },
                "3": {
                    "verse_nr": "3",
                    "verse": "Dayon ginhukas sang Kordero ang ikaduha nga selyo, kag nabatian ko ang ikaduha nga buhi nga tinuga nga nagasiling, \u201cDali!\u201d"
                },
                "4": {
                    "verse_nr": "4",
                    "verse": "May isa pa gid ka kabayo nga pula nga naggwa. Ang nagasakay sini ginhatagan sing gahom sa pagdala sang gira sa duta agod ang mga tawo magpinatyanay. Ginhatagan sia sing isa ka daku nga espada."
                },
                "5": {
                    "verse_nr": "5",
                    "verse": "Dayon ginhukas sang Kordero ang ikatlo nga selyo, kag nabatian ko ang ikatlo nga buhi nga tinuga nga nagasiling, \u201cDali!\u201d Nagtan-aw ako, kag nakita ko ang isa ka itom nga kabayo. Ang nagasakay sini may ginauyatan nga timbangan sa iya kamot."
                },
                "6": {
                    "verse_nr": "6",
                    "verse": "Nabatian ko ang daw tingog nga nagahalin sa apat ka buhi nga mga tinuga. Nagsiling ini, \u201cAng isa ka salmon nga trigo para sa isa ka adlaw nga suhol, kag tatlo ka salmon nga sebada para sa isa ka adlaw nga suhol. Pero indi paghaliti ang lana sang olivo kag ang bino!\u201d"
                },
                "7": {
                    "verse_nr": "7",
                    "verse": "Dayon ginhukas sang Kordero ang ikap-at nga selyo, kag nabatian ko ang ikap-at nga buhi nga tinuga nga nagasiling, \u201cDali!\u201d"
                },
                "8": {
                    "verse_nr": "8",
                    "verse": "Nagtan-aw ako, kag nakita ko ang isa ka kabayo nga malapsi. Ang nagasakay sini ginahingalanan nga Kamatayon, kag ang Hades nagasunod sa likod gid niya. Ginhatagan sila sing awtoridad sa pagpamatay sang isa sa apat ka mga bahin sang mga tawo sang duta paagi sa gira, sa tiggulotom, sa mga balatian, kag sa mapintas nga mga kasapatan."
                },
                "9": {
                    "verse_nr": "9",
                    "verse": "Dayon ginhukas sang Kordero ang ikalima nga selyo. Nakita ko sa idalom sang altar ang mga kalag sadtong mga ginpamatay tungod sang ila pagwali sang pulong sang Dios, kag nagmatutom sa ila pagpanaksi."
                },
                "10": {
                    "verse_nr": "10",
                    "verse": "Nagsinggit sila sing mabaskog, \u201cGinoo nga Makagagahom, balaan kag matuod! San-o pa bala nimo hukman ang mga tawo sang duta, kag silutan tungod sang ila pagpamatay sa amon?\u201d"
                },
                "11": {
                    "verse_nr": "11",
                    "verse": "Ang tagsatagsa sa ila ginhatagan sing malaba nga bayu nga puti, kag ginsingganan sila nga magpahuway sa malip-ot nga tion tubtob malambot ang kadamuon sang ila kapareho nga mga alagad kag mga kautoran nga pagapamatyon subong man sang pagpamatay sa ila."
                },
                "12": {
                    "verse_nr": "12",
                    "verse": "Kag nakita ko ang paghukas sang Kordero sang ikan-om nga selyo. Dayon naglinog sing mabaskog kag nag-itom ang adlaw kasubong sang panapton nga itom, kag ang bulan nagpula kasubong sang dugo."
                },
                "13": {
                    "verse_nr": "13",
                    "verse": "Nagkalahulog sa duta ang mga bituon sa langit, kasubong sang hilaw nga mga higos nga nagakadagdag sa higera nga kahoy, kon huypon ini sang mabaskog nga hangin."
                },
                "14": {
                    "verse_nr": "14",
                    "verse": "Ang langit nadula kasubong sang paglukot sang nalukot nga tulon-an, kag ang tagsa ka bukid kag isla ginpanghalin sa ila lugar."
                },
                "15": {
                    "verse_nr": "15",
                    "verse": "Dayon ang mga hari sang duta, ang mga manugdumala kag ang mga pangulo sang mga hangaway, ang mga manggaranon kag ang mga gamhanan, kag ang tanan nga mga tawo nga hilway ukon ulipon, nagpalanago sa mga kweba, kag sa idalom sang dalagku nga mga bato sa mga bukid."
                },
                "16": {
                    "verse_nr": "16",
                    "verse": "Nagpanawag sila sa mga bukid kag sa mga bato nga nagasiling, \u201cTumbahi kag lipdi kami gikan sa mga mata sang nagapungko sa trono, kag sa kaakig sang Kordero!"
                },
                "17": {
                    "verse_nr": "17",
                    "verse": "Kay ang daku nga adlaw nga ipakita sang Dios kag sang kordero ang ila kaakig yari na, kag sin-o bala ang makabatas sini?\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Sa tapos sini nakita ko ang apat ka mga anghel nga nagatindog sa apat ka mga pamusod sang duta, nga nagapugong sang apat ka mga hangin nga maghuyop sa duta, ukon sa dagat ukon sa bisan ano nga kahoy."
                },
                "2": {
                    "verse_nr": "2",
                    "verse": "Kag nakita ko ang isa pa ka anghel nga nagakayab halin sa sidlangan nga may selyo sang Dios nga buhi. Gintawag niya sa mabaskog nga tingog ang apat ka mga anghel nga ginhatagan sang Dios sing gahom sa paghalit sang duta kag sang dagat."
                },
                "3": {
                    "verse_nr": "3",
                    "verse": "Ang anghel nagsiling, \u201cIndi paghaliti ang duta, ukon ang dagat ukon ang mga kahoy, tubtob nga mamarkahan namon sang selyo ang mga agtang sang mga alagad sang aton Dios.\u201d"
                },
                "4": {
                    "verse_nr": "4",
                    "verse": "Kag ginsugiran ako sang kadamuon sadtong ginpangmarkahan sang selyo sang Dios sa ila mga agtang. Ang ila kadamuon, 144,000, halin sa dose ka tribo sang Israel."
                },
                "5": {
                    "verse_nr": "5",
                    "verse": "May 12,000 halin sa tribo ni Juda nga ginmarkahan sang selyo, 12,000 halin sa tribo ni Ruben, 12,000 halin sa tribo ni Gad"
                },
                "6": {
                    "verse_nr": "6",
                    "verse": "12,000 halin sa tribo ni Aser, 12,000 halin sa tribo ni Neftali, 12,000 halin sa tribo ni Manases"
                },
                "7": {
                    "verse_nr": "7",
                    "verse": "12,000 halin sa tribo ni Simeon, 12,000 halin sa tribo ni Levi, 12,000 halin sa tribo ni Isacar"
                },
                "8": {
                    "verse_nr": "8",
                    "verse": "12,000 halin sa tribo ni Zabulon, 12,000 halin sa tribo ni Jose, kag 12,000 halin sa tribo ni Benjamin."
                },
                "9": {
                    "verse_nr": "9",
                    "verse": "Sa tapos sini nagtan-aw ako, kag may madamo gid nga mga tawo, nga wala sing isa nga sarang makaisip sa ila! Naghalin sila sa tagsa ka rasa, tribo, pungsod, kag linggwahe, kag nagtindog sila sa atubangan sang trono kag sang Kordero. Nagabayo sila sing malaba kag puti, kag may mga sanga sang palma sila nga ginauyatan."
                },
                "10": {
                    "verse_nr": "10",
                    "verse": "Nagsinggit sila sing mabaskog: \u201cAng amon kaluwasan nagahalin sa amon Dios, nga nagapungko sa trono, kag halin sa Kordero!\u201d"
                },
                "11": {
                    "verse_nr": "11",
                    "verse": "Ang tanan nga mga anghel nagtindog sa palibot sang trono, sang mga katigulangan kag sang apat ka buhi nga mga tinuga. Dayon nagluhod sila sa atubangan sang trono, kag nagsimba sa Dios"
                },
                "12": {
                    "verse_nr": "12",
                    "verse": "nga nagasiling, \u201cKabay pa! Ang pagdayaw, ang himaya, ang kaalam, ang pagpasalamat, ang kadungganan, ang gahom, kag ang kusog iya sang aton Dios sa walay katapusan! Kabay pa!\u201d"
                },
                "13": {
                    "verse_nr": "13",
                    "verse": "Ang isa sang mga katigulangan nagpamangkot sa akon, \u201cSin-o ini nga mga tawo nga nagabayo sing malaba kag puti, kag diin bala sila maghalin?\u201d"
                },
                "14": {
                    "verse_nr": "14",
                    "verse": "Nagsabat ako, \u201cTiyoy, wala ako makahibalo. Ikaw ang nakahibalo.\u201d\nNagsiling sia sa akon, \u201cAmo ini ang mga tawo nga nakaluwas sa daku nga paghingabot. Ginlabhan nila ang ila malaba nga mga bayu kag ginpaputi nila sa dugo sang Kordero."
                },
                "15": {
                    "verse_nr": "15",
                    "verse": "Gani nagatindog sila sa atubangan sang trono sang Dios kag nagaalagad sa iya sa adlaw kag sa gab-i sa iya templo. Ang nagapungko sa trono magaapin sa ila sang iya presensya."
                },
                "16": {
                    "verse_nr": "16",
                    "verse": "Indi na sila paggutomon ukon pag-uhawon liwat. Indi na sila masunog sang adlaw ukon sang kasingkal sang init."
                },
                "17": {
                    "verse_nr": "17",
                    "verse": "Kay ang Kordero nga yara sa tunga sang trono, amo ang ila manugbantay, kag magatuytoy sa ila sa mga tuboran sang tubig nga buhi, kag ang Dios magapahid sang tagsa ka tulo sang luha sa ila mga mata.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Sang paghukas sang Kordero sang ikapito nga selyo, naghari ang kalinong sa langit sa sulod sang tunga sa oras."
                },
                "2": {
                    "verse_nr": "2",
                    "verse": "Dayon nakita ko ang pito ka mga anghel nga nagatindog sa atubang sang Dios. Ginhatagan sila sing pito ka mga trumpeta."
                },
                "3": {
                    "verse_nr": "3",
                    "verse": "Nag-abot ang isa pa gid ka anghel nga may bulawan nga sulodlan sang insyenso, kag nagtindog sa atubangan sang altar. Ginhatagan sia sing madamo nga insyenso agod ihalad ini upod sa mga pangamuyo sang tanan nga mga tumoluo kag sa paghalad sini sa altar nga bulawan nga yara sa atubangan sang trono."
                },
                "4": {
                    "verse_nr": "4",
                    "verse": "Ang aso sang sinunog nga insyenso nagtub-ok upod ang mga pangamuyo sang mga tumoluo gikan sa mga kamot sang anghel nga nagatindog sa atubang sang Dios."
                },
                "5": {
                    "verse_nr": "5",
                    "verse": "Dayon ginkuha sang anghel ang sulodlan sang insyenso kag ginpuno niya ini sing kalayo halin sa altar kag ginhaboy ini sa duta. Nagdaguob, nagginahod, nagpangilat, kag naglinog."
                },
                "6": {
                    "verse_nr": "6",
                    "verse": "Dayon ang pito ka mga anghel nga may pito ka mga trumpeta naghanda sa pagpatunog sini."
                },
                "7": {
                    "verse_nr": "7",
                    "verse": "Ang nahauna nga anghel nagpatunog sang iya trumpeta. Sa gilayon nag-ulan sa duta sing yelo kag kalayo nga nasimbugan sing dugo. Ang ikatlo nga bahin sang duta, ang ikatlo nga bahin sang mga kahoy, kag ang tanan nga hilamon nagkalasunog."
                },
                "8": {
                    "verse_nr": "8",
                    "verse": "Dayon ang ikaduha nga anghel nagpatunog sang iya trumpeta. May gintagbong sa dagat nga daw isa ka daku nga bukid nga nagadabadaba. Nahimo nga dugo ang ikatlo nga bahin sang dagat"
                },
                "9": {
                    "verse_nr": "9",
                    "verse": "kag ang ikatlo nga bahin sang buhi nga mga tinuga sa dagat nagkalamatay, kag ang ikatlo nga bahin sang kabilogan sang mga bapor nagkalaguba."
                },
                "10": {
                    "verse_nr": "10",
                    "verse": "Dayon ang ikatlo nga anghel nagpatunog sang iya trumpeta. Nahulog halin sa langit ang isa ka daku nga bituon nga nagadabdab nga daw sulo, kag nagtupa ini sa ikatlo nga bahin sang mga suba, kag sa mga tuboran sang tubig."
                },
                "11": {
                    "verse_nr": "11",
                    "verse": "(Ang ngalan sang bituon amo ang \u201cKapait\u201d.) Ang ikatlo nga bahin sang mga tubig nagpait, kag madamo nga mga tawo ang nagkalamatay sa ila pag-inom sang tubig tungod kay nagpait ini."
                },
                "12": {
                    "verse_nr": "12",
                    "verse": "Dayon ang ikap-at nga anghel nagpatunog sang iya trumpeta. Naigo ang ikatlo nga bahin sang adlaw, ang ikatlo nga bahin sang bulan, kag ang ikatlo nga bahin sang mga bituon, sa bagay nga ang ikatlo nga bahin sang ila kasanag nadula. Wala na sing kapawa sa ikatlo nga bahin sang kaadlawon kag sa ikatlo man nga bahin sang kagab-ihon."
                },
                "13": {
                    "verse_nr": "13",
                    "verse": "Dayon nagtan-aw ako, kag nabatian ko ang isa ka agila nga nagalupad sing mataas sa kahawaan kag nagasinggit sa mabaskog nga tingog, \u201cO makakulogmat! Makakulogmat! Daw ano ka makakulogmat para sa tanan nga nagakabuhi sa duta kon magpatunog ang tatlo pa gid ka mga anghel sang ila mga trumpeta!\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Dayon ang ikalima nga anghel nagpatunog sang iya trumpeta. Nakita ko ang isa ka bituon nga nahulog sa duta halin sa langit. Ginhatagan ini sang yabi sang buho nga tama ka dalom."
                },
                "2": {
                    "verse_nr": "2",
                    "verse": "Gin-abrihan sang bituon ang buho nga tama ka dalom kag nagtub-ok ang aso kaangay sang aso nga nagahalin sa daku nga hornohan. Ang silak sang adlaw kag ang kahawaan ginpadulom sang aso nga naghalin sa buho nga tama ka dalom."
                },
                "3": {
                    "verse_nr": "3",
                    "verse": "Halin sa aso naggulowa ang mga apan kag naghugpa sa duta, kag ginhatagan sila sing gahom kaangay sang gahom sang iya sang mga iwiiwi."
                },
                "4": {
                    "verse_nr": "4",
                    "verse": "Ginsingganan sila nga indi nila paghalitan ang mga hilamon, ukon ang mga kahoy, ukon ang iban nga mga tanom. Ang ila lamang sarang mahalitan amo ang mga tawo nga wala sing marka sang selyo sang Dios sa ila mga agtang."
                },
                "5": {
                    "verse_nr": "5",
                    "verse": "Ang mga apan wala gintugoti sa pagpamatay sini nga mga tawo, kundi sa pagpaantos lamang sa ila sa sulod sang lima ka bulan. Ang kasakit sang pagpaantos sa ila kaangay sang kasakit sang kutot sang iwiiwi."
                },
                "6": {
                    "verse_nr": "6",
                    "verse": "Sa sulod sang lima ka bulan, yadtong mga tawo magapangita sang kamatayon, pero indi nila ini makita. Luyag sila nga mapatay, pero ang kamatayon magapahilayo sa ila."
                },
                "7": {
                    "verse_nr": "7",
                    "verse": "Ang mga apan daw mga kabayo nga nahanda sa inaway. Sa ila mga ulo daw may mga korona nga bulawan, kag ang ila mga guya daw iya sang tawo."
                },
                "8": {
                    "verse_nr": "8",
                    "verse": "Ang ila buhok daw buhok sang babayi, ang ila mga ngipon daw mga ngipon sang leon."
                },
                "9": {
                    "verse_nr": "9",
                    "verse": "Ang ila mga dughan natabunan sang daw mga panaming nga salsalon, kag ang huni sang ila mga pakpak daw hagunos sang madamo nga mga karwahi nga ginaguyod sang mga kabayo pakadto sa inaway."
                },
                "10": {
                    "verse_nr": "10",
                    "verse": "May mga ikog sila kag inugkutot subong sang iya sang mga iwiiwi, kag yara sa ila mga ikog ang gahom sa paghalit sang mga tawo sa sulod sang lima ka bulan."
                },
                "11": {
                    "verse_nr": "11",
                    "verse": "May hari nga nagadumala sa ila, nga amo ang anghel nga gintugyanan sang buho nga tama ka dalom. Ang iya ngalan sa Hebreo amo si Abadon, sa Griego si Apolyon nga kon sayuron, \u201cAng Manuglaglag\u201d."
                },
                "12": {
                    "verse_nr": "12",
                    "verse": "Ang nahauna nga makakulogmat nga butang tapos na. Sa tapos sini may duha pa ka makakulogmat nga mga butang nga magaabot."
                },
                "13": {
                    "verse_nr": "13",
                    "verse": "Dayon ang ikan-om nga anghel nagpatunog sang iya trumpeta. Nabatian ko ang isa ka tingog nga nagahalin sa apat ka mga pamusod sang bulawan nga altar nga yara sa atubang sang Dios."
                },
                "14": {
                    "verse_nr": "14",
                    "verse": "Nagsiling ang tingog sa ikan-om nga anghel nga may trumpeta, \u201cBuy-i ang apat ka mga anghel nga nagapos sa daku nga Suba sang Eufrates!\u201d"
                },
                "15": {
                    "verse_nr": "15",
                    "verse": "Ginbuy-an ang apat ka mga anghel. Gin-aman sila para sa sini gid nga oras, sa sini gid nga adlaw kag sa sini gid nga bulan kag tuig, sa pagpamatay sang ikatlo nga bahin sang tanan nga mga katawhan."
                },
                "16": {
                    "verse_nr": "16",
                    "verse": "Ginsugiran ako sang kadamuon sang mga hangaway nga nagasakay sa kabayo. Ang ila kadamuon 200,000,000."
                },
                "17": {
                    "verse_nr": "17",
                    "verse": "Kag sa akon palanan-awon nakita ko ang mga kabayo kag ang mga nagasakay: may mga panaming sila nga mapula sa dughan subong sang kalayo, maasol subong sang sapiro, kag dalag subong sang asupre. Ang mga ulo sang mga kabayo daw ulo sang mga leon, kag halin sa ila mga baba nagagwa ang kalayo, ang aso kag ang asupre."
                },
                "18": {
                    "verse_nr": "18",
                    "verse": "Ang ikatlo nga bahin sang mga katawhan ginpamatay sining tatlo ka mga kalalat-an: ang kalayo, ang aso, kag ang asupre nga nagagwa sa mga baba sang mga kabayo."
                },
                "19": {
                    "verse_nr": "19",
                    "verse": "Kay ang gahom sang mga kabayo yara sa ila mga baba kag sa ila man mga ikog. Ang ila mga ikog daw mga man-og nga may mga ulo, kag ginagamit nila ini sa pagpanghalit sa mga tawo."
                },
                "20": {
                    "verse_nr": "20",
                    "verse": "Ang iban sang mga tawo nga wala mapatay sining tatlo ka mga kalalat-an, wala magbiya sang ila mga ginhimo nga diosdios. Wala sila mag-untat sa pagsimba sa mga demonyo kag mga diosdios nga bulawan, pilak, bronsi, bato, kag kahoy nga indi makakita, ukon makabati ukon makalakat."
                },
                "21": {
                    "verse_nr": "21",
                    "verse": "Kag ini nga mga tawo wala man maghinulsol sang ila mga pagpamatay, sang ila pagpangbabaylan, sang ila pagpakighilawas, kag sang ila mga pagpangawat."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Dayon nakita ko ang isa pa gid ka anghel nga gamhanan nga nagapanaog halin sa langit. Nabayuan sia sang panganod, kag ang iya ulo nalibutan sang balangaw. Ang iya guya daw kasubong sang adlaw, kag ang iya mga batiis daw mga haligi nga kalayo."
                },
                "2": {
                    "verse_nr": "2",
                    "verse": "May diutay nga tulon-an nga linukot nga nahumlad sa iya kamot. Gintapak niya ang iya tuo nga tiil sa dagat, kag ang iya wala nga tiil sa duta"
                },
                "3": {
                    "verse_nr": "3",
                    "verse": "kag nagsinggit sia sa mabaskog nga tingog nga daw ngurob sang leon. Sa tapos sia makasinggit, nagsabat ang pito ka mga daguob sa tingog nga nagadaguhob."
                },
                "4": {
                    "verse_nr": "4",
                    "verse": "Sang makahambal sila, masulat na kuntani ako, pero nabatian ko ang isa ka tingog halin sa langit nga nagasiling, \u201cIndi pag-ipanugid ang ginhambal sang pito ka mga daguob. Indi ini pag-isulat!\u201d"
                },
                "5": {
                    "verse_nr": "5",
                    "verse": "Dayon ang anghel nga akon nakita nga nagatindog sa dagat kag sa duta, nagbayaw sang iya tuo nga kamot sa langit"
                },
                "6": {
                    "verse_nr": "6",
                    "verse": "kag nagpanumpa sa ngalan sang Dios, nga nagakabuhi sa wala sing katapusan, nga nagtuga sang langit kag sang tanan nga yara sa sini, sang duta kag sang tanan nga yara sa sini, sang dagat kag sang tanan nga yara sa sini. Ang anghel nagsiling, \u201cIndi na magdugay ang paghulat"
                },
                "7": {
                    "verse_nr": "7",
                    "verse": "kundi sa pagpatunog sang ikapito nga anghel sang iya trumpeta, pagatumanon sang Dios ang iya sekrito nga plano suno sa iya ginpahibalo sa iya mga alagad nga mga propeta.\u201d"
                },
                "8": {
                    "verse_nr": "8",
                    "verse": "Dayon ang tingog nga akon nabatian halin sa langit naghambal liwat sa akon nga nagasiling, \u201cLakat kag kuhaa ang linukot nga tulon-an nga nahumlad, nga yara sa kamot sang anghel nga nagatindog sa dagat kag sa duta.\u201d"
                },
                "9": {
                    "verse_nr": "9",
                    "verse": "Nagkadto ako sa anghel kag ginpangayo ko sa iya ang diutay nga linukot nga tulon-an. Nagsiling sia sa akon, \u201cKuhaa ini kag kauna. Magaaslom ini sa imo tiyan, pero daw dugos ini katam-is sa imo baba.\u201d"
                },
                "10": {
                    "verse_nr": "10",
                    "verse": "Ginkuha ko ang diutay nga linukot nga tulon-an sa iya kamot kag akon ini ginkaon. Daw dugos ini katam-is sa akon baba, ugaling sang matulon ko na ini, nag-aslom ini sa akon tiyan."
                },
                "11": {
                    "verse_nr": "11",
                    "verse": "Dayon ginsingganan ako, \u201cSa liwat dapat mo iwali ang pulong sang Dios nahanungod sa madamo nga mga pungsod, mga rasa, mga linggwahe, kag mga hari.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Dayon ginhatagan ako sing inugtakos nga kahoy kaangay sang sungkod, kag ginsingganan, \u201cLakat ka kag taksa ang templo sang Dios kag ang altar, kag isipa ang mga nagasimba sa templo"
                },
                "2": {
                    "verse_nr": "2",
                    "verse": "pero indi pagtaksa ang tilipunan sa gwa sang templo tungod kay ginhatag ini sa mga pagano nga magatasak sang Balaan nga Siudad sa sulod sang kwarentay dos ka bulan."
                },
                "3": {
                    "verse_nr": "3",
                    "verse": "Ipadala ko ang akon duha ka mga saksi nga nagabayo sing sako, kag iwali nila ang pulong sang Dios sa sulod sang 1,260 ka adlaw.\u201d"
                },
                "4": {
                    "verse_nr": "4",
                    "verse": "Ang duha ka mga saksi amo ang duha ka mga kahoy nga olivo kag ang duha ka mga suga nga nagatindog sa atubang sang Ginoo nga nagagahom sang duta."
                },
                "5": {
                    "verse_nr": "5",
                    "verse": "Kon may magtinguha sa paghalit sa ila, ang kalayo magagwa sa ila mga baba kag magalaglag sang ila mga kaaway. Kag sa sini nga paagi ang bisan sin-o nga magatinguha sa paghalit sa ila pagapatyon."
                },
                "6": {
                    "verse_nr": "6",
                    "verse": "May awtoridad sila sa pagsirado sang langit, agod nga indi mag-ulan sa tion nga ginawali nila ang pulong sang Dios. May awtoridad man sila sa mga tuboran sang tubig sa paghimo sa ila nga dugo. May awtoridad man sila sa paghalit sang duta paagi sa tanan nga sahi sang kalalat-an, sa bisan ano nga tion nga luyag nila."
                },
                "7": {
                    "verse_nr": "7",
                    "verse": "Kon makatapos na sila sa pagwali sang ila mensahe, ang sapat nga magagwa halin sa buho nga tama ka dalom magapakig-away batok sa ila. Pagadag-on sila sang sapat kag pamatyon"
                },
                "8": {
                    "verse_nr": "8",
                    "verse": "kag ang ila mga bangkay magahamyang sa kalsada sang daku nga siudad, sa diin ang ila Ginoo ginlansang sa krus. Sa isa ka pulong yadto nga siudad nagarepresentar sang Sodoma, ukon Ehipto."
                },
                "9": {
                    "verse_nr": "9",
                    "verse": "Ang mga tawo halin sa tanan nga mga kapungsoran, mga tribo, mga linggwahe kag mga rasa magatan-aw sang ila mga bangkay sa sulod sang tatlo ka adlaw kag tunga, kag indi sila magtugot nga ipalubong ini sila."
                },
                "10": {
                    "verse_nr": "10",
                    "verse": "Ang mga tawo sang duta magakasadya tungod sang pagkapatay sining duha ka mga saksi. Magasaulog sila kag magaregalohay, tungod kay ining duha ka mga propeta nagdala sing tama nga mga pag-antos sa mga katawhan sang duta."
                },
                "11": {
                    "verse_nr": "11",
                    "verse": "Sa tapos ang tatlo ka adlaw kag tunga, nag-abot ang ginhawa halin sa Dios nga nagahatag sing kabuhi, nagsulod sa ila, kag nagbangon sila. Ang tanan nga nakakita sa ila hinadlukan gid."
                },
                "12": {
                    "verse_nr": "12",
                    "verse": "Dayon ang duha ka mga propeta nakabati sang mabaskog nga tingog halin sa langit nga nagsiling sa ila, \u201cSaka kamo diri!\u201d Samtang nagatan-aw ang ila mga kaaway, nagkayab sila sa mga panganod pakadto sa langit."
                },
                "13": {
                    "verse_nr": "13",
                    "verse": "Sa sadto gid nga tion, may mabaskog nga linog, kag ang ika-10 nga bahin sang siudad naguba kag 7,000 ka mga tawo ang nagkalamatay. Ang nabilin nga mga tawo kinulbaan gid kag nagdayaw sang pagkagamhanan sang Dios sang langit."
                },
                "14": {
                    "verse_nr": "14",
                    "verse": "Ang ikaduha nga makakulogmat nga butang tapos na. Pero tan-awa! Ang ikatlo nga makakulogmat nga butang magaabot sa labing madali."
                },
                "15": {
                    "verse_nr": "15",
                    "verse": "Dayon ang ikapito nga anghel nagpatunog sang iya trumpeta, kag may mabaskog nga mga tingog sa langit nga nagasiling, \u201cAng gahom sa pagdumala sang kalibutan iya na karon sang aton Ginoo kag sang iya Cristo, kag magahari sia sa walay katapusan!\u201d"
                },
                "16": {
                    "verse_nr": "16",
                    "verse": "Dayon ang baynte kwatro ka mga katigulangan nga nagapungko sa ila mga trono sa atubang sang Dios, naghapa kag nagsimba sa Dios"
                },
                "17": {
                    "verse_nr": "17",
                    "verse": "nga nagasiling:\n\u201cGinoong Dios nga Makagagahom, nga amo karon kag amo anay!\nNagapasalamat kami sa imo nga imo gingamit ang imo daku nga gahom\nkag nagsugod ikaw sa paghari!"
                },
                "18": {
                    "verse_nr": "18",
                    "verse": "Ang di-diosnon nga mga kapungsoran nagabalingaso sa kaakig,\ntungod kay tion na nga magaabot ang imo kaakig,\nkag ang mga patay pagahukman.\nTion na sa paghatag sing balos sa imo mga alagad nga mga propeta,\nkag sa tanan mo nga mga tumoluo, dalagku kag magagmay,\nnga nagakahadlok sa imo.\nTion na sa paglaglag sang mga nagalaglag sang duta!\u201d"
                },
                "19": {
                    "verse_nr": "19",
                    "verse": "Ang templo sang Dios sa langit gin-abrihan, kag ang Kaban nga nasudlan sang Kasugtanan nakita sa iya templo. Dayon nagpangilat, nagginahod, nagdinaguob, naglinog, nag-ulan sing madamo nga mga yelo."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Dayon ang isa ka daku kag makatalanhaga nga talan-awon nagpakita sa langit: may isa ka babayi nga ang iya bayu amo ang adlaw, ang bulan yara sa idalom sang iya mga tiil, kag ang iya ulo may korona nga may dose ka mga bituon."
                },
                "2": {
                    "verse_nr": "2",
                    "verse": "Manugbata na sia, kag nagasinggit sia tungod sang kasakit kag pag-antos sang pagpanganak."
                },
                "3": {
                    "verse_nr": "3",
                    "verse": "Kag may isa pa gid ka makatalanhaga nga talan-awon ang nagpakita sa langit. May isa ka daku kag pula nga dragon nga may pito ka mga ulo kag napulo ka mga sungay, kag may korona sa tagsa niya ka ulo."
                },
                "4": {
                    "verse_nr": "4",
                    "verse": "Ginpanglalas sang iya ikog ang ikatlo nga bahin sang mga bituon sa langit kag ginpanghaboy sila sa duta. Nagtindog sia sa atubang sang babayi nga manugbata, agod nga iya kaunon ang bata sa tion sang iya pagkatawo."
                },
                "5": {
                    "verse_nr": "5",
                    "verse": "Dayon ang babayi nag-anak sang isa ka bata nga lalaki nga magagahom nga may bug-os nga awtoridad kag wala luoyluoy sa tanan nga mga kapungsoran. Pero ang bata ginsabnit kag gindala sa Dios nga nagapungko sa iya trono."
                },
                "6": {
                    "verse_nr": "6",
                    "verse": "Ang babayi nagpalagyo pakadto sa desierto, didto sa lugar nga gin-aman sang Dios para sa iya, sa diin pagatatapon sia sa sulod sang 1,260 ka adlaw."
                },
                "7": {
                    "verse_nr": "7",
                    "verse": "Dayon nagsugod ang inaway sa langit. Si Miguel kag ang iya mga anghel nagpakig-away batok sa dragon. Ang dragon nagbato upod sa iya mga anghel."
                },
                "8": {
                    "verse_nr": "8",
                    "verse": "Pero ang dragon nalutos, kag sia kag ang iya mga anghel gintabog halin sa langit."
                },
                "9": {
                    "verse_nr": "9",
                    "verse": "Ginhaboy pa gwa ang daku nga dragon! Sia amo anay yadtong man-og nga gintawag Yawa ukon Satanas nga nagpatalang sang bug-os nga kalibutan. Ginhulog sia sa duta, upod sang tanan niya nga mga anghel."
                },
                "10": {
                    "verse_nr": "10",
                    "verse": "Dayon nabatian ko ang mabaskog nga tingog sa langit nga nagasiling, \u201cKaron nag-abot na ang kaluwasan halin sa Dios! Karon ang Dios nagpakita sang iya gahom subong Hari! Karon ang iya Cristo nagpahayag sang iya awtoridad! Kay ang nagtindog sa atubang sang Dios kag nagsumbong sang aton mga kautoran sa adlaw kag gab-i, ginhaboy pagwa sa langit."
                },
                "11": {
                    "verse_nr": "11",
                    "verse": "Ang aton mga kautoran nagdaog batok sa iya paagi sa dugo sang Kordero, kag paagi sa kamatuoran nga ila ginwali. Handa sila sa paghalad sang ila kabuhi kag mapatay."
                },
                "12": {
                    "verse_nr": "12",
                    "verse": "Gani, magkalipay kamo, mga langit, kag tanan kamo nga nagaestar dira! Pero daw ano ka makakulogmat para sa duta kag sa kadagatan! Kay ang Yawa nagpanaog sa inyo, nga nagabalingaso sa kaakig, tungod kay nahibaluan niya nga diutay na lang ang iya tion nga nabilin.\u201d"
                },
                "13": {
                    "verse_nr": "13",
                    "verse": "Sang matalupangdan sang dragon nga ginhulog sia sa duta, ginlagas niya ang babayi nga nag-anak sang bata nga lalaki."
                },
                "14": {
                    "verse_nr": "14",
                    "verse": "Ang babayi ginhatagan sing duha ka mga pakpak sang daku nga agila, agod nga makalupad sia pakadto sa iya lugar sa desierto, sa diin pagatatapon sia sa sulod sang tatlo ka tuig kag tunga, nga indi maano sang dragon."
                },
                "15": {
                    "verse_nr": "15",
                    "verse": "Dayon ang dragon nagbuga sing madamo nga tubig nga daw baha pakadto sa babayi, agod anuron sia sini."
                },
                "16": {
                    "verse_nr": "16",
                    "verse": "Pero gintabangan sang duta ang babayi. Ginnganga sang duta ang iya baba kag ginsuyop ang tanan nga tubig nga naghalin sa baba sang dragon."
                },
                "17": {
                    "verse_nr": "17",
                    "verse": "Naakig pa gid ang dragon sa babayi, kag nagpakig-away sia batok sa nabilin nga mga kaliwat sang babayi, ang tanan nga nagatuman sang mga sugo sang Dios kag mga matutom sa kamatuoran nga ginpahayag ni Jesus."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Dayon may nakita ako nga sapat nga nagbutwa halin sa dagat. May napulo ini ka mga sungay, kag pito ka mga ulo, sa tagsa ka sungay may korona, kag sa tagsa ka ulo may nasulat nga ngalan nga nagapakamalaut sa Dios."
                },
                "2": {
                    "verse_nr": "2",
                    "verse": "Ang sapat nga nakita ko daw leopardo nga may mga tiil nga daw iya sang oso, kag may baba nga daw iya sang leon. Ginhatag sang dragon sa sapat ang iya kaugalingon nga gahom, ang iya trono, kag ang iya daku nga awtoridad."
                },
                "3": {
                    "verse_nr": "3",
                    "verse": "Ang isa sang mga ulo sang sapat daw ginpatay, pero ang iya pilas nga ikamatay nag-ayo. Ang tanan nga mga tawo sa bug-os nga duta natingala gid kag nagsunod sila sa sapat."
                },
                "4": {
                    "verse_nr": "4",
                    "verse": "Tanan sila nagsimba sa dragon, tungod kay ginhatag niya ang iya awtoridad sa sapat. Nagsimba man sila sa sapat nga nagasiling, \u201cSin-o bala ang kaangay sa sapat? Sin-o bala ang makapakig-away batok sa iya?\u201d"
                },
                "5": {
                    "verse_nr": "5",
                    "verse": "Ang sapat gintugotan sa paghambal sang matinaastaason nga nagapasipala sa Dios, kag sa paggahom sa sulod sang kwarentay dos ka bulan."
                },
                "6": {
                    "verse_nr": "6",
                    "verse": "Nagsugod sia sa pagpasipala sa Dios, sa iya ngalan, sa lugar nga iya ginaestaran, kag sa tanan nga nagaestar sa langit."
                },
                "7": {
                    "verse_nr": "7",
                    "verse": "Gintugotan man sia sa pagpakig-away batok sa mga tumoluo kag sa pagdaog sa ila, kag ginhatagan sia sing awtoridad sa tagsa ka tribo, pungsod, linggwahe, kag rasa."
                },
                "8": {
                    "verse_nr": "8",
                    "verse": "Ang tanan nga mga tawo nga nagaestar sa duta magasimba sa sapat, luas lamang sa mga tawo nga ang ila mga ngalan nasulat sa wala pa matuga ang kalibutan sa libro sang kabuhi, nga iya sang Kordero nga ginpatay."
                },
                "9": {
                    "verse_nr": "9",
                    "verse": "\u201cGani, ang may mga dulonggan magpamati!"
                },
                "10": {
                    "verse_nr": "10",
                    "verse": "Ang bisan sin-o nga natalana nga pagadakpon, pagadakpon gid. Ang bisan sin-o nga natalana nga pagapatyon sa espada, pagapatyon gid sa espada. Nagakinahanglan ini sang pagbatas kag pagkatutom sa bahin sang mga tumoluo.\u201d"
                },
                "11": {
                    "verse_nr": "11",
                    "verse": "Dayon nakita ko ang isa pa gid ka sapat nga naggwa halin sa duta. May duha ini ka mga sungay nga daw mga sungay sang kordero, kag naghambal ini kaangay sang dragon."
                },
                "12": {
                    "verse_nr": "12",
                    "verse": "Gingamit niya ang daku nga awtoridad sang nahauna nga sapat nga yara sa iya atubang. Ginpilit niya ang kalibutan kag ang tanan nga nagaestar sa sini sa pagsimba sa nahauna nga sapat, nga ang iya pilas nga ikamatay nag-ayo."
                },
                "13": {
                    "verse_nr": "13",
                    "verse": "Ining ikaduha nga sapat naghimo sing dalagku nga mga milagro. Ginpahulog niya ang kalayo halin sa langit pakadto sa duta, sa panulok sang tanan nga mga tawo."
                },
                "14": {
                    "verse_nr": "14",
                    "verse": "Kag gindayaan niya ang tanan nga mga tawo nga nagaestar sa duta paagi sa mga milagro nga gintugot sa iya sa paghimo sa atubang sang nahauna nga sapat. Ginsingganan sang sapat ang mga tawo sa paghimo sing imahen sa kadungganan sang sapat nga ginpilas sang espada, pero nabuhi pa."
                },
                "15": {
                    "verse_nr": "15",
                    "verse": "Ang ikaduha nga sapat gintugotan sa paghuyop sing kabuhi sa imahen sang nahauna nga sapat, agod nga ang imahen makahambal kag makapamatay sang tanan nga indi magsimba sa iya."
                },
                "16": {
                    "verse_nr": "16",
                    "verse": "Ginpilit sang sapat ang tanan nga mga tawo, dalagku kag magagmay, manggaranon kag imol, ulipon kag hilway, nga magpamarka sila sa ila tuo nga kamot ukon sa ila agtang."
                },
                "17": {
                    "verse_nr": "17",
                    "verse": "Wala sing may makabakal ukon makabaligya, kon wala sia sini nga marka, nga amo ang ngalan sang sapat ukon ang numero nga nagarepresentar sang iya ngalan."
                },
                "18": {
                    "verse_nr": "18",
                    "verse": "Nagakinahanglan ini sing kaalam. Ang bisan sin-o nga maalam makabulobanta sang kahulogan sang numero sang sapat, tungod kay ini nagarepresentar sang ngalan sang tawo. Ang numero amo ang 666."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Dayon nagtan-aw ako, kag nakita ko ang Kordero nga nagatindog didto sa Bukid sang Sion. Upod sa iya amo ang 144,000 ka mga tawo nga may ngalan sang Kordero kag sang iya Amay nga nasulat sa ila mga agtang."
                },
                "2": {
                    "verse_nr": "2",
                    "verse": "Kag nakabati ako sing isa ka tingog halin sa langit nga ang gahod sini daw daganas sang isa ka daku nga busay, kag daw matunog nga daguob. Ang tingog nga akon nabatian daw tukar sang mga manug-arpa nga nagakutingkuting sang ila mga arpa."
                },
                "3": {
                    "verse_nr": "3",
                    "verse": "Ang 144,000 ka mga tawo nagtindog nga nagaatubang sa trono, sa apat ka buhi nga mga tinuga kag sa mga katigulangan. Nagkanta sila sang bag-o nga ambahanon nga wala sing may makahibalo, kundi sila lamang nga gintubos halin sa duta."
                },
                "4": {
                    "verse_nr": "4",
                    "verse": "Sila amo ang mga tawo nga wala magdagta sang ila kaugalingon kay wala sila magpakighilawas sa mga babayi. Tungod sini sila mga birhen. Nagasunod sila sa Kordero bisan diin sia magkadto. Gintubos sila halin sa nabilin nga mga tawo kag sila ang nahauna nga ginhalad sa Dios kag sa Kordero."
                },
                "5": {
                    "verse_nr": "5",
                    "verse": "Wala gid sila nagbutig kay wala sila sing kasawayan."
                },
                "6": {
                    "verse_nr": "6",
                    "verse": "Dayon nakita ko ang isa pa gid ka anghel nga nagalupad sing mataas sa kahawaan, nga may mensahe sang wala sing katapusan nga Maayong Balita, nga iwali sa tanan nga mga tawo sa duta, sa tagsa ka rasa, tribo, linggwahe, kag pungsod."
                },
                "7": {
                    "verse_nr": "7",
                    "verse": "Nagsiling sia sa mabaskog nga tingog, \u201cPasidunggi ninyo ang Dios kag dayawa ang iya pagkagamhanan! Kay nag-abot na ang tion nga iya pagahukman ang tanan nga mga tawo. Simbaha ninyo sia nga nagtuga sang langit, duta, dagat, kag sang mga tuboran sang tubig!\u201d"
                },
                "8": {
                    "verse_nr": "8",
                    "verse": "Ang ikaduha nga anghel nagsunod sa nahauna nga nagasiling, \u201cNapukan sia! Ang daku nga Babilonia napukan! Ginpainom niya ang tanan nga mga katawhan sang maisog nga bino sang iya pagpakighilawas!\u201d"
                },
                "9": {
                    "verse_nr": "9",
                    "verse": "Ang ikatlo nga anghel nagsunod sa duha nga nahauna kag nagasiling sa mabaskog nga tingog, \u201cAng bisan sin-o nga nagasimba sa sapat kag sa iya imahen, kag nagabaton sang marka sa iya agtang ukon sa iya kamot"
                },
                "10": {
                    "verse_nr": "10",
                    "verse": "magainom man sang bino nga amo ang kaakig sang Dios, nga iya gintigis nga wala sing simbog sa kupa sang iya kaakig! Ang tanan nga nagahimo sini pagapaantuson sa kalayo kag asupre sa atubang sang balaan nga mga anghel kag sang Kordero."
                },
                "11": {
                    "verse_nr": "11",
                    "verse": "Ang aso sang kalayo nga nagapaantos sa ila nagatub-ok nga wala sing katubtoban. Wala sing kapahuwayan sa adlaw kag sa gab-i sa mga nagasimba sa sapat kag sa iya imahen, ang bisan sin-o nga may marka sang iya ngalan.\u201d"
                },
                "12": {
                    "verse_nr": "12",
                    "verse": "Nagakinahanglan ini sing pagbatas sa bahin sang mga tumoluo, nga nagatuman sang mga sugo sang Dios kag mga matutom kay Jesus."
                },
                "13": {
                    "verse_nr": "13",
                    "verse": "Dayon nabatian ko ang isa ka tingog halin sa langit nga nagasiling, \u201cIsulat ining masunod: Malipayon ang mga katawhan nga sugod karon nagakalamatay sa pag-alagad sa Ginoo!\u201d\nNagsabat ang Espiritu, \u201cHuo, matuod gid, maagom nila ang kapahuwayan sa ila pagpangabudlay, tungod kay pagadalhon nila ang mga balos sang ila pag-alagad.\u201d"
                },
                "14": {
                    "verse_nr": "14",
                    "verse": "Dayon nagtan-aw ako, kag may nakita ako nga puti nga panganod, kag sa panganod may nagapungko nga daw isa ka tawo, nga may korona nga bulawan sa iya ulo, kag may matalom nga garab sa iya kamot."
                },
                "15": {
                    "verse_nr": "15",
                    "verse": "Dayon may isa pa gid ka anghel nga naggwa halin sa templo kag nagsinggit sing mabaskog sa nagapungko sa panganod, \u201cGamita ang imo garab kag mag-ani, tungod kay ang nagakaigo nga tion nag-abot na. Ang duta alanyon na!\u201d"
                },
                "16": {
                    "verse_nr": "16",
                    "verse": "Dayon ang nagapungko sa panganod naghabyog sang iya garab sa duta, kag ang alanyon sa duta gintipon."
                },
                "17": {
                    "verse_nr": "17",
                    "verse": "Dayon nakita ko ang isa naman ka anghel nga naggwa sa templo sa langit, kag may matalom man sia nga garab."
                },
                "18": {
                    "verse_nr": "18",
                    "verse": "Dayon ang isa pa gid ka anghel nga gintugyanan sang kalayo naggwa sa altar. Nagsinggit sia sing mabaskog sa anghel nga may matalom nga garab, \u201cGamita ang imo garab, kag gutraba ang mga pinungpong sang ubas sa talamnan sang ubas sa duta, tungod kay ang mga ubas luto na!\u201d"
                },
                "19": {
                    "verse_nr": "19",
                    "verse": "Gani ginhabyog sang anghel ang iya garab sa duta, gingutrab ang mga pinungpong sang ubas sa balagon, kag ginpanghaboy ini sa pulogaan sang daku nga kaakig sang Dios."
                },
                "20": {
                    "verse_nr": "20",
                    "verse": "Ang mga ubas ginpuga sa pulogaan sa gwa sang siudad, kag ang dugo nagbaha halin sa pulogaan sang ubas sing 300 ka kilometro ang kalawigon, kag mga isa ka dupa ang kadalumon."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Dayon may nakita ako nga isa naman ka daku kag makatalanhaga nga talan-awon sa langit. May pito ka mga anghel nga may pito ka mga kalalat-an, nga amo ang katapusan nga mga kalalat-an, tungod kay amo ini ang katapusan nga pagpahayag sang kaakig sang Dios."
                },
                "2": {
                    "verse_nr": "2",
                    "verse": "Dayon nakita ko ang daw salaming nga dagat nga nasimbugan sang kalayo. Nakita ko man ang mga nagdaog batok sa sapat kag sa iya imahen, kag batok sa sadtong isa nga ang iya ngalan ginhatag paagi sa isa ka numero. Nagatindog sila sa higad sang salaming nga dagat, nga nagauyat sang mga arpa nga ginhatag sang Dios sa ila."
                },
                "3": {
                    "verse_nr": "3",
                    "verse": "Nagakanta sila sang ambahanon ni Moises nga alagad sang Dios, kag sang ambahanon sang Kordero:\n\u201cGinoo, Dios nga Makagagahom,\ndaw ano kadako kag makatilingala sang imo mga binuhatan!\nHari sang tanan nga mga kapungsoran,\ndaw ano ka matarong kag ka matuod sang imo mga dalanon!"
                },
                "4": {
                    "verse_nr": "4",
                    "verse": "Sin-o bala ang indi magkahadlok sa imo, O Ginoo?\nSin-o bala ang indi magpahayag sang imo pagkagamhanan?\nIkaw lamang ang balaan.\nAng tanan nga mga pungsod magaabot kag magasimba sa imo,\ntungod kay ang imo matarong nga mga binuhatan makita sang tanan.\u201d"
                },
                "5": {
                    "verse_nr": "5",
                    "verse": "Sa tapos sini nakita ko ang templo sa langit nga nag-abri, kag sa sulod sini yara ang Balaan nga Tolda."
                },
                "6": {
                    "verse_nr": "6",
                    "verse": "Ang pito ka mga anghel nga may pito ka mga kalalat-an naggwa sa templo. Nagabayo sila sing lino nga matinlo kag nagabadlak kag may wagkos nga bulawan sa ila mga dughan."
                },
                "7": {
                    "verse_nr": "7",
                    "verse": "Dayon ang isa sang apat ka buhi nga mga tinuga naghatag sa pito ka mga anghel sing pito ka mga yahong nga bulawan, nga puno sang kaakig sang Dios nga nagakabuhi sa walay katubtoban."
                },
                "8": {
                    "verse_nr": "8",
                    "verse": "Ang templo napuno sang aso halin sa pagkahalangdon kag gahom sang Dios, kag wala sing may makasulod sa templo tubtob matapos ang pito ka mga kalalat-an nga gindala sang pito ka mga anghel."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Dayon nabatian ko ang mabaskog nga tingog halin sa templo nga nagahambal sa pito ka mga anghel: \u201cLakat kamo kag iula ang pito ka mga yahong sang kaakig sang Dios sa duta!\u201d"
                },
                "2": {
                    "verse_nr": "2",
                    "verse": "Ang nahauna nga anghel naglakat kag nag-ula sang iya yahong sa duta. Makangilidlis kag nagangutngot nga mga hubag ang nagtuhaw sa mga tawo nga may marka sang sapat kag sa mga nagsimba sa iya sini imahen."
                },
                "3": {
                    "verse_nr": "3",
                    "verse": "Dayon ang ikaduha nga anghel nag-ula sang iya yahong sa dagat. Ang tubig nanginkaangay sang dugo sang patay nga tawo, kag ang tanan nga nagakabuhi nga mga tinuga sa dagat nagkalamatay."
                },
                "4": {
                    "verse_nr": "4",
                    "verse": "Dayon ang ikatlo nga anghel nag-ula sang iya yahong sa mga suba kag mga tuboran sang tubig, kag nahimo ini nga dugo."
                },
                "5": {
                    "verse_nr": "5",
                    "verse": "Nabatian ko ang anghel nga gintugyanan sang tubig nga nagasiling, \u201cMatarong gid ikaw sa sining mga paghukom nga imo ginhimo, O Ikaw nga Balaan, nga amo karon kag amo anay!"
                },
                "6": {
                    "verse_nr": "6",
                    "verse": "Ginpaagay nila ang dugo sang mga tumoluo kag sang mga propeta, gani ginhatagan mo sila sing dugo nga pagaimnon. Ginabaton nila ang nagakabagay gid sa ila!\u201d"
                },
                "7": {
                    "verse_nr": "7",
                    "verse": "Dayon, nabatian ko ang isa ka tingog halin sa altar nga nagasiling, \u201cGinoong Dios nga Makagagahom! Matuod kag matarong gid ang imo mga paghukom!\u201d"
                },
                "8": {
                    "verse_nr": "8",
                    "verse": "Dayon ang ikap-at nga anghel nag-ula sang iya yahong sa adlaw, kag gintugotan ini sa pagsunog sang mga tawo sa kasingkal sang iya sini kainit."
                },
                "9": {
                    "verse_nr": "9",
                    "verse": "Nasunog ang mga tawo sang masingkal nga init, kag ila ginpakamalaut ang ngalan sang Dios, nga may gahom sa sining mga kalalat-an. Pero indi sila mag-untat sa pagpakasala kag magdayaw sang pagkagamhanan sang Dios."
                },
                "10": {
                    "verse_nr": "10",
                    "verse": "Dayon ang ikalima nga anghel nag-ula sang iya yahong sa trono sang sapat. Naglikop dayon ang kadudulman sa bug-os nga ginharian sang sapat, kag ang mga tawo nagkagat sang ila mga dila tungod sang ila kasakit"
                },
                "11": {
                    "verse_nr": "11",
                    "verse": "kag ginpakamalaut nila ang Dios sang langit, tungod sang ila mga kasakitan kag mga hubag. Pero wala sila magbiya sang ila malaut nga mga pagginawi."
                },
                "12": {
                    "verse_nr": "12",
                    "verse": "Dayon ang ikan-om nga anghel nag-ula sang iya yahong sa daku nga Suba sang Eufrates. Nagmala ang suba, sa pag-aman sing alagyan sa mga hari nga magaabot halin sa sidlangan."
                },
                "13": {
                    "verse_nr": "13",
                    "verse": "Dayon may nakita ako nga tatlo ka malaut nga mga espiritu, nga daw mga paka, nga nagagwa sa baba sang dragon, sa baba sang sapat kag sa baba sang di-matuod nga propeta."
                },
                "14": {
                    "verse_nr": "14",
                    "verse": "Ini sila mga espiritu sang mga demonyo nga nagahimo sing mga milagro. Ining tatlo ka mga espiritu nagakadto sa mga hari sang bug-os nga duta, sa pagtipon sa ila para sa inaway sa daku nga Adlaw sang Dios nga Makagagahom."
                },
                "15": {
                    "verse_nr": "15",
                    "verse": "\u201cPamati kamo! Magaabot ako kaangay sang isa ka makawat! Malipayon ang nagapulaw kag nagaamlig sang iya bayu, agod nga indi sia maglakat nga hublas kag magkahuya sa panulok sang mga tawo!\u201d"
                },
                "16": {
                    "verse_nr": "16",
                    "verse": "Dayon gintipon sang mga espiritu ang mga hari sa lugar nga ginatawag sa Hebreo nga Armagedon."
                },
                "17": {
                    "verse_nr": "17",
                    "verse": "Dayon ang ikapito nga anghel nag-ula sang iya yahong sa kahawaan. May mabaskog nga tingog nga nabatian halin sa trono nga yara sa templo, nga nagasiling, \u201cTapos na!\u201d"
                },
                "18": {
                    "verse_nr": "18",
                    "verse": "Nagpangilat, nagginahod, nagpanaguob, kag naglinog sing mabaskog. Wala pa gid sing subong sini nga linog halin sang pagtuga sang tawo. Amo ini ang labing mabaskog nga linog sa tanan!"
                },
                "19": {
                    "verse_nr": "19",
                    "verse": "Ang daku nga siudad napihak sa tatlo ka bahin, kag ang mga siudad sang tanan nga mga kapungsoran nalaglag. Nadumdoman sang Dios ang daku nga Babilonia, kag ginpainom ini sang Dios sang bino sa iya kupa, ang bino sang iya nagabalingaso nga kaakig."
                },
                "20": {
                    "verse_nr": "20",
                    "verse": "Ang tanan nga mga isla nagkalawala kag wala na sing bukid nga makita."
                },
                "21": {
                    "verse_nr": "21",
                    "verse": "Ang dalagku nga mga yelo nga nagabug-at sing mga singkwenta ka kilo nagkalahulog sa mga tawo halin sa langit. Kag ginpakamalaut sang mga tawo ang Dios, tungod sang kalalat-an sang yelo, tungod kay ini nga kalalat-an tama ka makahaladlok."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Dayon ang isa sang pito ka mga anghel nga may pito ka mga yahong nagkadto sa akon kag nagsiling, \u201cDali ka kag ipakita ko sa imo kon paano pagasilutan ang bantog nga babayi nga nagabaligya sang iya dungog, inang daku nga siudad nga ginpatindog malapit sa madamo nga mga suba."
                },
                "2": {
                    "verse_nr": "2",
                    "verse": "Ang mga hari sang duta nagpakighilawas sa sining babayi, kag ang mga tawo sang kalibutan nagkalahubog sa pag-inom sang bino sang iya pagpakighilawas.\u201d"
                },
                "3": {
                    "verse_nr": "3",
                    "verse": "Gingamhan ako sang Espiritu, kag gindala ako sang anghel sa desierto. Didto nakita ko ang isa ka babayi nga nagapungko sa pula nga sapat nga nasulatan sang mga ngalan sa iya bug-os nga lawas, nga nagapakamalaut sa Dios. Ang sapat may pito ka mga ulo kag napulo ka mga sungay."
                },
                "4": {
                    "verse_nr": "4",
                    "verse": "Ang babayi nagabayo sing granate kag pula, nga napamugtakan sang mga bulawan, malahalon nga mga bato, kag mga perlas. May ginauyatan sia nga kupa nga bulawan nga puno sang malaw-ay kag mahigko nga mga butang nga bunga sang iya pagpakighilawas."
                },
                "5": {
                    "verse_nr": "5",
                    "verse": "Sa iya agtang nasulat ang ngalan nga may tinago nga kahulogan nga amo ang masunod: \u201cAng daku nga Babilonia, iloy sang tanan nga mga babayi nga nagabaligya sang ila dungog, kag mga tawo sang kalibutan nga nagahimo sing kangil-aran sa ila kapareho.\u201d"
                },
                "6": {
                    "verse_nr": "6",
                    "verse": "Nakita ko nga ang babayi nahubog sang dugo sang mga tumoluo, kag sang dugo sang mga ginpamatay tungod sang ila pag-unong kay Jesus.\nDaku gid ang akon katingala sang pagkakita ko sa iya."
                },
                "7": {
                    "verse_nr": "7",
                    "verse": "Ginpamangkot ako sang anghel, \u201cNgaa nga natingala ka? Sugiran ko ikaw sang tinago nga kahulogan sang babayi kag sang sapat nga iya ginasakyan, ang sapat nga may pito ka mga ulo kag napulo ka mga sungay."
                },
                "8": {
                    "verse_nr": "8",
                    "verse": "Ang sapat nga imo nakita buhi sadto anay, pero karon patay na. Manuggowa na ini halin sa buho nga tama ka dalom kag ini pagalaglagon. Ang mga tawo nga nagakabuhi diri sa duta, nga ang ila mga ngalan wala masulat sa libro sang kabuhi sa wala pa matuga ang kalibutan, matingala gid sa ila pagtulok sa sapat. Kay sadto anay buhi ini, pero karon patay na, kag magapakita pa ini liwat."
                },
                "9": {
                    "verse_nr": "9",
                    "verse": "\u201cNagakinahanglan ini sing kaalam kag paghangop. Ang pito ka mga ulo amo ang pito ka mga bakulod nga ginapungkuan sang babayi. Sila amo man ang pito ka mga hari"
                },
                "10": {
                    "verse_nr": "10",
                    "verse": "ang lima sa ila napukan, ang isa nagagahom pa, kag ang isa wala pa makaabot. Kon mag-abot sia, magagahom sia sa indi lamang madugay."
                },
                "11": {
                    "verse_nr": "11",
                    "verse": "Kag ang sapat nga sadto anay buhi, pero karon patay na, amo ang ikawalo nga hari nga isa sang pito ka mga hari, kag ini sia pagalaglagon."
                },
                "12": {
                    "verse_nr": "12",
                    "verse": "\u201cAng napulo ka mga sungay nga imo nakita amo ang napulo ka mga hari nga wala pa makasugod sa paggahom, pero pagahatagan sila sing awtoridad sa paggahom subong mga hari sa sulod sang isa ka oras upod sa sapat."
                },
                "13": {
                    "verse_nr": "13",
                    "verse": "Ining napulo ka mga hari may isa lamang ka tinutuyo, kag ginhatag nila ang ila gahom kag awtoridad sa sapat."
                },
                "14": {
                    "verse_nr": "14",
                    "verse": "Magapakig-away sila batok sa Kordero, pero ang Kordero kag ang iya matutom nga mga sumolunod nga iya pinili kag tinawag, magadaog sa ila. Kay ang Kordero amo ang Ginoo sang mga ginoo kag ang Hari sang mga hari.\u201d"
                },
                "15": {
                    "verse_nr": "15",
                    "verse": "Nagsiling man sa akon ang anghel: \u201cAng mga tubig nga imo nakita diin nagapungko ang babayi nga nagabaligya sang iya dungog, amo ang mga kapungsoran, mga katawhan, mga rasa, kag mga linggwahe."
                },
                "16": {
                    "verse_nr": "16",
                    "verse": "Ang napulo ka mga sungay nga imo nakita, kag ang sapat, magadumot sa babayi nga nagabaligya sang iya dungog. Pagakuhaon nila ang tanan nga yara sa iya kag bayaan nila sia nga hublas. Pagakaunon nila ang iya unod, kag sunogon nila sia sa kalayo."
                },
                "17": {
                    "verse_nr": "17",
                    "verse": "Kay ang Dios nagbutang sing handom sa ila mga tagipusoon sa pagtuman sang iya tinutuyo, paagi sa ila paghilisugot kag pagtugyan sa sapat sang ila gahom sa pagdumala, tubtob matuman ang ginsiling sang Dios."
                },
                "18": {
                    "verse_nr": "18",
                    "verse": "\u201cAng babayi nga imo nakita amo ang daku nga siudad nga nagagahom sa mga hari sang duta.\u201d"
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Sa tapos sini nakita ko ang isa pa gid ka anghel nga nagapanaog halin sa langit. May daku sia nga awtoridad, kag ang iya silak nagpasanag sang bug-os nga duta."
                },
                "2": {
                    "verse_nr": "2",
                    "verse": "Nagsinggit sia sing mabaskog: \u201cNapukan sia! Ang daku nga Babilonia napukan! Karon nangin-ilistaran na sia sang mga demonyo kag malaut nga mga espiritu. Ang tanan nga sahi sang mahigko kag makangilil-ad nga mga pispis nagaestar sa iya."
                },
                "3": {
                    "verse_nr": "3",
                    "verse": "Kay ginpainom niya ang tanan nga mga katawhan sang maisog nga bino sang iya pagpakighilawas. Ang mga hari sang duta nagpakighilawas sa iya, kag ang mga negosyante sang kalibutan nagmanggaranon halin sa iya wala pugongpugong nga kailigbon.\u201d"
                },
                "4": {
                    "verse_nr": "4",
                    "verse": "Dayon nakabati ako sang isa naman ka tingog halin sa langit nga nagasiling:\n\u201cGwa kamo, mga tawo ko! Gwa kamo sa iya!\nIndi kamo dapat magpakigbahin sa iya mga sala,\nindi kamo dapat mag-ambit sang iya mga silot!"
                },
                "5": {
                    "verse_nr": "5",
                    "verse": "Kay ang iya mga sala nagtangkas kaangay kataas sa langit,\nkag ang Dios nagdumdom sang iya mga kalautan."
                },
                "6": {
                    "verse_nr": "6",
                    "verse": "Himua man sa iya ang iya ginhimo sa inyo,\nbalusi sia sing pilo sang iya tanan nga mga ginhimo.\nPun-a ang iya kupa sang ilimnon nga doble sa kaisog\nsang sa ilimnon nga iya gin-aman para sa inyo."
                },
                "7": {
                    "verse_nr": "7",
                    "verse": "Hatagi sia sing tuman nga pag-antos kag kasubo\nnga tumbas sang pagpasidungog kag pagpatuyang nga ginhatag niya sa iya kaugalingon.\nKay nagsagad sia siling sa iya kaugalingon:\n\u2018Ako isa ka rayna nga nagapungko diri!\nIndi ako balo,\nindi gid ako magkalisod!\u2019"
                },
                "8": {
                    "verse_nr": "8",
                    "verse": "Tungod sini magaabot sa iya ang tanan niya nga mga kalalat-an sa sulod sang isa ka adlaw:\nbalatian, kalisod, kag gutom.\nKag pagasunogon sia sa kalayo,\ntungod kay ang Ginoong Dios nga nagahukom sa iya gamhanan.\u201d"
                },
                "9": {
                    "verse_nr": "9",
                    "verse": "Ang mga hari sang duta nga nag-ambit sang iya pagpakighilawas kag pagpatuyang, magahibi kag magatangis tungod sa siudad, kon makita nila ang aso sang iya pagkasunog."
                },
                "10": {
                    "verse_nr": "10",
                    "verse": "Magatindog sila sa malayo, tungod kay hinadlukan sila sa pagpakig-ambit sang iya pag-antos, kag magasiling sila, \u201cDaw ano ka makakulogmat! Daw ano ka makaluluoy ining daku kag gamhanan nga siudad sang Babilonia! Sa isa lang ka oras nasilutan ka na!\u201d"
                },
                "11": {
                    "verse_nr": "11",
                    "verse": "Ang mga negosyante sang duta nagahibi man kag nagapanalambiton tungod sa iya, tungod kay wala na sing may nagabakal sang ila mga baligya."
                },
                "12": {
                    "verse_nr": "12",
                    "verse": "Wala na sing may nagabakal sang ila bulawan, pilak, malahalon nga mga bato, kag mga perlas; mga hinero nga nahimo sa lino kag seda kag mga hinero nga granate kag pula; ang tanan nga sahi sang tumalagsahon nga kahoy, kag ang tanan nga mga butang nga nahimo sa marpil kag sa malahalon nga kahoy, saway, salsalon, kag marmol"
                },
                "13": {
                    "verse_nr": "13",
                    "verse": "kanela, panakot, insyenso, mira kag puraw nga insyenso; bino kag lana, harina kag trigo, mga baka kag mga karnero, mga kabayo kag mga karwahi, mga ulipon kag bisan mga tawo nga nabihag sa gira."
                },
                "14": {
                    "verse_nr": "14",
                    "verse": "Ang mga negosyante nagasiling sa iya, \u201cAng tanan nga maayo nga mga butang nga imo ginahandom nga angkunon nadula kag ang tanan mo nga manggad kag pagpadayaw nawala, kag indi mo na sila makita liwat!\u201d"
                },
                "15": {
                    "verse_nr": "15",
                    "verse": "Ang mga negosyante nga nagmanggaranon sa ila negosyo sa sina nga siudad, magatindog sa malayo, tungod kay nahadlok sila sa pagpakig-ambit sang iya pag-antos. Magahibi sila kag magapanalambiton"
                },
                "16": {
                    "verse_nr": "16",
                    "verse": "kag magasiling, \u201cDaw ano ka makakulogmat! Daw ano ka makaluluoy sinang daku nga siudad! Nagabayo sia anay sang lino kag granate kag pula, kag nagapangalahas sang bulawan, malahalon nga mga bato, kag mga perlas!"
                },
                "17": {
                    "verse_nr": "17",
                    "verse": "Kag sa isa lang ka oras nadula niya ini tanan nga manggad!\u201d\nAng tanan nga mga kapitan sang mga bapor kag mga pasahero, ang mga tripulante kag ang tanan nga ang ila palangitan-an yara sa dagat, nagtindog sa malayo"
                },
                "18": {
                    "verse_nr": "18",
                    "verse": "kag nagsinggit sila sing mabaskog sang makita nila ang aso sang iya pagkasunog: \u201cWala na gid sing isa pa ka siudad nga subong sining daku nga siudad!\u201d"
                },
                "19": {
                    "verse_nr": "19",
                    "verse": "Ginsabwagan nila sing yab-ok ang ila mga ulo, naghinibi sila kag naghaya nga nagasiling, \u201cDaw ano ka makakulogmat! Daw ano ka makaluluoy sinang daku nga siudad! Sia amo ang siudad sa diin nagmanggaranon halin sa iya manggad ang tanan nga may mga sakayan nga nagabiyahe sa kadagatan! Kag sa isa lang ka oras nadula niya ang tanan!\u201d"
                },
                "20": {
                    "verse_nr": "20",
                    "verse": "Magkalipay ka, O langit, tungod sang pagkalaglag sini nga siudad! Magkalipay kamo, mga tumoluo, mga apostoles kag mga propeta! Kay sia ginhukman sang Dios tungod sang iya ginhimo sa inyo!"
                },
                "21": {
                    "verse_nr": "21",
                    "verse": "Dayon ang isa ka gamhanan nga anghel nagpulot sing bato nga subong kadako sang daku nga galingan, kag ginhaboy ini sa dagat. Nagsiling sia, \u201cSubong sini kabaskog ang pagtagbong sang daku nga siudad sang Babilonia kag indi na gid ini makita liwat."
                },
                "22": {
                    "verse_nr": "22",
                    "verse": "Ang mga tukar sang mga manug-arpa kag mga manug-amba, mga manugplawta kag mga manugtrumpeta, indi na gid mabatian liwat sa imo! Wala na sing panday sa bisan ano nga bulohaton nga makita liwat sa imo, kag ang gahod sang galingan indi na gid mabatian liwat!"
                },
                "23": {
                    "verse_nr": "23",
                    "verse": "Wala na gid sing siga sang suga nga makita liwat sa imo, kag ang tingog sang nobya kag nobyo indi na mabatian sa imo. Ang imo mga negosyante amo anay ang labing gamhanan sa bug-os nga kalibutan, kag paagi sa imo pagpangbabaylan gindayaan mo ang tanan nga mga tawo sang kalibutan!\u201d"
                },
                "24": {
                    "verse_nr": "24",
                    "verse": "Ginsilutan ang Babilonia tungod kay ang dugo sang mga propeta kag sang mga tumoluo nasapwan sa siudad, kag ang dugo sadtong tanan nga ginpamatay diri sa duta."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Sa tapos sini nabatian ko ang ginahod nga daw mga tingog sang madamo kaayo nga mga tawo sa langit nga nagasiling, \u201cDayawon ang Dios! Ang kaluwasan, ang kadungganan, kag ang gahom iya sang aton Dios!"
                },
                "2": {
                    "verse_nr": "2",
                    "verse": "Matuod kag matarong ang iya mga paghukom! Ginhukman niya ang bantog nga babayi nga nagabaligya sang iya dungog, nga nagadagta sang duta paagi sa iya pagpakighilawas. Ginsilutan sia sang Dios tungod kay ginpamatay niya ang mga alagad sang Dios.\u201d"
                },
                "3": {
                    "verse_nr": "3",
                    "verse": "Sa liwat nagsinggit sila, \u201cDayawon ang Dios! Ang aso nga naghalin sa pagsunog sang daku nga siudad nagatub-ok nga wala sing untat!\u201d"
                },
                "4": {
                    "verse_nr": "4",
                    "verse": "Ang baynte kwatro ka mga katigulangan kag ang apat ka buhi nga mga tinuga nagluhod kag nagsimba sa Dios nga nagapungko sa trono, kag nagsiling, \u201cKabay pa! Dayawon ang Dios!\u201d"
                },
                "5": {
                    "verse_nr": "5",
                    "verse": "Dayon may tingog nga nabatian halin sa trono nga nagasiling, \u201cDayawa ninyo ang aton Dios, tanan kamo nga mga alagad niya, kag tanan nga mga tawo, dalagku kag magamay, nga nagakahadlok sa iya!\u201d"
                },
                "6": {
                    "verse_nr": "6",
                    "verse": "Dayon may nabatian ako nga ginahod nga daw tingog sang madamo kaayo nga mga tawo, subong sang daganas sang daku nga busay, subong sang mabaskog nga daguob. Nabatian ko sila nga nagasiling, \u201cDayawon ang Dios! Kay ang Ginoo, ang aton Dios nga Makagagahom, amo ang Hari!"
                },
                "7": {
                    "verse_nr": "7",
                    "verse": "Maghinugyaw kita kag magkasadya, dayawon naton ang iya pagkagamhanan! Kay ang tion sang kasal sang Kordero nag-abot na, kag ang iya nobya nakaaman na sang iya kaugalingon."
                },
                "8": {
                    "verse_nr": "8",
                    "verse": "Ginhatagan sia sang matinlo kag nagaidlak nga lino subong iya trahe.\u201d (Ang lino amo ang matarong nga mga binuhatan sang mga tumoluo.)"
                },
                "9": {
                    "verse_nr": "9",
                    "verse": "Dayon ang anghel nagsiling sa akon, \u201cIsulat ini: Malipayon ang mga inagda sa punsyon sang kasal sang Kordero.\u201d Kag ang anghel nagsiling pa gid, \u201cAmo ini ang matuod nga mga pulong sang Dios.\u201d"
                },
                "10": {
                    "verse_nr": "10",
                    "verse": "Nagluhod ako sa iya tiilan sa pagsimba sa iya, pero nagsiling sia sa akon, \u201cIndi paghimua ina! Ako alagad man subong sa imo kag sang imo mga kautoran nga matutom sa kamatuoran nga ginpahayag ni Jesus. Magsimba ka sa Dios!\u201d\nKay ang kamatuoran nga ginpahayag ni Jesus amo ang nagpaisog sa mga propeta."
                },
                "11": {
                    "verse_nr": "11",
                    "verse": "Dayon nakita ko ang langit nga naabrihan, kag may kabayo didto nga puti. Ang nagasakay sa sini ginatawag Matutom kag Matuod. Matarong ang iya paghukom kag pagpakig-away."
                },
                "12": {
                    "verse_nr": "12",
                    "verse": "Ang iya mga mata kaangay sang nagadabdab nga kalayo, kag nagasuksok sia sang madamo nga korona sa iya ulo. May ngalan nga nasulat sa iya, ugaling wala sing may nakahibalo kon ano ini, kundi sia lamang."
                },
                "13": {
                    "verse_nr": "13",
                    "verse": "Ang malaba nga bayu nga iya ginasuksok nabulit sang dugo. Ang iya ngalan amo, \u201cAng Pulong sang Dios.\u201d"
                },
                "14": {
                    "verse_nr": "14",
                    "verse": "Ang mga hangaway sang langit nagsunod sa iya nga nagasakay sa puti nga mga kabayo kag nagabayo sang matinlo kag puti nga lino."
                },
                "15": {
                    "verse_nr": "15",
                    "verse": "Naggwa sa iya baba ang matalom nga espada nga iya gamiton sa pagdaog sang mga kapungsoran. Magagahom sia sa ila nga may bug-os nga awtoridad kag wala luoyluoy, kag pagapugaon niya ang bino sa pulogaan sang nagabalingaso nga kaakig sang Dios nga Makagagahom."
                },
                "16": {
                    "verse_nr": "16",
                    "verse": "Sa iya malaba nga bayu kag sa iya paa nasulat ang ngalan: \u201cHari sang mga hari kag Ginoo sang mga ginoo.\u201d"
                },
                "17": {
                    "verse_nr": "17",
                    "verse": "Dayon nakita ko ang isa ka anghel nga nagatindog sa adlaw. Nagsinggit sia sing mabaskog sa tanan nga mga kapispisan nga nagalupad sa kahawaan: \u201cDali kamo kag magtipon sing tingob para sa daku nga punsyon sang Dios!"
                },
                "18": {
                    "verse_nr": "18",
                    "verse": "Dali kamo kag magkaon sang unod sang mga hari, mga heneral, mga soldado, sang mga unod sang mga kabayo kag sang mga nagasakay sa sini, sang unod sang tanan nga mga tawo, mga ulipon kag mga hilway, dalagku kag magamay!\u201d"
                },
                "19": {
                    "verse_nr": "19",
                    "verse": "Dayon nakita ko ang sapat kag ang mga hari sang duta kag ang ila mga hangaway nga nagtilipon sa pag-away batok sa nagasakay sa kabayo, kag batok sa iya mga hangaway."
                },
                "20": {
                    "verse_nr": "20",
                    "verse": "Ginbihag ang sapat upod sa di-matuod nga propeta nga naghimo sing mga milagro sa iya atubang. Paagi sadtong mga milagro, iya gindayaan ang may mga marka sang sapat, kag ang mga nagsimba sa imahen sang sapat. Ang sapat kag ang di-matuod nga propeta gintagbong nga buhi sa linaw sang kalayo nga nagadabdab upod sa asupre."
                },
                "21": {
                    "verse_nr": "21",
                    "verse": "Ang ila mga hangaway ginpamatay sang espada nga nagagwa sa baba sang nagasakay sa kabayo, kag gin-udakan sang tanan nga mga pispis ang ila unod."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Dayon nakita ko ang isa ka anghel nga nagapanaog halin sa langit, nga nagauyat sang yabi sang tama ka dalom nga buho, kag sang kadena nga mabug-at."
                },
                "2": {
                    "verse_nr": "2",
                    "verse": "Gindakop niya ang dragon, yadtong sang una anay nga man-og, nga amo ang Yawa ukon si Satanas, kag gingapos sia sa sulod sang 1,000 ka tuig."
                },
                "3": {
                    "verse_nr": "3",
                    "verse": "Ginhulog sia sang anghel sa buho nga tama ka dalom, ginkandaduhan kag ginsilyuhan agod nga indi na niya madayaan ang mga pungsod tubtob matapos ang 1,000 ka tuig. Sa tapos sini dapat pagabuy-an sia sa madali lang nga tion."
                },
                "4": {
                    "verse_nr": "4",
                    "verse": "Dayon nakita ko ang mga trono, kag ang mga nagapungko sa sini. Ginhatagan sila sing awtoridad sa paghukom. Nakita ko man ang mga kalag sadtong mga ginpamugotan sing ulo tungod sang ila pagwali sang kamatuoran nga ginpahayag ni Jesus kag sang pulong sang Dios. Wala sila magsimba sa sapat ukon sa imahen sini, ukon magbaton sang marka sang sapat sa ila mga agtang ukon mga kamot. Nabuhi sila kag naggahom subong mga hari upod kay Cristo sa sulod sang 1,000 ka tuig."
                },
                "5": {
                    "verse_nr": "5",
                    "verse": "Ang iban nga mga nagkalamatay wala mabuhi tubtob nga natapos ang 1,000 ka tuig. Amo ini ang nahauna nga pagkabanhaw."
                },
                "6": {
                    "verse_nr": "6",
                    "verse": "Malipayon gid ang mga nasakop sa nahauna nga pagkabanhaw, kay sila katapo sang balaan nga mga katawhan sang Dios. Ang ikaduha nga kamatayon wala sing gahom sa ila. Manginpari sila sang Dios kag ni Cristo, kag magagahom sila kaupod niya sa sulod sang 1,000 ka tuig."
                },
                "7": {
                    "verse_nr": "7",
                    "verse": "Sa tapos ang 1,000 ka tuig, si Satanas pagabuy-an halin sa iya bilangguan"
                },
                "8": {
                    "verse_nr": "8",
                    "verse": "kag magagwa sia sa pagdaya sang mga pungsod sa bug-os nga kalibutan, nga amo ang Gog kag Magog. Pagatipunon sila tanan ni Satanas para sa inaway, kag ang ila kadamuon pareho sang mga balas sa baybayon."
                },
                "9": {
                    "verse_nr": "9",
                    "verse": "Naglapta sila sa bug-os nga duta kag ginlibutan nila ang kampo sang mga tumoluo kag ang siudad nga ginahigugma sang Dios. Pero ang Dios nagpadala sing kalayo halin sa langit kag nagsunog sa ila."
                },
                "10": {
                    "verse_nr": "10",
                    "verse": "Dayon ang Yawa nga nagdaya sa ila, gintagbong sa linaw sang kalayo kag asupre, sa diin gintagbong na ang sapat kag ang di-matuod nga propeta, kag pagapaantuson sila sa adlaw kag gab-i sa walay katapusan."
                },
                "11": {
                    "verse_nr": "11",
                    "verse": "Dayon nakita ko ang isa ka daku kag maputi nga trono kag ang nagapungko sa sini. Ang langit kag duta nagpalagyo sa iya presensya, kag wala na sila makita."
                },
                "12": {
                    "verse_nr": "12",
                    "verse": "Kag nakita ko ang mga patay, dalagku kag magamay, nga nagatindog sa atubangan sang trono. Ang mga libro gin-abrihan kag isa pa gid ka libro ang gin-abrihan, ang libro sang kabuhi. Ginhukman ang mga patay suno sa ila mga binuhatan nga nasulat sa mga libro."
                },
                "13": {
                    "verse_nr": "13",
                    "verse": "Dayon ginluad sang dagat ang mga patay nga yara sa iya. Ginbuy-an man sang kamatayon kag sang kalibutan sang mga patay ang mga patay nga yara sa ila. Kag ang tanan ginhukman suno sa ila mga binuhatan."
                },
                "14": {
                    "verse_nr": "14",
                    "verse": "Dayon ang kamatayon kag ang kalibutan sang mga patay gintagbong sa linaw sang kalayo. (Ining linaw sang kalayo amo ang ikaduha nga kamatayon.)"
                },
                "15": {
                    "verse_nr": "15",
                    "verse": "Ang bisan sin-o nga ang iya ngalan wala masulat sa libro sang kabuhi gintagbong sa linaw sang kalayo."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Dayon nakita ko ang bag-o nga langit kag ang bag-o nga duta. Ang nahauna nga langit kag ang nahauna nga duta wala na kag ang dagat nawala."
                },
                "2": {
                    "verse_nr": "2",
                    "verse": "Kag nakita ko ang Balaan nga Siudad, ang bag-o nga Jerusalem, nga nagakunsad halin sa langit gikan sa Dios, nga naaman kag handa na, kaangay sang isa ka nagatrahe nga nobya nga nagasugata sa lalaki nga iya pamanahon."
                },
                "3": {
                    "verse_nr": "3",
                    "verse": "Nabatian ko ang mabaskog nga tingog nga nagahambal halin sa trono: \u201cKaron, ang balay sang Dios yara sa mga tawo! Magaestar sia upod sa ila, kag sila mangin-iya katawhan. Ang Dios gid magapakig-upod sa ila, kag sia mangin-ila Dios."
                },
                "4": {
                    "verse_nr": "4",
                    "verse": "Pagapahiran niya ang tanan nga mga luha sa ila mga mata. Wala na sing kamatayon, kasubo, paghibi, ukon kasakit. Ang daan nga mga butang wala na.\u201d"
                },
                "5": {
                    "verse_nr": "5",
                    "verse": "Dayon ang nagapungko sa trono nagsiling, \u201cKaron, ginabag-o ko ang tanan nga mga butang!\u201d Nagsiling man sia sa akon, \u201cIsulat ini nga mga pulong tungod kay ini matuod kag masaligan.\u201d"
                },
                "6": {
                    "verse_nr": "6",
                    "verse": "Kag nagsiling pa gid sia, \u201cNatuman na! Ako amo ang Alpha kag ang Omega, ang ginsugoran kag ang katapusan. Ang bisan sin-o nga ginauhaw paimnon ko nga wala sing bayad sa tuboran sang tubig sang kabuhi."
                },
                "7": {
                    "verse_nr": "7",
                    "verse": "Ang bisan sin-o nga nagadaog magabaton halin sa akon sining masunod: ako mangin-iya Dios, kag sia mangin-akon anak."
                },
                "8": {
                    "verse_nr": "8",
                    "verse": "Pero ang mga matalaw, ang mga di-matinuohon, ang mga nagahimo sang makangilil-ad nga butang sa ila kapareho, ang mga manugpatay kag mga makihilawason, ang mga manugbabaylan kag ang mga nagasimba sa mga diosdios, kag ang tanan nga mga butigon\u2014ang lugar para sa ila amo ang linaw sang nagadabdab nga kalayo kag asupre nga amo ang ikaduha nga kamatayon.\u201d"
                },
                "9": {
                    "verse_nr": "9",
                    "verse": "Ang isa sang pito ka mga anghel nga may pito ka mga yahong nga puno sang pito ka katapusan nga mga kalalat-an nagpalapit sa akon kag nagsiling, \u201cDali ka, kag ipakita ko sa imo ang Nobya, ang asawa sang Kordero.\u201d"
                },
                "10": {
                    "verse_nr": "10",
                    "verse": "Gingamhan ako sang Espiritu, kag gindala ako sang anghel sa putokputokan sang mataas kaayo nga bukid. Ginpakita niya sa akon ang Jerusalem, ang Balaan nga Siudad, nga nagakunsad halin sa langit gikan sa Dios"
                },
                "11": {
                    "verse_nr": "11",
                    "verse": "nga nagabanaag sang kapawa sang presensya sang Dios. Ang siudad nagabanaag kaangay sang malahalon nga bato, kaangay sang haspe, nga matin-aw subong sang kristal."
                },
                "12": {
                    "verse_nr": "12",
                    "verse": "Ginalibutan ini sang daku kag mataas nga pader, nga may dose ka mga pwerta, kag ginabantayan sang dose ka mga anghel. Sa mga pwerta nasulat ang mga ngalan sang dose ka mga tribo sang Israel."
                },
                "13": {
                    "verse_nr": "13",
                    "verse": "May tatlo ka mga pwerta sa tagsa ka kilid: tatlo sa sidlangan, tatlo sa nabagatnan, tatlo sa aminhan, kag tatlo sa nakatundan."
                },
                "14": {
                    "verse_nr": "14",
                    "verse": "Ang pader sang siudad napasad sa dose ka mga bato, nga nasulatan sang mga ngalan sang dose ka mga apostoles sang Kordero."
                },
                "15": {
                    "verse_nr": "15",
                    "verse": "Ang anghel nga naghambal sa akon may inugtakos nga baston nga bulawan sa pagtakos sang siudad, sang iya mga pwerta, kag sang iya mga pader."
                },
                "16": {
                    "verse_nr": "16",
                    "verse": "Ang siudad kwadrado, pareho ang kalabaon kag ang kasangkaron. Gintakos sang anghel ang siudad sang iya inugtakos: ang kalabaon sini 2,400 ka kilometro, kag pareho man sini ang iya kasangkaron kag ang kataason."
                },
                "17": {
                    "verse_nr": "17",
                    "verse": "Gintakos man sang anghel ang pader, kag ang kataason sini sesentay sais ka metro, suno sa kinaandan nga takos nga gingamit niya."
                },
                "18": {
                    "verse_nr": "18",
                    "verse": "Ang pader nahimo sa haspe, kag ang siudad mismo nahimo sa puraw nga bulawan nga pareho katin-aw sang kristal."
                },
                "19": {
                    "verse_nr": "19",
                    "verse": "Ang sadsaran nga mga bato sang pader sang siudad napugtakan sang tanan nga sahi sang malahalon nga mga bato. Ang nahauna nga sadsaran nga bato haspe, ang ikaduha sapiro, ang ikatlo kalsedonia, ang ikap-at esmeralda"
                },
                "20": {
                    "verse_nr": "20",
                    "verse": "ang ikalima sardonika, ang ikan-om kornalina, ang ikapito krisolito, ang ikawalo berilo, ang ikasiyam topasio, ang ika-10 krisopraso, ang ika-11 hasinto kag ang ika-12 amatista."
                },
                "21": {
                    "verse_nr": "21",
                    "verse": "Ang dose ka mga pwerta mga perlas. Ang kada pwerta nahimo sa isa ka perlas. Ang kalsada sang siudad puraw nga bulawan kag matin-aw pareho sang kristal."
                },
                "22": {
                    "verse_nr": "22",
                    "verse": "Wala ako sing nakita nga templo sa siudad, tungod kay ang iya templo amo ang Ginoong Dios, ang Makagagahom, kag ang Kordero."
                },
                "23": {
                    "verse_nr": "23",
                    "verse": "Ang siudad wala na kinahanglan nga silakan pa sang adlaw kag bulan, tungod kay ang nagabanaag nga kapawa sang presensya sang Dios nagasilak sa iya, kag ang Kordero amo ang iya suga."
                },
                "24": {
                    "verse_nr": "24",
                    "verse": "Ang mga katawhan sang kalibutan magalakat sa iya kapawa, kag ang mga hari sang duta magadala sang ila manggad sa iya."
                },
                "25": {
                    "verse_nr": "25",
                    "verse": "Ang mga pwerta sang siudad bukas sa bilog nga adlaw. Indi na gid ini pagsiradohan, tungod kay wala sing gab-i didto."
                },
                "26": {
                    "verse_nr": "26",
                    "verse": "Ang matahom nga mga butang kag manggad sang mga kapungsoran pagadalhon sa sini nga siudad."
                },
                "27": {
                    "verse_nr": "27",
                    "verse": "Pero wala sing bisan ano nga may dagta ukon bisan sin-o nga nagahimo sing makahuloya nga mga butang ukon nagabinutig nga makasulod sa siudad. Ang makasulod sa siudad amo lamang ang mga tawo nga ang ila mga ngalan nasulat sa libro sang kabuhi nga iya sang Kordero."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Ginpakita man sa akon sang anghel ang suba sang tubig sang kabuhi nga nagaigpat-igpat kaangay sang kristal nga nagahalin sa trono sang Dios, kag sang Kordero"
                },
                "2": {
                    "verse_nr": "2",
                    "verse": "kag nagailig sa tunga sang kalsada sang siudad. Sa pihak kag pihak nga pangpang sang suba may kahoy sang kabuhi nga nagapamunga sing dose ka beses sa sulod sang isa ka tuig, makaisa kada bulan. Ang iya mga dahon bulong para sa mga pungsod."
                },
                "3": {
                    "verse_nr": "3",
                    "verse": "Wala sing bisan ano nga ginpakamalaut sang Dios nga makita sa sini nga siudad.\nAng trono sang Dios kag sang Kordero yadto didto sa sini nga siudad, kag ang iya mga alagad magasimba sa iya."
                },
                "4": {
                    "verse_nr": "4",
                    "verse": "Makita nila ang iya guya, kag ang iya ngalan pagaisulat sa ila mga agtang."
                },
                "5": {
                    "verse_nr": "5",
                    "verse": "Wala na sing gab-i, kag wala na sila sing kinahanglan sang mga suga ukon sang kapawa sang adlaw, tungod kay ang Ginoong Dios amo ang ila kapawa, kag magagahom sila subong mga hari sa walay katapusan."
                },
                "6": {
                    "verse_nr": "6",
                    "verse": "Dayon ang anghel nagsiling sa akon, \u201cIni nga mga pulong matuod kag masaligan. Ang Ginoong Dios, nga naghatag sang iya Espiritu sa mga propeta, nagpadala sang iya anghel sa pagpakita sa iya mga alagad, kon ano ang dapat mahanabo sa labing madali.\u201d"
                },
                "7": {
                    "verse_nr": "7",
                    "verse": "Si Jesus nagasiling, \u201cPamati kamo! Maabot ako sa labing madali! Malipayon ang mga nagatuman sang mga pulong nga gintagna sa sini nga libro!\u201d"
                },
                "8": {
                    "verse_nr": "8",
                    "verse": "Ako, si Juan, nakabati kag nakakita sini tanan nga mga butang. Kag sa tapos ko ini mabatian kag makita, nagluhod ako sa tiilan sang anghel nga nagpakita sa akon sini nga mga butang, sa pagsimba sa iya."
                },
                "9": {
                    "verse_nr": "9",
                    "verse": "Pero nagsiling sia sa akon, \u201cIndi paghimua ina! Ako isa man ka alagad subong sa imo, kag sang imo mga kautoran nga mga propeta, kag sang tanan nga nagatuman sang mga pulong sa sini nga libro. Simbaha ang Dios!\u201d"
                },
                "10": {
                    "verse_nr": "10",
                    "verse": "Kag nagsiling sia sa akon, \u201cIndi pagtagoa ang mga ginatagna sa sini nga libro, tungod kay madali na lang ang tion nga ini tanan mahanabo."
                },
                "11": {
                    "verse_nr": "11",
                    "verse": "Ang bisan sin-o nga malaut magahimo sa gihapon sing mga kalautan, kag ang bisan sin-o nga mahigko magahimo sa gihapon sing mga kahigkuan. Ang bisan sin-o nga matarong magahimo sa gihapon sing matarong, kag ang mga balaan magapadayon sa pagkabalaan.\u201d"
                },
                "12": {
                    "verse_nr": "12",
                    "verse": "Si Jesus nagasiling, \u201cPamati kamo! Maabot ako sa labing madali! Magadala ako sang akon mga balos nga ihatag sa tagsatagsa suno sa iya binuhatan."
                },
                "13": {
                    "verse_nr": "13",
                    "verse": "Ako amo ang Alpha kag ang Omega, ang nahauna kag ang naulihi, ang ginsugoran kag ang katapusan.\u201d"
                },
                "14": {
                    "verse_nr": "14",
                    "verse": "Malipayon ang mga nagalaba sing matinlo sang ila mga bayu nga malaba, kag gani may kinamatarong sila sa pagkaon sang bunga sang kahoy sang kabuhi, kag sa pagsulod sa mga pwerta pakadto sa siudad."
                },
                "15": {
                    "verse_nr": "15",
                    "verse": "Pero ang mga nagahimo sang makangilil-ad nga mga butang sa ila kapareho, ang mga manugbabaylan, ang mga makihilawason, ang mga manugpatay, ang mga nagasimba sa mga diosdios, kag ang mga butigon sa mga pulong kag sa mga binuhatan indi pagtugotan nga makasulod sa siudad."
                },
                "16": {
                    "verse_nr": "16",
                    "verse": "\u201cAko, si Jesus, nagpadala sang akon anghel sa pagpahibalo sini nga mga butang sa inyo nga yara sa mga iglesia. Ako ang ginhalinan kag kaliwat sang panimalay ni David; ako amo ang masanag nga kabugwason.\u201d"
                },
                "17": {
                    "verse_nr": "17",
                    "verse": "Ang Espiritu kag ang Nobya nagasiling, \u201cPalapit!\u201d\nAng tagsatagsa nga nagapamati sini dapat man magsiling, \u201cPalapit!\u201d\nPalapit, ang bisan sin-o nga ginauhaw. Batuna ang tubig sang kabuhi nga wala sing bayad, ang bisan sin-o nga luyag sini."
                },
                "18": {
                    "verse_nr": "18",
                    "verse": "Ako, si Juan, nagapaandam gid sa tagsatagsa nga nagapamati sa mga tagna sa sini nga libro: ang bisan sin-o nga magdugang sini nga tagna, pagaidugang sang Dios sa iya silot ang mga kalalat-an nga nasulat sa sini nga libro."
                },
                "19": {
                    "verse_nr": "19",
                    "verse": "Kag ang bisan sin-o nga magbuhin sang mga tagna sa sini nga libro, pagakuhaon sang Dios sa iya ang iya bahin sa bunga sang kahoy sang kabuhi, kag ang iya bahin sa Balaan nga Siudad, nga nasaysay sa sini nga libro."
                },
                "20": {
                    "verse_nr": "20",
                    "verse": "Ang nagasaksi sini tanan nga mga butang nagasiling, \u201cMatuod gid! Maabot ako sa labing madali!\u201d\nKabay pa. Mag-abot ka, Ginoong Jesus!"
                },
                "21": {
                    "verse_nr": "21",
                    "verse": "Kabay nga ang pagpakamaayo ni Ginoong Jesus manginyara sa inyo tanan."
                }
            }
        }
    }
}