{
    "version": "MBBHIL12",
    "book_name": "Acts",
    "book_nr": "44",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Halangdon nga Teofilo:\nSa una ko nga libro, akon ginsulat ang tanan nga mga butang nga ginhimo kag gintudlo ni Jesus, halin sang pagsugod niya sang iya bulohaton"
                },
                "2": {
                    "verse_nr": "2",
                    "verse": "tubtob sa adlaw nga gindala sia pakadto sa langit. Sa wala pa sia madala pa ibabaw, may ginhatag sia nga mga tulomanon sa iya ginpili nga mga apostoles paagi sa gahom sang Espiritu Santo."
                },
                "3": {
                    "verse_nr": "3",
                    "verse": "Sa sulod sang kwarenta ka adlaw sa tapos sang iya pagkamatay, nagpakita sia sa ila sa madamo nga beses, sa indi mapanghiwala nga mga pagpamatuod nga buhi sia. Nakita nila sia kag naghambal sia sa ila nahanungod sang paghari sang Dios."
                },
                "4": {
                    "verse_nr": "4",
                    "verse": "Sang pagtipon nila, ginmanduan sila ni Jesus: \u201cIndi kamo maghalin sa Jerusalem, kundi hulaton ninyo ang ginsaad sang akon Amay sa inyo nga ginsiling ko na sa inyo."
                },
                "5": {
                    "verse_nr": "5",
                    "verse": "Si Juan nagpangbautiso paagi sa tubig, pero sa pila ka adlaw pagabautisohan kamo paagi sa Espiritu Santo.\u201d"
                },
                "6": {
                    "verse_nr": "6",
                    "verse": "Sang pagtipon sang mga apostoles kaupod ni Jesus nagpamangkot sila sa iya, \u201cGinoo, amo na bala ini ang tion nga ibalik mo ang Ginharian sa Israel?"
                },
                "7": {
                    "verse_nr": "7",
                    "verse": "Nagsabat si Jesus sa ila, \u201cIndi para sa inyo ang paghibalo kon san-o ini mahanabo, kay ang akon Amay amo lamang ang may gahom sa pagtalana sang mga panag-on kag sang mga magakahanabo."
                },
                "8": {
                    "verse_nr": "8",
                    "verse": "Pero sa pag-abot sang Espiritu Santo sa inyo magabaton kamo sing gahom kag manginsaksi ko kamo sa Jerusalem, sa bug-os nga Judea kag Samaria, kag sa bug-os nga kalibutan.\u201d"
                },
                "9": {
                    "verse_nr": "9",
                    "verse": "Sa tapos niya mahambal ini gindala sia pakadto sa langit samtang nagatan-aw sila sa iya, kag ginlikupan sia sang panganod tubtob indi na nila sia makita."
                },
                "10": {
                    "verse_nr": "10",
                    "verse": "Sang nagatangla pa sila sa langit, samtang nagapaibabaw sia, sa hinali may nagtindog sa tupad nila nga duha ka tawo nga nagabayo sing puti"
                },
                "11": {
                    "verse_nr": "11",
                    "verse": "kag nagsiling sa ila, \u201cMga taga-Galilea, ngaa bala nagatindog kamo dira kag nagatangla sa langit? Ining Jesus nga ginkuha sa inyo kag gindala pa langit, magabalik liwat sa amo man nga paagi nga nakita ninyo sia nga nagpalangit.\u201d"
                },
                "12": {
                    "verse_nr": "12",
                    "verse": "Dayon nagbalik ang mga apostoles sa Jerusalem halin sa Bukid sang mga Olivo nga may kalayuon nga mga isa ka kilometro halin sa siudad."
                },
                "13": {
                    "verse_nr": "13",
                    "verse": "Sang pag-abot nila sa Jerusalem nagsaka sila sa kwarto nga ila ginadayunan. Sila amo sanday Pedro, Juan, Santiago kag Andres, Felipe kag Tomas, Bartolome kag Mateo, Santiago nga anak ni Alfeo, Simon nga makipungsodnon, kag Judas nga anak ni Santiago."
                },
                "14": {
                    "verse_nr": "14",
                    "verse": "Sa masunson nagtipon sila sing tingob sa pagpangamuyo, kaupod sang mga babayi kag ni Maria nga iloy ni Jesus, kag sang iya mga utod nga lalaki."
                },
                "15": {
                    "verse_nr": "15",
                    "verse": "Sang makaligad ang pila ka adlaw nagtilipon ang mga tumoluo nga mga 120 tanan. Nagtindog si Pedro kag nagsiling"
                },
                "16": {
                    "verse_nr": "16",
                    "verse": "\u201cMga utod ko, ang kasulatan kinahanglan matuman, sa diin ang Espiritu Santo nagtagna paagi kay David nahanungod kay Judas, nga amo ang naggiya sang mga nagdakop kay Jesus."
                },
                "17": {
                    "verse_nr": "17",
                    "verse": "Si Judas isa ka katapo sang aton grupo kay ginpili sia nga magpakigbahin sa aton hilikuton.\u201d\n("
                },
                "18": {
                    "verse_nr": "18",
                    "verse": "Ang kwarta nga nabaton ni Judas halin sa iya malauton nga buhat iya ginbakal sang duta sa diin nahulog sia kag napatay. Nabusdik ang iya tiyan kag naggulowa ang iya tanan nga mga kasudlan."
                },
                "19": {
                    "verse_nr": "19",
                    "verse": "Ang tanan nga mga pumoluyo sa Jerusalem nakahibalo sini gani sa ila nga hambal gintawag nila yadto nga duta Akeldama nga kon sayuron, \u201cTalamnan sang Dugo.\u201d)"
                },
                "20": {
                    "verse_nr": "20",
                    "verse": "\u201cKay nasulat ini sa libro sang mga Salmo,\n\u2018Kabay nga bayaan ang iya balay,\nkag sa sini wala na sing may mag-estar.\u2019\nkag nasulat man,\n\u2018Kabay nga may magbulos sa iya pag-alagad.\u2019"
                },
                "21": {
                    "verse_nr": "21",
                    "verse": "\u201cGani, kinahanglan nga may mag-upod sa aton nga isa subong nga saksi sang pagkabanhaw ni Ginoong Jesus. Kinahanglan nga isa sia sang mga nanginkaupod naton sa bug-os nga tion nga nagpanglakaton si Ginoong Jesus upod sa aton, halin sang pagbautiso ni Juan kay Jesus tubtob sang pagkuha kay Jesus sa aton kag gindala pa langit.\u201d"
                },
                "22": {
                    "verse_nr": "22",
                    "verse": "\u201cGani, kinahanglan nga may mag-upod sa aton nga isa subong nga saksi sang pagkabanhaw ni Ginoong Jesus. Kinahanglan nga isa sia sang mga nanginkaupod naton sa bug-os nga tion nga nagpanglakaton si Ginoong Jesus upod sa aton, halin sang pagbautiso ni Juan kay Jesus tubtob sang pagkuha kay Jesus sa aton kag gindala pa langit.\u201d"
                },
                "23": {
                    "verse_nr": "23",
                    "verse": "Duha ang ila ginpapilian: si Jose nga ginatawag Barsabas nga ginhayuan man kay Justo, kag si Matias."
                },
                "24": {
                    "verse_nr": "24",
                    "verse": "Dayon nagpangamuyo sila nga nagasiling, \u201cGinoo, ikaw nakahibalo sang mga tagipusoon sang tanan nga mga tawo. Gani, ipahayag sa amon kon sin-o sa sining duha ang imo ginpili"
                },
                "25": {
                    "verse_nr": "25",
                    "verse": "nga mag-alagad subong isa ka apostol sa pagbulos kay Judas nga nagbiya kag nagkadto sa lugar nga bagay sa iya.\u201d"
                },
                "26": {
                    "verse_nr": "26",
                    "verse": "Sa tapos sini nagpagabutgabot sila sa pagpili kon sin-o sa ila nga duha, kag ang napilian amo si Matias. Gindugang sia sa grupo sang onse ka mga apostoles."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sang pag-abot sang adlaw sang Pentecostes, ang tanan nga mga tumoluo nagtipon sa isa ka lugar."
                },
                "2": {
                    "verse_nr": "2",
                    "verse": "Sa hinali may naghagunos halin sa langit nga daw huyop sang mabaskog nga hangin. Nagtugob ini sa bug-os nga balay sa diin sila nagapungko."
                },
                "3": {
                    "verse_nr": "3",
                    "verse": "Dayon nakita nila ang kalayo nga kon tulokon daw mga dila nga nagtungtong sa tagsatagsa sa ila."
                },
                "4": {
                    "verse_nr": "4",
                    "verse": "Napun-an sila tanan sang Espiritu Santo kag nagsugod sila sa paghambal sa iban nga mga linggwahe suno sa ginhatag sa ila sang Espiritu nga ihambal."
                },
                "5": {
                    "verse_nr": "5",
                    "verse": "Sadto nga tion may mainampuon nga mga Judio nga nagaestar sa Jerusalem nga nagikan sa tanan nga mga pungsod sang kalibutan."
                },
                "6": {
                    "verse_nr": "6",
                    "verse": "Sang pagkabati nila sini nga ginahod, madamo nga mga tawo ang nagtilipon. Natingala gid sila sang mabatian sang tagsatagsa sa ila nga ang mga tumoluo nagahambal sang ila kaugalingon nga linggwahe."
                },
                "7": {
                    "verse_nr": "7",
                    "verse": "Sa ila daku nga katingala nagsiling sila, \u201cIndi bala mga taga-Galilea ining nagahambal?"
                },
                "8": {
                    "verse_nr": "8",
                    "verse": "Paano bala nga karon mabatian ta sila nga nagahambal sa aton kaugalingon nga mga linggwahe?"
                },
                "9": {
                    "verse_nr": "9",
                    "verse": "Kita mga taga-Parto, Medo, Elam, Mesopotamia, Judea, Capadocia, Ponto, Asia"
                },
                "10": {
                    "verse_nr": "10",
                    "verse": "Frigia, Panfilia, Ehipto, kag sa mga sakop sang Libya nga malapit sa Cirene. Ang iban sa aton halin sa Roma"
                },
                "11": {
                    "verse_nr": "11",
                    "verse": "mga Judio kag mga Hentil nga nakonbertir sa pagtuluohan sang mga Judio. Ang iban sa aton halin sa Creta kag Arabia. Pero tanan kita makabati sa ila nga nagahambal sa aton kaugalingon nga mga linggwahe nahanungod sang dalagku nga mga binuhatan sang Dios!\u201d"
                },
                "12": {
                    "verse_nr": "12",
                    "verse": "Sa ila katingala kag pagsalangisag nagpamangkutanay sila, \u201cAno bala ang kahulogan sini?\u201d"
                },
                "13": {
                    "verse_nr": "13",
                    "verse": "Ang iban nagyaguta sa mga tumoluo nga nagasiling, \u201cHubog ini nga mga tawo!\u201d"
                },
                "14": {
                    "verse_nr": "14",
                    "verse": "Dayon nagtindog si Pedro upod sa onse ka mga apostoles, kag sa mabaskog nga tingog naghambal sa mga tawo: \u201cMga kasimanwa ko nga mga Judio, kag tanan kamo nga nagaestar sa Jerusalem, pamatii ninyo ako kag tugoti ako sa pagsugid sa inyo sang kahulogan sini."
                },
                "15": {
                    "verse_nr": "15",
                    "verse": "Indi hubog ini nga mga tawo suno sa hunahuna ninyo, kay mga alas nwebe pa lang ini sa aga"
                },
                "16": {
                    "verse_nr": "16",
                    "verse": "kundi ini amo ang ginsiling ni Joel nga propeta"
                },
                "17": {
                    "verse_nr": "17",
                    "verse": "\u2018Ang Dios nagsiling, amo ini ang akon himuon sa katapusan nga mga inadlaw,\nibubo ko ang akon Espiritu sa tanan nga mga tawo.\nAng inyo mga anak nga lalaki kag mga anak nga babayi magawali sang akon mga pulong,\nang inyo mga pamatan-on nga lalaki makakita sing mga palanan-awon,\nkag ang inyo mga tigulang nga lalaki magadamgo sang mga dalamguhanon."
                },
                "18": {
                    "verse_nr": "18",
                    "verse": "Huo, bisan sa akon mga ulipon, lalaki kag babayi,\nibubo ko ang akon Espiritu sa sadto nga mga inadlaw,\nkag magawali sila sang akon mga pulong."
                },
                "19": {
                    "verse_nr": "19",
                    "verse": "Magapakita ako sing mga milagro sa langit,\nkag sang mga katingalahan sa duta:\ndugo, kalayo kag madamol nga aso"
                },
                "20": {
                    "verse_nr": "20",
                    "verse": "magadulom ang adlaw,\nkag ang bulan manginmapula subong sang dugo,\nsa wala pa mag-abot ang daku kag makatilingala nga Adlaw sang Ginoo."
                },
                "21": {
                    "verse_nr": "21",
                    "verse": "Dayon ang bisan sin-o nga magpanawag sa ngalan sang Ginoo pagaluwason.\u2019"
                },
                "22": {
                    "verse_nr": "22",
                    "verse": "\u201cMga taga-Israel, pamatii ninyo ini nga mga pulong! Si Jesus nga taga-Nazaret isa ka tawo nga may diosnon nga awtoridad. Ginpamatud-an ini sa inyo sing maathag paagi sa mga milagro kag makatilingala nga mga buhat kag mga tanda nga ginhimo sang Dios paagi sa iya. Nakahibalo gid kamo sini kay diri ini matabo sa tunga ninyo."
                },
                "23": {
                    "verse_nr": "23",
                    "verse": "Ginpat-od sang Dios suno sa iya kaugalingon nga kabubot-on kag tinutuyo nga itugyan si Jesus sa inyo mga kamot kag inyo sia ginpatay paagi sa makasasala nga mga tawo nga naglansang sa iya sa krus."
                },
                "24": {
                    "verse_nr": "24",
                    "verse": "Pero ginbanhaw sia sang Dios kag ginhilway sia gikan sa gahom sang kamatayon, tungod kay ang kamatayon indi makabilanggo sa iya."
                },
                "25": {
                    "verse_nr": "25",
                    "verse": "Nahanungod sa iya si David nagsiling,\n\u2018Nakita ko ang Ginoo sa akon atubang sa tanan nga tion;\nmalapit sia sa akon, gani wala sing may makatublag sa akon."
                },
                "26": {
                    "verse_nr": "26",
                    "verse": "Tungod sini malipayon ang akon tagipusoon\nkag puno sang kasadya ang akon mga ginapanghambal.\nKag bisan mamalatyon ako,\nmagakabuhi ako nga may paglaom"
                },
                "27": {
                    "verse_nr": "27",
                    "verse": "tungod kay indi mo pagpabay-an ang akon kalag sa kalibutan sang mga patay,\nukon pahanugotan mo nga madunot ang imo matutom nga alagad sa lulobngan."
                },
                "28": {
                    "verse_nr": "28",
                    "verse": "Gintudloan mo ako sang mga dalanon sang kabuhi,\nkag sa imo presensya pun-on mo ako sing kalipay.\u2019"
                },
                "29": {
                    "verse_nr": "29",
                    "verse": "\u201cMga utod, dapat ko kamo paathagan nga may kaisog nahanungod kay Haring David nga isa sang aton mga katigulangan. Napatay sia kag ginlubong, kag yara pa gani ang iya lulobngan tubtob sa sini nga adlaw."
                },
                "30": {
                    "verse_nr": "30",
                    "verse": "Isa sia ka propeta kag nahibaluan niya ang ginsaad sang Dios sa iya: ginsaad sang Dios nga himuon niya nga hari ang isa sang mga kaliwat ni David."
                },
                "31": {
                    "verse_nr": "31",
                    "verse": "Ginpanan-aw ni David ang pagahimuon sang Dios sa palaabuton, gani naghambal sia nahanungod sang pagkabanhaw sang Cristo sang sia nagsiling,\n\u2018Wala sia ginpabay-i sa kalibutan sang mga patay,\nwala madunot ang iya lawas sa lulobngan.\u2019"
                },
                "32": {
                    "verse_nr": "32",
                    "verse": "Ginbanhaw sang Dios ini gid nga Jesus kag kami tanan mga saksi sini nga kamatuoran."
                },
                "33": {
                    "verse_nr": "33",
                    "verse": "Ginbayaw sia sa tuo sang Dios nga iya Amay, kag nagbaton sia sang Espiritu Santo nga ginsaad sang Amay. Karon ang inyo makita kag mabatian amo ang dulot nga iya ginhatag sa aton."
                },
                "34": {
                    "verse_nr": "34",
                    "verse": "Kay si David wala makakadto sa langit pero nagsiling sia,\n\u2018Ang Ginoo nagsiling sa akon Ginoo:\nPungko ka diri sa akon tuo"
                },
                "35": {
                    "verse_nr": "35",
                    "verse": "tubtob nga mahimo ko ang imo mga kaaway nga tulongtungan sang imo mga tiil.\u2019"
                },
                "36": {
                    "verse_nr": "36",
                    "verse": "\u201cGani dapat gid kilalahon sang tanan nga mga taga-Israel, nga ini gid nga Jesus nga inyo ginlansang sa krus, amo ang ginhimo sang Dios nga Ginoo kag Cristo!\u201d"
                },
                "37": {
                    "verse_nr": "37",
                    "verse": "Natublag gid ang mga tawo sang pagkabati nila sini. Gani nagsiling sila kay Pedro kag sa iban nga mga apostoles, \u201cAno bala ang himuon namon, mga utod?\u201d"
                },
                "38": {
                    "verse_nr": "38",
                    "verse": "Si Pedro nagsiling sa ila, \u201cAng tagsatagsa sa inyo mag-untat sa pagpakasala kag magpabautiso sa ngalan ni Jesu-Cristo, agod nga mapatawad ang inyo mga sala, kag mabaton ninyo ang dulot sang Dios nga amo ang Espiritu Santo."
                },
                "39": {
                    "verse_nr": "39",
                    "verse": "Kay ginsaad ini sang Dios sa inyo kag sa inyo mga anak, kag sa tanan nga mga tawo sa malayo\u2014ang tanan nga ginatawag sang Ginoo nga aton Dios nga magpalapit sa iya.\u201d"
                },
                "40": {
                    "verse_nr": "40",
                    "verse": "Madamo pa ang ginhambal ni Pedro sa pagpamatuod sa ila kag ginlaygayan niya sila nga nagasiling, \u201cLuwasa ang inyo kaugalingon sa silot nga magaabot sa sining malaut nga mga tawo!\u201d"
                },
                "41": {
                    "verse_nr": "41",
                    "verse": "Madamo ang nagtuo sang iya mensahe kag nagpabautiso sila. Sa sadto nga adlaw may mga 3,000 ka mga tawo nga gindugang sa ila grupo."
                },
                "42": {
                    "verse_nr": "42",
                    "verse": "Nagmaukod sila sa pagtuon sa mga ginatudlo sang mga apostoles, kag sa paghiliusa sa isa kag isa, sa pagpakigbahin sa pagpamihakpihak sang tinapay kag sa pagpangamuyo."
                },
                "43": {
                    "verse_nr": "43",
                    "verse": "Madamo nga mga milagro kag katilingalahan nga mga buhat ang ginhimo sang mga apostoles, tungod sini natingala gid ang tanan nga mga tawo."
                },
                "44": {
                    "verse_nr": "44",
                    "verse": "Ang tanan nga mga tumoluo nagpadayon sa pagkabuhi nga nagahiambitanay kag gintingob nila ang ila mga pagkabutang agod gamiton sang tanan."
                },
                "45": {
                    "verse_nr": "45",
                    "verse": "Ginpamaligya nila ang ila mga duta kag pagkabutang kag ginpanagtag nila ang kwarta sa ila tanan suno sa kinahanglanon sang tagsatagsa."
                },
                "46": {
                    "verse_nr": "46",
                    "verse": "Adlaw-adlaw nagpadayon sila sa pagtipon sing tingob sa Templo, kag sa ila mga balay naghiambitanay sa pagpamihakpihak sang tinapay nga may kalipay, kag pagpaubos sa tagipusoon"
                },
                "47": {
                    "verse_nr": "47",
                    "verse": "nga nagadayaw sa Dios, kag nahamut-an sila sang tanan nga mga tawo. Adlaw-adlaw gindugang sa ila sang Ginoo ang mga nagkalaluwas."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Isa sadto ka adlaw nagkadto si Pedro kag si Juan sa Templo sang mga alas tres ang takna sa hapon, nga amo ang tion sa pagpangamuyo."
                },
                "2": {
                    "verse_nr": "2",
                    "verse": "Didto sa ginatawag Matahom nga Pwerta, may isa ka tawo nga piang halin sa iya pagkatawo. Ginayayungan sia adlaw-adlaw kag ginabutang sa sini nga pwerta sa pagpakilimos sa mga tawo nga nagasulod sa Templo."
                },
                "3": {
                    "verse_nr": "3",
                    "verse": "Sang pagkakita niya nga nagapasulod si Pedro kag si Juan, nagpangayo sia sing limos sa ila."
                },
                "4": {
                    "verse_nr": "4",
                    "verse": "Gintulok nila sia kag nagsiling si Pedro sa iya, \u201cTulok ka sa amon!\u201d"
                },
                "5": {
                    "verse_nr": "5",
                    "verse": "Kag gintulok niya sila nga nagapaabot nga may pagabatunon sia."
                },
                "6": {
                    "verse_nr": "6",
                    "verse": "Pero nagsiling si Pedro sa iya, \u201cWala gid ako sing kwarta, pero ihatag ko sa imo ang yari sa akon: sa ngalan ni Jesu-Cristo nga taga-Nazaret, tindog ka kag maglakat!\u201d"
                },
                "7": {
                    "verse_nr": "7",
                    "verse": "Dayon gin-uyatan niya sia sa tuo nga kamot kag ginpatindog. Sa gilayon nagbakod ang iya mga tiil kag bukobuko"
                },
                "8": {
                    "verse_nr": "8",
                    "verse": "kag nagtumbo sia. Nagtindog sia kag naglakatlakat. Dayon nag-upod sia sa ila nga nagalakat kag nagatumbo kag nagadayaw sa Dios pasulod sa Templo."
                },
                "9": {
                    "verse_nr": "9",
                    "verse": "Nakita sang tanan nga mga tawo nga nagalakat sia kag nagadayaw sa Dios"
                },
                "10": {
                    "verse_nr": "10",
                    "verse": "kag sang natalupangdan nila nga ini sia amo ang nagapakilimos anay sa Matahom nga Pwerta sang Templo, natingala gid sila sang natabo sa iya."
                },
                "11": {
                    "verse_nr": "11",
                    "verse": "Samtang nagauyat ang tawo kay Pedro kag kay Juan, natingala ang tanan nga mga tawo kag nagdinaguso sila pakadto sa ila sa lugar nga ginatawag \u201cPortico ni Solomon.\u201d"
                },
                "12": {
                    "verse_nr": "12",
                    "verse": "Sang makita ni Pedro ang mga tawo, nagsiling sia sa ila, \u201cMga taga-Israel, ngaa bala natingala kamo sini? Ngaa nga ginatulok gid ninyo kami? Nagahunahuna bala kamo nga napalakat namon ini nga tawo paagi sa amon gahom ukon pagkadiosnon?"
                },
                "13": {
                    "verse_nr": "13",
                    "verse": "Ang Dios ni Abraham, ni Isaac kag ni Jacob, ang Dios sang aton mga katigulangan nagpasidungog sa iya Alagad nga si Jesus. Pero inyo sia gintugyan sa mga awtoridad sang banwa kag inyo sia ginsikway sa atubang ni Pilato bisan pa nga buy-an kuntani sia ni Pilato."
                },
                "14": {
                    "verse_nr": "14",
                    "verse": "Balaan kag maayo sia nga tawo, pero ginsikway ninyo sia kag ginpangabay gid ninyo si Pilato nga sa baylo kay Jesus, buy-an niya ang isa ka tawo nga manugpatay."
                },
                "15": {
                    "verse_nr": "15",
                    "verse": "Gani inyo ginpatay ang nagapangulo sang mga tawo pakadto sa matuod nga kabuhi, pero ginbanhaw sia sang Dios, kag kami tanan mga saksi sini."
                },
                "16": {
                    "verse_nr": "16",
                    "verse": "Ang gahom sang iya ngalan amo ang nagpabaskog sining piang nga tawo. Ining inyo nakita kag nahibal-an nahimo tungod sa pagtuo sa iya ngalan, kag ini nga pagtuo sa kay Jesus amo ang nag-ayo sa iya sing bug-os nga karon nakita ninyo tanan."
                },
                "17": {
                    "verse_nr": "17",
                    "verse": "\u201cKag karon, mga utod ko, nakahibalo ako nga kamo kag ang inyo mga pangulo naghimo sini kay Jesus, tungod kay wala kamo makahibalo."
                },
                "18": {
                    "verse_nr": "18",
                    "verse": "Madugay na gintagna sang Dios paagi sa tanan nga mga propeta nga ang iya Cristo kinahanglan mag-antos, kag ini iya gintuman."
                },
                "19": {
                    "verse_nr": "19",
                    "verse": "Gani maghinulsol kamo kag magbalik sa Dios agod mapatawad niya ang inyo mga sala."
                },
                "20": {
                    "verse_nr": "20",
                    "verse": "Magaabot ang mga panahon sang espirituhanon nga kabakod halin sa Ginoo kag iya ipadala si Jesus nga amo ang Cristo nga iya na napilian para sa inyo."
                },
                "21": {
                    "verse_nr": "21",
                    "verse": "Kinahanglan magpabilin sia sa langit tubtob mag-abot ang tion nga pagabag-uhon ang tanan nga mga butang suno sa ginpabutyag sang Dios sang una pa paagi sa iya balaan nga mga propeta."
                },
                "22": {
                    "verse_nr": "22",
                    "verse": "Kay si Moises nagsiling, \u2018Ang Ginoo nga inyo Dios magapadala sang isa ka propeta nga inyo kasimanwa, subong nga ginpadala niya ako. Dapat ninyo tumanon ang tanan nga ginasiling niya sa inyo."
                },
                "23": {
                    "verse_nr": "23",
                    "verse": "Ang indi magtuman sang ginasiling sang amo nga propeta pagapainon sa mga katawhan sang Dios kag pagalaglagon.\u2019"
                },
                "24": {
                    "verse_nr": "24",
                    "verse": "Kag ang tanan nga mga propeta, lakip si Samuel kag ang mga naulihi pa sa iya, nga may mensahe, tanan sila nagpahibalo man sang nagakahanabo sa sini nga mga inadlaw."
                },
                "25": {
                    "verse_nr": "25",
                    "verse": "Ang mga ginsaad sang Dios paagi sa iya mga propeta para gid sa inyo, kag may bahin kamo sa kasugtanan nga ginhimo sang Dios sa inyo mga katigulangan. Nagsiling sia kay Abraham, \u2018Paagi sa imo mga kaliwat pagabendisyunan ko ang tanan nga tawo sa kalibutan.\u2019"
                },
                "26": {
                    "verse_nr": "26",
                    "verse": "Gani ginpili sang Dios ang iya Alagad kag ginpadala sing una sa inyo, sa pagbendisyon sa inyo agod nga bayaan ninyo ang inyo malaut nga mga pagginawi.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sang nagahambal pa si Pedro kag si Juan sa mga tawo, ginpalapitan sila sang mga pari kag sang mga Saduceo kag sang pangulo sang mga gwardya sa Templo."
                },
                "2": {
                    "verse_nr": "2",
                    "verse": "Naakig sila tungod kay ang duha ka apostoles nagatudlo sa mga tawo nga si Jesus ginbanhaw, kag ini nagapamatuod nga ang mga patay pagabanhawon."
                },
                "3": {
                    "verse_nr": "3",
                    "verse": "Tungod sini ila gindakop si Pedro kag si Juan, kag ginbilanggo nila sila tubtob sa madason nga adlaw, kay sirom na."
                },
                "4": {
                    "verse_nr": "4",
                    "verse": "Pero madamo sang mga nakabati sang ila mensahe ang nagtuo, kag karon ang tingob nga kadamuon nila mga 5,000."
                },
                "5": {
                    "verse_nr": "5",
                    "verse": "Sang madason nga adlaw nagtipon sa Jerusalem ang mga pangulo nga Judio, ang mga katigulangan sang mga Judio kag ang mga manunodlo sang Kasugoan."
                },
                "6": {
                    "verse_nr": "6",
                    "verse": "Nagpakighinun-anon sila sa Pinakamataas nga Pari nga si Anas, kay Caifas, kay Juan, kay Alejandro kag sa iban pa nga mga katapo sang panimalay sang Pinakamataas nga Pari."
                },
                "7": {
                    "verse_nr": "7",
                    "verse": "Ila ginpaatubang ang mga apostoles sa ila kag ginpamangkot, \u201cSa ano bala nga gahom kag sa kay sin-o ngalan ginahimo ninyo ini?\u201d"
                },
                "8": {
                    "verse_nr": "8",
                    "verse": "Si Pedro nga puno sang Espiritu Santo nagsabat sa ila, \u201cMga pangulo sang mga tawo kag mga katigulangan sang mga Judio"
                },
                "9": {
                    "verse_nr": "9",
                    "verse": "kon ginausisa ninyo kami sa sini nga adlaw nahanungod sang maayo nga buhat nga nahimo sa piang nga tawo kag kon paano sia nag-ayo"
                },
                "10": {
                    "verse_nr": "10",
                    "verse": "dapat mahibaluan ninyo tanan kag sang bug-os nga katawhan sang Israel, nga ini nga tawo nga nagatindog diri sa inyo atubang, nag-ayo sa gahom sang ngalan ni Jesu-Cristo nga taga-Nazaret, nga inyo ginlansang sa krus kag ginbanhaw sang Dios."
                },
                "11": {
                    "verse_nr": "11",
                    "verse": "Si Jesus amo ang ginatumod sang kasulatan:\n\u2018Ang bato nga ginsikway ninyo nga mga manunokod\nnanginpamakod nga bato.\u2019"
                },
                "12": {
                    "verse_nr": "12",
                    "verse": "Ang kaluwasan maagom paagi sa iya lamang, kay wala na sing iban nga ngalan sa bug-os nga kalibutan nga ginhatag sang Dios sa mga tawo nga makaluwas sa aton.\u201d"
                },
                "13": {
                    "verse_nr": "13",
                    "verse": "Natingala ang mga katapo sang Konseho sang makita nila ang kaisog ni Pedro kag ni Juan kay nahibaluan nila nga ini sila ordinaryo nga mga tawo kag wala sing kinaalam. Dayon natalupangdan nila nga ini sila mga kaupdanan anay ni Jesus."
                },
                "14": {
                    "verse_nr": "14",
                    "verse": "Pero sang makita nila ang tawo nga gin-ayo nga nagatindog sa tupad ni Pedro kag ni Juan, wala na sila sing may mahambal pa."
                },
                "15": {
                    "verse_nr": "15",
                    "verse": "Gani ginpagwa nila sila sa ginatipunan sang Konseho kag gilayon naghinun-anon sila."
                },
                "16": {
                    "verse_nr": "16",
                    "verse": "Nagpinamangkutanay sila, \u201cAno bala ang himuon naton sa sini nga mga tawo? Ang tanan nga mga pumoluyo diri sa Jerusalem nakahibalo nga ini sila nakahimo sang tumalagsahon nga milagro kag indi naton ini mahimutig."
                },
                "17": {
                    "verse_nr": "17",
                    "verse": "Pero aton sila paandaman nga indi sila maghambal liwat sa bisan kay sin-o sa ngalan ni Jesus, agod nga indi na ini maglapnag sa iban nga mga tawo.\u201d"
                },
                "18": {
                    "verse_nr": "18",
                    "verse": "Gani ginpatawag nila sila pabalik sa sulod kag ginhambalan nga indi na gid sila maghambal ukon magpanudlo sa ngalan ni Jesus."
                },
                "19": {
                    "verse_nr": "19",
                    "verse": "Pero si Pedro kag si Juan nagsabat sa ila, \u201cKamo mismo ang dapat maghukom kon diin sini ang matarong sa panulok sang Dios: ang pagtuman sa inyo ukon ang pagtuman sa Dios."
                },
                "20": {
                    "verse_nr": "20",
                    "verse": "Kay indi kami makapugong sang amon kaugalingon sa pagsugid sang amon nakita kag nabatian.\u201d"
                },
                "21": {
                    "verse_nr": "21",
                    "verse": "Gani ginpahog pa gid sila sang Konseho kag ginbuy-an dayon sila, kay wala sila sing nakita nga kabangdanan agod silutan sila. Ang tanan nga mga tawo nagdayaw sa Dios tungod sang nahanabo."
                },
                "22": {
                    "verse_nr": "22",
                    "verse": "Ang edad sang tawo nga gin-ayo paagi sa nahimo nga milagro sobra sa kwarenta ka tuig."
                },
                "23": {
                    "verse_nr": "23",
                    "verse": "Sang mabuy-an si Pedro kag si Juan, nagbalik sila sa ila mga kaupdanan kag ginsugiran nila sila kon ano ang ginsiling sang pangulo nga mga pari kag sang mga katigulangan sang mga Judio."
                },
                "24": {
                    "verse_nr": "24",
                    "verse": "Sang pagkabati sini sang mga tumoluo nagpangamuyo sila sing tingob sa Dios nga nagasiling: \u201cGinoo nga Makagagahom, ikaw ang nagtuga sang langit, sang duta, sang dagat kag sang tanan nga yara sa ila!"
                },
                "25": {
                    "verse_nr": "25",
                    "verse": "Paagi sa Espiritu Santo naghambal ikaw sa imo alagad nga si David nga isa sang amon mga katigulangan sang sia nagsiling:\n\u2018Ngaa bala nagabalingaso ang kaakig sang mga Hentil,\nngaa bala nagapahito ang mga tawo sang mga plano nga wala sing pulos?"
                },
                "26": {
                    "verse_nr": "26",
                    "verse": "Ang mga hari sang kalibutan nagapangaman sang ila kaugalingon,\nkag ang mga pangulo nagatingob\nsa pagsumpong sa Ginoo kag sa iya Cristo.\u2019"
                },
                "27": {
                    "verse_nr": "27",
                    "verse": "Kay matuod gid, sa sini nga siudad nagplano si Herodes, si Poncio Pilato, ang mga Hentil kag ang mga taga-Israel batok kay Jesus nga imo balaan nga Alagad kag imo ginhimo nga Cristo."
                },
                "28": {
                    "verse_nr": "28",
                    "verse": "Naghiliugyon sila sa paghimo sang tanan nga mga butang nga imo na nga daan ginpat-od nga matabo suno sa imo gahom kag kabubot-on."
                },
                "29": {
                    "verse_nr": "29",
                    "verse": "Kag karon, O Ginoo, tan-awa bala ang ila mga pamahog. Hatagi kami nga imo mga alagad sing kaisog sa pagsugid sang imo mensahe."
                },
                "30": {
                    "verse_nr": "30",
                    "verse": "Untaya ang imo kamot sa pagpang-ayo, kag itugot nga madamo nga makatilingala nga mga buhat kag mga milagro ang mahimo paagi sa ngalan ni Jesus nga imo balaan nga Alagad.\u201d"
                },
                "31": {
                    "verse_nr": "31",
                    "verse": "Sa tapos sila makapangamuyo, nag-uyog ang lugar nga ila ginatipunan. Napun-an sila sang Espiritu Santo kag naghambal sila nga may kaisog sang mensahe sang Dios."
                },
                "32": {
                    "verse_nr": "32",
                    "verse": "Ang grupo sang mga tumoluo isa lang sa panghunahuna kag balatyagon. Gintingob nila ang tanan nila nga mga pagkabutang, kag wala sing isa sa ila nga nagkabig sang iya pagkabutang nga iya gid kaugalingon."
                },
                "33": {
                    "verse_nr": "33",
                    "verse": "Sa daku nga gahom ang mga apostoles nagpanaksi nahanungod sang pagkabanhaw ni Ginoong Jesus, kag ginbugayan sila tanan sang Dios sing bugana."
                },
                "34": {
                    "verse_nr": "34",
                    "verse": "Wala gid sing isa sa ila grupo nga nawad-an. Kay ang may mga duta kag mga balay nagpamaligya sini, kag ang kwarta nga amo ang bili sang ila mga ginbaligya gindala nila kag"
                },
                "35": {
                    "verse_nr": "35",
                    "verse": "gintugyan sa mga apostoles. Ginpanagtag sang mga apostoles ang kwarta sa tagsatagsa suno sa iya kinahanglanon."
                },
                "36": {
                    "verse_nr": "36",
                    "verse": "Gani si Jose nga isa ka Levita nga natawo sa Cipre, nga ginatawag sang mga apostoles nga si Bernabe (nga kon sayuron, \u201cAng Manugpalig-on\u201d)"
                },
                "37": {
                    "verse_nr": "37",
                    "verse": "nagbaligya sang iya kaugalingon nga uma, gindala niya ang kwarta kag gintugyan ini sa mga apostoles."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Pero may isa ka tawo nga ginhingalanan kay Ananias upod sang iya asawa nga si Safira nagbaligya sang iban nila nga pagkabutang."
                },
                "2": {
                    "verse_nr": "2",
                    "verse": "Sa pagpahanugot sang iya asawa, gintago niya ang iban nga kwarta para sa iya kaugalingon, kag ang nabilin ginhatag niya sa mga apostoles."
                },
                "3": {
                    "verse_nr": "3",
                    "verse": "Nagsiling si Pedro sa iya, \u201cAnanias, ngaa bala nagpadaog ka kay Satanas sa imo pagbutig sa Espiritu Santo paagi sa imo pagtago sang bahin sang kwarta nga bili sang imo pagkabutang?"
                },
                "4": {
                    "verse_nr": "4",
                    "verse": "Sang wala mo pa mabaligya ang imo pagkabutang ikaw ang tag-iya sadto, kag sang nabaligya mo na, imo man gihapon ang kwarta. Ngaa bala nakapanghunahuna pa ikaw sa paghimo sini? Wala ka magbutig sa mga tawo, kundi sa Dios!\u201d"
                },
                "5": {
                    "verse_nr": "5",
                    "verse": "Sang pagkabati ni Ananias sini natumba sia kag napatay. Hinadlukan ang tanan nga nakabati sini nga hitabo."
                },
                "6": {
                    "verse_nr": "6",
                    "verse": "Ang pamatan-on nga mga lalaki nagsulod kag ila ginputos ang bangkay, ginyayungan pa gwa kag ginlubong."
                },
                "7": {
                    "verse_nr": "7",
                    "verse": "Sang makaligad ang tatlo ka oras, nag-abot ang iya asawa, pero wala sia makahibalo sang natabo."
                },
                "8": {
                    "verse_nr": "8",
                    "verse": "Nagpamangkot si Pedro sa iya, \u201cSugiri ako, amo gid bala ini ang kantidad nga nabaton ninyo sa inyo pagbaligya sang inyo pagkabutang?\u201d\nNagsabat si Safira, \u201cHuo, amo ina tanan ang nabaton namon.\u201d"
                },
                "9": {
                    "verse_nr": "9",
                    "verse": "Gani si Pedro nagsiling sa iya, \u201cNgaa bala nga nag-ugyon kamo nga duha sang imo bana sa pagtilaw sang Espiritu sang Ginoo? Ang mga lalaki nga naglubong sang imo bana yara na sa pwertahan kag subong man pagayayungan nila ikaw pa gwa!\u201d"
                },
                "10": {
                    "verse_nr": "10",
                    "verse": "Sa gilayon natumba si Safira sa tiilan ni Pedro kag napatay. Ang pamatan-on nga mga lalaki nagsulod, kag sang nakita nila nga patay na sia, ila sia ginyayungan pa gwa kag ginlubong sa tupad sang iya bana."
                },
                "11": {
                    "verse_nr": "11",
                    "verse": "Hinadlukan gid ang bug-os nga iglesia kag ang tanan nga nakabati sang nahanabo."
                },
                "12": {
                    "verse_nr": "12",
                    "verse": "Madamo nga mga milagro kag katingalahan nga mga buhat ang ginhimo sang mga apostoles sa tunga sang mga tawo. Nagtipon sing tingob ang tanan nga mga tumoluo sa Portico ni Solomon."
                },
                "13": {
                    "verse_nr": "13",
                    "verse": "Wala sing indi tumoluo nga may nangisog sa pagsimpon sa ila grupo, bisan pa nga ginatahod sila sang mga tawo."
                },
                "14": {
                    "verse_nr": "14",
                    "verse": "Pero nagadamo nga nagadamo ang mga lalaki kag mga babayi nga nagatuo sa Ginoo kag nagdugang sa ila grupo."
                },
                "15": {
                    "verse_nr": "15",
                    "verse": "Tungod sang mga binuhatan sang mga apostoles, ang mga masakiton gindala sa mga dalan kag ginbutang sa mga higdaan kag mga banig agod nga kon mag-agi si Pedro maagyan sila bisan na lang sang iya landong."
                },
                "16": {
                    "verse_nr": "16",
                    "verse": "Madamo nga mga tawo ang nag-abot halin sa mga kabanwahanan sa palibot sang Jerusalem. Gindala nila ang mga masakiton kag ang may malaut nga mga espiritu kag ini sila tanan nag-alayo."
                },
                "17": {
                    "verse_nr": "17",
                    "verse": "Karon ang Pinakamataas nga Pari kag ang tanan niya nga mga kaupdanan nga mga katapo sang partido sang mga Saduceo nahisa gid sa mga apostoles."
                },
                "18": {
                    "verse_nr": "18",
                    "verse": "Gindakop nila ang mga apostoles kag ginpriso sila sa bilangguan sang banwa."
                },
                "19": {
                    "verse_nr": "19",
                    "verse": "Pero sa sadto gid nga gab-i ginbuksan sang anghel sang Ginoo ang mga pwertahan sang bilangguan, kag ginpagwa sila. Dayon nagsiling ang anghel sa ila"
                },
                "20": {
                    "verse_nr": "20",
                    "verse": "\u201cLakat kamo kag magtindog sa Templo, kag sugiri ang mga tawo sang tanan nahanungod sining bag-o nga kabuhi.\u201d"
                },
                "21": {
                    "verse_nr": "21",
                    "verse": "Gintuman nila ang ginsiling sa ila sang anghel kag sang nagapamanagbanag nagsulod sila sa Templo kag nagsugod sa pagpanudlo.\nAng Pinakamataas nga Pari kag ang iya mga kaupdanan nagpatawag sang tanan nga mga katigulangan sang mga Judio agod maghinun-anon ang bug-os nga Konseho. Dayon nagsugo sila nga kuhaon ang mga apostoles sa bilangguan kag ipaatubang sa ila."
                },
                "22": {
                    "verse_nr": "22",
                    "verse": "Pero sang pag-abot sang mga soldado didto, wala nila makita sa bilangguan ang mga apostoles. Gani nagbalik sila sa Konseho kag nagsugid"
                },
                "23": {
                    "verse_nr": "23",
                    "verse": "\u201cSang pagsampot namon sa bilangguan, nasapwan namon nga nakandaduhan pa ini kag ang tanan nga mga gwardya nagabantay sa mga pwertahan, pero sang pag-abri namon sang mga pwertahan wala kami sing may nakita nga tawo didto!\u201d"
                },
                "24": {
                    "verse_nr": "24",
                    "verse": "Sang pagkabati sini sang pangulo sang mga gwardya sang Templo kag sang pangulo nga mga pari, natingala sila kon ano ang natabo sa mga apostoles."
                },
                "25": {
                    "verse_nr": "25",
                    "verse": "Dayon may isa ka tawo nga nag-abot kag nagsiling sa ila, \u201cPamati kamo anay, ang mga tawo nga ginbilanggo ninyo, didto na sa Templo kag nagapanudlo sa mga tawo!\u201d"
                },
                "26": {
                    "verse_nr": "26",
                    "verse": "Gani nagkadto didto ang pangulo sang mga gwardya sang Templo upod sa iya mga tinawo kag nagbalik sila nga dala ang mga apostoles. Wala nila gindala sa pakusog ang mga apostoles tungod kay nahadlok sila basi batuhon sila sang mga tawo."
                },
                "27": {
                    "verse_nr": "27",
                    "verse": "Ginpasulod nila ang mga apostoles kag ginpaatubang sa Konseho, kag ang Pinakamataas nga Pari nagpamangkot sa ila"
                },
                "28": {
                    "verse_nr": "28",
                    "verse": "nga nagasiling, \u201cGinmanduan gid namon kamo nga indi magpanudlo sa ngalan sini nga tawo, pero tan-awa ang inyo ginhimo! Ginpalapnag ninyo ang inyo pagtulon-an sa bug-os nga Jerusalem kag nagapasibangod kamo nga kami ang may salabton sa iya kamatayon!\u201d"
                },
                "29": {
                    "verse_nr": "29",
                    "verse": "Nagsabat si Pedro kag ang iban nga mga apostoles, \u201cAng Dios amo ang dapat namon tumanon kag indi ang mga tawo."
                },
                "30": {
                    "verse_nr": "30",
                    "verse": "Ang Dios sang aton mga katigulangan nagbanhaw kay Jesus nga inyo ginpatay paagi sa paglansang sa krus."
                },
                "31": {
                    "verse_nr": "31",
                    "verse": "Ginbayaw sia sang Dios sa iya tuo subong nga Pangulo kag Manluluwas, sa paghatag sa mga tawo sang Israel sang kahigayunan sa paghinulsol agod nga mapatawad ang ila mga sala."
                },
                "32": {
                    "verse_nr": "32",
                    "verse": "Kami mga saksi sini nga mga butang\u2014kami kag ang Espiritu Santo nga ginahatag sang Dios sa mga nagatuman sa iya.\u201d"
                },
                "33": {
                    "verse_nr": "33",
                    "verse": "Sang pagkabati sini sang mga katapo sang Konseho, naakig gid sila, kag buot nila nga ipapatay ang mga apostoles."
                },
                "34": {
                    "verse_nr": "34",
                    "verse": "Pero may isa ka Fariseo nga katapo sang Konseho nga ginahingalanan kay Gamaliel, isa ka manunodlo sang Kasugoan nga ginatahod sang tanan nga mga tawo. Nagtindog sia kag nagmando nga pagwaon anay ang mga apostoles."
                },
                "35": {
                    "verse_nr": "35",
                    "verse": "Dayon naghambal sia sa Konseho, \u201cMga taga-Israel, mag-andam gid kamo kon ano ang inyo himuon sa sini nga mga tawo."
                },
                "36": {
                    "verse_nr": "36",
                    "verse": "Madumdoman ninyo nga sang una anay may isa ka tawo nga si Teudas nga nagpakita nga daw si sin-o gid sia kag may nagsunod sa iya nga mga 400 ka mga tawo. Pero ginpatay sia, nag-alaplaag ang iya tanan nga mga sumolunod kag wala na batia ang iya hublag."
                },
                "37": {
                    "verse_nr": "37",
                    "verse": "Sa tapos sina may isa naman ka tawo nga nagpakita sa tion sang pagpanglista, kag ini amo si Judas nga taga-Galilea. May madamo man sia nga mga sumolunod pero ginpatay man sia kag nag-alaplaag ang iya tanan nga mga sumolunod."
                },
                "38": {
                    "verse_nr": "38",
                    "verse": "Gani sa sini nga kaso nagasiling ako sa inyo, pabay-i lang ninyo ini nga mga tawo kag indi sila paghilabti, kay kon ang ila plano kag hilikuton iya man lang sang tawo kahimuan, indi ini magpadayon."
                },
                "39": {
                    "verse_nr": "39",
                    "verse": "Pero kon ini iya sang Dios, indi kamo makapauntat sa ila, kag basi masapwan pa ninyo nga nagapakig-away kamo batok sa Dios!\u201d\nGinsunod sang Konseho ang laygay ni Gamaliel."
                },
                "40": {
                    "verse_nr": "40",
                    "verse": "Ginpatawag nila ang mga apostoles nga magsulod, ginpabunal kag ginpaandaman nga indi na sila liwat maghambal sa ngalan ni Jesus, kag dayon ginbuy-an sila."
                },
                "41": {
                    "verse_nr": "41",
                    "verse": "Naghalin ang mga apostoles sa Konseho nga nagakalipay, tungod kay ginkabig sila sang Dios nga takos sa pag-antos sang kahuy-anan tungod sa ngalan ni Jesus."
                },
                "42": {
                    "verse_nr": "42",
                    "verse": "Kag adlaw-adlaw nagpadayon sila sa pagpanudlo kag sa pagwali sang Maayong Balita sa Templo kag sa mga balay sang mga tawo, nahanungod kay Jesus nga amo ang Cristo."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Sang ulihi, samtang nagadamo ang mga gintuton-an, ang mga Judio nga ang ila hambal Griego nagreklamo batok sa tumandok nga mga Judio kay ang ila mga balo nga babayi wala matatapi sa adlaw-adlaw nga pagpanagtag sang rasyon."
                },
                "2": {
                    "verse_nr": "2",
                    "verse": "Gani, ginpatawag sang dose ka mga apostoles ang bug-os nga grupo sang mga gintuton-an kag nagsiling, \u201cIndi bagay sa amon nga patumbayaan ang pagwali sang pulong sang Dios agod nga mag-atipan sang mga kagastohanan."
                },
                "3": {
                    "verse_nr": "3",
                    "verse": "Gani, mga utod, magpili kamo sang pito ka mga tawo sa tunga ninyo nga inyo nahibaluan nga napun-an sang Espiritu Santo kag kaalam, kag sila ang aton padumalahon sini nga butang."
                },
                "4": {
                    "verse_nr": "4",
                    "verse": "Kag kami amon magagamit sang bug-os namon nga tion sa pagpangamuyo kag sa pagwali.\u201d"
                },
                "5": {
                    "verse_nr": "5",
                    "verse": "Naluyagan nila tanan ang ginsiling sang mga apostoles, gani ginpili nila si Esteban, isa ka tawo nga puno sing pagtuo kag sang Espiritu Santo, kag sanday Felipe, Procoro, Nicanor, Timon, Parmenas kag si Nicolas nga taga-Antioquia, isa ka Hentil nga nakonbertir sa pagka-Judio."
                },
                "6": {
                    "verse_nr": "6",
                    "verse": "Gindala sila sa atubang sang mga apostoles nga nagpangamuyo kag nagtungtong sang ila mga kamot sa ila."
                },
                "7": {
                    "verse_nr": "7",
                    "verse": "Gani nagpadayon ang paglapnag sang pulong sang Dios. Ang mga gintuton-an sa Jerusalem nagdamo nga nagdamo kag bisan pa madamo nga mga pari ang nagbaton sini nga pagtuo."
                },
                "8": {
                    "verse_nr": "8",
                    "verse": "Si Esteban, isa ka tawo nga puno sang bugay sang Dios kag gahom, naghimo sing dalagku nga mga milagro kag katingalahan nga mga buhat sa tunga sang mga tawo."
                },
                "9": {
                    "verse_nr": "9",
                    "verse": "Pero may mga katapo sang sinagoga nga ginatawag Hilway nga mga Tawo nga nagpamatok sa iya. Ini sila mga Judio halin sa Cirene kag Alejandria. Sila kag ang iban nga mga Judio halin sa mga probinsya sang Cilicia kag Asia nagsugod sa pagpakigsuay kay Esteban."
                },
                "10": {
                    "verse_nr": "10",
                    "verse": "Pero indi sila makasarang magsumpong kay Esteban kay ang Espiritu naghatag sa iya sing kaalam sa paghambal."
                },
                "11": {
                    "verse_nr": "11",
                    "verse": "Gani ginsuholan nila ang pila ka mga tawo sa pagsiling, \u201cNabatian namon sia nga nagahambal batok kay Moises kag batok sa Dios!\u201d"
                },
                "12": {
                    "verse_nr": "12",
                    "verse": "Sa sini nga paagi ginsugyot nila ang mga tawo, ang mga katigulangan sang mga Judio kag ang mga manunodlo sang Kasugoan. Ginkadtuan nila si Esteban kag gindakop kag gindala sa Konseho."
                },
                "13": {
                    "verse_nr": "13",
                    "verse": "Dayon may ginpasulod sila nga pila ka mga tawo sa pagsaksi sing butig batok sa iya. Nagsiling sila, \u201cIni nga tawo pirme lang nagahambal batok sa aton balaan nga Templo kag sa Kasugoan ni Moises."
                },
                "14": {
                    "verse_nr": "14",
                    "verse": "Kay nabatian namon sia nga nagsiling nga ini nga Jesus nga taga-Nazaret magarumpag sang Templo kag magailis sang tanan nga mga kinabatasan nga ginpaalinton sa aton halin kay Moises!\u201d"
                },
                "15": {
                    "verse_nr": "15",
                    "verse": "Ang tanan nga katapo sang Konseho nagtulok kay Esteban kag nakita nila nga ang iya guya daw iya sang anghel."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Nagpamangkot ang Pinakamataas nga Pari kay Esteban, \u201cMatuod bala ining mga ginasiling nila?\u201d"
                },
                "2": {
                    "verse_nr": "2",
                    "verse": "Nagsabat si Esteban, \u201cMga utod kag mga ginikanan, pamatii ninyo ako! Ang gamhanan nga Dios nagpakita sa aton amay nga si Abraham sang didto sia sa Mesopotamia, sa wala pa sia makaestar sa Haran."
                },
                "3": {
                    "verse_nr": "3",
                    "verse": "Nagsiling ang Dios sa iya, \u2018Bayai ang imo panimalay kag banwa kag magkadto ka sa duta nga akon ipakita sa imo.\u2019"
                },
                "4": {
                    "verse_nr": "4",
                    "verse": "Gani ginbayaan niya ang Caldea kag nag-estar sa Haran. Sang mapatay ang amay ni Abraham, ginpasaylo sia sang Dios sa sini nga duta nga inyo subong ginaestaran."
                },
                "5": {
                    "verse_nr": "5",
                    "verse": "Ang Dios wala sadto maghatag kay Abraham sang bahin nga para gid sa iya, bisan diutay lang nga puna sang duta, pero ang Dios nagsaad nga ihatag niya ini nga propiedad sa iya, kag sa iya mga kaliwatan. Sang pagsaad sini sang Dios sa iya, si Abraham wala pa sing mga anak."
                },
                "6": {
                    "verse_nr": "6",
                    "verse": "Amo ini ang ginsiling sang Dios sa iya: \u2018Ang imo mga kaliwatan magaestar sa iban nga pungsod, sa diin pagauliponon sila kag pagapaantuson sa sulod sang 400 ka tuig."
                },
                "7": {
                    "verse_nr": "7",
                    "verse": "Pero pagasilutan ko ang mga tawo nga ila pagaalagaran, kag sa ulihi magagwa ang imo mga kaliwatan sa amo nga pungsod kag magasimba sa akon sa sini nga lugar.\u2019"
                },
                "8": {
                    "verse_nr": "8",
                    "verse": "Dayon ginhatag sang Dios kay Abraham ang tulomanon sang pagtuli subong tanda sang kasugtanan. Gani, gintuli ni Abraham si Isaac sang isa pa lang ka simana ang iya edad. Gintuli ni Isaac ang iya anak nga si Jacob kag gintuli ni Jacob ang iya dose ka mga anak nga lalaki, ang kinilala nga mga katigulangan sang aton kaliwatan."
                },
                "9": {
                    "verse_nr": "9",
                    "verse": "\u201cNahisa ang mga anak ni Jacob kay Jose nga ila utod kag ginbaligya nila sia subong isa ka ulipon nga gindala sa Ehipto. Pero ang Dios nag-upod sa iya"
                },
                "10": {
                    "verse_nr": "10",
                    "verse": "kag ginluwas sia sa tanan niya nga mga kagamo. Ginhatagan sang Dios si Jose sing maayo nga panimuot kag kaalam sa atubang sang hari sang Ehipto. Gani ginhimo sia sang hari nga gobernador sang bug-os nga pungsod kag sang iya bug-os nga harianon nga panimalay."
                },
                "11": {
                    "verse_nr": "11",
                    "verse": "Sang ulihi may gutom sa bug-os nga Ehipto kag Canaan nga nanginkabangdanan sang tama nga pag-antos. Ang aton mga katigulangan wala sing kuhaan sang kalan-on."
                },
                "12": {
                    "verse_nr": "12",
                    "verse": "Sang pagkabati ni Jacob nga may trigo didto sa Ehipto, ginpadala niya ang iya mga anak nga lalaki nga amo ang aton mga katigulangan. Amo ini ang nahauna nila nga pagkadto didto."
                },
                "13": {
                    "verse_nr": "13",
                    "verse": "Sa ila ikaduha nga pagkadto, ginpakilala ni Jose ang iya kaugalingon sa iya mga utod kag nakilala sang hari sang Ehipto ang panimalay ni Jose."
                },
                "14": {
                    "verse_nr": "14",
                    "verse": "Gani gintugon ni Jose nga magkadto sa Ehipto si Jacob nga iya amay kag ang iya bug-os nga panimalay, nga mga setentay singko ang ila kadamuon."
                },
                "15": {
                    "verse_nr": "15",
                    "verse": "Kag nagkadto si Jacob sa Ehipto, sa diin sia kag ang iya mga kaanakan nagkalamatay."
                },
                "16": {
                    "verse_nr": "16",
                    "verse": "Ang ila mga tul-an ginsaylo sa Siquem, sa diin ginlubong sila sa lulobngan nga ginbakal ni Abraham sa nagakaigo nga bili sa mga anak ni Hamor."
                },
                "17": {
                    "verse_nr": "17",
                    "verse": "\u201cSang malapit na ang tion nga ang Dios magatuman sang iya saad kay Abraham, nagdamo na gid ang aton mga kasimanwa sa Ehipto."
                },
                "18": {
                    "verse_nr": "18",
                    "verse": "Sang ulihi ang isa ka hari nga naggahom sa Ehipto wala makakilala kay Jose."
                },
                "19": {
                    "verse_nr": "19",
                    "verse": "Gindayaan niya ang aton mga katigulangan kag ginpintasan sila. Ginpilit niya sila sa pagtapok sang ila mga lapsag sa gwa sang ila mga balay agod magkalamatay sila."
                },
                "20": {
                    "verse_nr": "20",
                    "verse": "Sa sadto man nga tion natawo si Moises, isa ka gwapo gid nga lapsag. Sa sulod sang tatlo ka bulan gintatap sia sang iya mga ginikanan sa ila balay"
                },
                "21": {
                    "verse_nr": "21",
                    "verse": "kag sang gintapok sia sa gwa sang iya balay, gin-ayop sia sang anak nga babayi sang hari nga amo ang nagpadaku sa iya subong nga iya gid kaugalingon nga anak."
                },
                "22": {
                    "verse_nr": "22",
                    "verse": "Gintudloan sia sang tanan nga kaalam sang mga taga-Ehipto kag nangingamhanan sia sa mga pulong kag sa mga buhat."
                },
                "23": {
                    "verse_nr": "23",
                    "verse": "\u201cSang kwarenta na ka tuig ang edad ni Moises nagpamat-od sia sa paghibalo kon paano ginatratar ang iya mga kasimanwa nga mga Israelinhon."
                },
                "24": {
                    "verse_nr": "24",
                    "verse": "Nakita niya nga ang isa sa ila ginapintasan sang isa ka Ehiptohanon, gani gintabangan niya sia, kag sa pagtimalos ginpatay niya ang Ehiptohanon."
                },
                "25": {
                    "verse_nr": "25",
                    "verse": "Naghunahuna sia nga ang iya mga kasimanwa makahangop nga gamiton sia sang Dios sa paghilway sa ila, pero wala nila ini mahangpi."
                },
                "26": {
                    "verse_nr": "26",
                    "verse": "Sang madason nga adlaw nakita niya ang duha ka mga Israelinhon nga nagaaway kag gintambagan niya sila. Nagsiling sia sa ila, \u2018Pamatii ninyo ako. Mag-ulotod man lang kamo, ngaa nagaaway kamo?\u2019"
                },
                "27": {
                    "verse_nr": "27",
                    "verse": "Pero tinikwang sia sang isa nga nagapanglupig nga nagsiling, \u2018Sin-o bala ang naghimo sa imo nga pangulo kag hukom namon?"
                },
                "28": {
                    "verse_nr": "28",
                    "verse": "Patyon mo man bala ako subong sang pagpatay mo sadtong Ehiptohanon kahapon?\u2019"
                },
                "29": {
                    "verse_nr": "29",
                    "verse": "Sang pagkabati sini ni Moises, nagpalagyo sia halin sa Ehipto kag didto sia nag-estar sa Midian. Didto nangin-amay sia sang duha ka mga anak nga lalaki."
                },
                "30": {
                    "verse_nr": "30",
                    "verse": "\u201cSang makaligad ang kwarenta ka tuig nagpakita ang isa ka anghel kay Moises sa isa ka nagadabadaba nga magamay nga kahoy sa desierto, malapit sa Bukid sang Sinai."
                },
                "31": {
                    "verse_nr": "31",
                    "verse": "Natingala gid si Moises sang iya nakita, kag ginpalapitan niya ang magamay nga kahoy sa paghimutad sini sing maayo. Pero nabatian niya ang tingog sang Ginoo nga nagasiling"
                },
                "32": {
                    "verse_nr": "32",
                    "verse": "\u2018Ako amo ang Dios sang imo mga katigulangan, ang Dios ni Abraham, ni Isaac, kag ni Jacob.\u2019 Nagkurog si Moises sa kahadlok kag wala sia sing kaisog sa pagtulok."
                },
                "33": {
                    "verse_nr": "33",
                    "verse": "Kag nagsiling ang Ginoo sa iya, \u2018Ubaha ang imo mga sandalyas, kay ini nga lugar nga imo ginatindugan duta nga balaan."
                },
                "34": {
                    "verse_nr": "34",
                    "verse": "Nakita ko gid ang pag-antos sang akon mga katawhan sa Ehipto. Nabatian ko ang ila mga pag-ugayong kag nagpanaog ako sa paghilway sa ila. Karon, dali ka, ipadala ko ikaw sa Ehipto.\u2019"
                },
                "35": {
                    "verse_nr": "35",
                    "verse": "\u201cSi Moises amo ang ginsikway sang mga Israelinhon. Ginpamangkot nila sia, \u2018Sin-o bala ang naghimo sa imo nga pangulo kag hukom namon?\u2019 Sia amo ang ginpadala sang Dios nga manginpangulo kag manughilway paagi sa bulig sang anghel nga iya nakita sa nagadabdab nga magamay nga kahoy."
                },
                "36": {
                    "verse_nr": "36",
                    "verse": "Ginpangulohan niya ang mga Israelinhon sa paggwa sa Ehipto. Naghimo sia sing mga milagro kag katingalahan nga mga buhat sa Ehipto, sa Mapula nga Dagat kag sa desierto sa sulod sing kwarenta ka tuig."
                },
                "37": {
                    "verse_nr": "37",
                    "verse": "Si Moises amo ang nagsiling sa mga Israelinhon, \u2018Subong nga ginpadala ako sang Dios sa inyo, magapadala man sia sang isa ka propeta nga inyo gid kasimanwa.\u2019"
                },
                "38": {
                    "verse_nr": "38",
                    "verse": "Sia amo ang nag-upod sa mga Israelinhon nga nagtipon sa desierto. Kaupod sia didto sang aton mga katigulangan kag sang anghel nga nagpakighambal sa iya sa Bukid sang Sinai. Ginbaton niya ang buhi nga mga mensahe sang Dios kag ginpaalinton niya ini sa aton."
                },
                "39": {
                    "verse_nr": "39",
                    "verse": "\u201cUgaling wala magtuman ang aton mga katigulangan sa iya. Ginsikway nila sia kag naghandom sila sa pagbalik sa Ehipto."
                },
                "40": {
                    "verse_nr": "40",
                    "verse": "Gani nagsiling sila kay Aaron, \u2018Himoi kami sing mga dios nga magapangulo sa amon. Wala kami makahibalo kon ano ang natabo sa kay Moises nga nagpagwa sa amon gikan sa Ehipto.\u2019"
                },
                "41": {
                    "verse_nr": "41",
                    "verse": "Amo yadto nga naghimo sila sang diosdios sa dagway sang tinday sang baka kag ila ini ginhalaran sang inihaw nga mga sapat, kag nagkinasadya sila sa kadungganan sang ila mismo ginhimo."
                },
                "42": {
                    "verse_nr": "42",
                    "verse": "Pero gintalikdan sila sang Dios, kag ginpabay-an agod nga magsimba sila sa mga bituon sang langit subong sang nasulat sa libro sang mga propeta:\n\u2018Mga tawo sang Israel! Indi tungod sa akon\nnga gin-ihaw ninyo kag ginhalad ang mga sapat\nsa sulod sang kwarenta ka tuig sa desierto."
                },
                "43": {
                    "verse_nr": "43",
                    "verse": "Tolda ni Moloc nga dios ang inyo gindala,\nkag ang imahen sang bituon sang inyo dios nga si Refan,\ndiosdios sila nga inyo ginhimo agod pagsimbahon.\nGani tabugon ko kamo sa unhan pa sang Babilonia.\u2019"
                },
                "44": {
                    "verse_nr": "44",
                    "verse": "\u201cAng aton mga katigulangan may Tolda sang Presensya sang Dios sang didto sila sa desierto. Ini nga Tolda ginhimo suno sa ginsiling sang Dios kay Moises, suno sa plano nga ginpakita sa iya."
                },
                "45": {
                    "verse_nr": "45",
                    "verse": "Sang ulihi, gindala sang aton mga katigulangan ini nga Tolda nga ila nabaton halin sa ila mga ginikanan, sang pag-upod nila sa kay Josue sa pag-agaw sang mga duta sa mga kapungsoran nga gintabog sang Dios samtang nagaabanse sila. Kag nagpabilin ini didto tubtob sang panahon ni David."
                },
                "46": {
                    "verse_nr": "46",
                    "verse": "Si David nahamut-an sang Dios kag nagpangayo sia sa Dios nga tugotan sia sa pagpatindog sing balay para sa Dios ni Jacob"
                },
                "47": {
                    "verse_nr": "47",
                    "verse": "Pero si Solomon amo ang nagpatindog sa iya sing balay."
                },
                "48": {
                    "verse_nr": "48",
                    "verse": "\u201cUgaling ang Dios nga Labing Mataas wala nagaestar sa mga balay nga ginpatindog sang mga tawo, subong sang ginsiling sang propeta"
                },
                "49": {
                    "verse_nr": "49",
                    "verse": "\u2018Ang langit akon trono,\nkag ang duta tulongtungan sang akon tiil, siling sang Ginoo.\nAno nga sahi sang balay ang patindugon ninyo para sa akon?\nDiin bala ang lugar nga pagapahuwayan ko?"
                },
                "50": {
                    "verse_nr": "50",
                    "verse": "Indi bala nga ginhimo ko ini tanan nga mga butang?\u2019"
                },
                "51": {
                    "verse_nr": "51",
                    "verse": "Si Esteban nagpadayon sa pagsiling, \u201cSa pagkabatinggilan gid sa inyo! Sa pagkadi-matinuohon sang inyo mga tagipusoon. Sa pagkabungol sa inyo sa mensahe sang Dios! Pareho gid kamo sang inyo mga katigulangan: inyo man pirme ginapamatukan ang Espiritu Santo!"
                },
                "52": {
                    "verse_nr": "52",
                    "verse": "May yara bala nga propeta nga wala ginhingabot sang inyo mga katigulangan? Ginpatay nila ang mga mensahero sang Dios nga sang una nagsugid sang pag-abot sang iya matarong nga Alagad. Kag karon inyo sia ginluiban kag ginpatay."
                },
                "53": {
                    "verse_nr": "53",
                    "verse": "Kamo ang nagbaton sang sugo sang Dios nga gindala sa inyo sang mga anghel, pero wala ninyo ini pagtumana!\u201d"
                },
                "54": {
                    "verse_nr": "54",
                    "verse": "Samtang nagapamati ang mga katapo sang Konseho sa kay Esteban naakig gid sila kag nagpabagrot sila sang ila mga ngipon sa kaakig sa iya."
                },
                "55": {
                    "verse_nr": "55",
                    "verse": "Pero si Esteban, nga puno sang Espiritu Santo, nagtangla sa langit kag nakita niya ang himaya sang Dios kag si Jesus nga nagatindog sa tuo sang Dios."
                },
                "56": {
                    "verse_nr": "56",
                    "verse": "Nagsiling sia, \u201cTan-awa ninyo! Nakita ko ang langit nga ginbuksan kag ang Anak sang Tawo nga nagatindog sa tuo sang Dios!\u201d"
                },
                "57": {
                    "verse_nr": "57",
                    "verse": "Nagsilinggit sila, dungan ang pagtabon sang ila mga dulonggan, kag sa gilayon nagdinaguso sila pakadto sa iya."
                },
                "58": {
                    "verse_nr": "58",
                    "verse": "Dayon ginpagwa nila sia sa siudad kag didto ginbato. Ginbilin sang mga saksi ang ila mga kunop sa isa ka pamatan-on nga ginahingalanan kay Saulo."
                },
                "59": {
                    "verse_nr": "59",
                    "verse": "Kag sang ginabato nila si Esteban, nagpanawag sia sa Ginoo, \u201cGinoong Jesus, batuna ang akon espiritu!\u201d"
                },
                "60": {
                    "verse_nr": "60",
                    "verse": "Nagluhod sia kag nagsinggit sing mabaskog, \u201cGinoo! Indi pag-isipa ini nga sala batok sa ila!\u201d Sang nahambal niya ini, napatay sia."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Kag si Saulo nagsugot sa pagpatay sa iya.\nSa sina gid nga adlaw, nagsugod ang mapintas nga paghingabot sa iglesia sa Jerusalem. Luas sa mga apostoles, ang tanan nga mga tumoluo nag-alaplaag sa bug-os nga mga probinsya sang Judea kag sang Samaria."
                },
                "2": {
                    "verse_nr": "2",
                    "verse": "Ginlubong si Esteban sang pila ka mga tawo nga diosnon kag naghaya sila nga nagahibi sing tudo gid tungod sa iya."
                },
                "3": {
                    "verse_nr": "3",
                    "verse": "Gintinguhaan ni Saulo ang paglaglag sang iglesia. Nagpamalaybalay sia kag ginpangganoy niya ang mga tumoluo, mga lalaki kag mga babayi kag iya sila ginpabilanggo."
                },
                "4": {
                    "verse_nr": "4",
                    "verse": "Ang mga tumoluo nga nag-alaplaag nagkadto bisan diin nga lugar nga nagawali sang maayong balita."
                },
                "5": {
                    "verse_nr": "5",
                    "verse": "Nagkadto si Felipe sa siudad sang Samaria kag didto ginwali niya ang Cristo sa mga tawo."
                },
                "6": {
                    "verse_nr": "6",
                    "verse": "Sang nabatian sang mga tawo si Felipe kag nakita nila ang mga milagro nga ginhimo niya, nagpamati sila sang maayo sa iya ginhambal."
                },
                "7": {
                    "verse_nr": "7",
                    "verse": "Nagasinggit sing mabaskog ang malaut nga mga espiritu sa ila paggwa sa madamo nga mga tawo. Madamo man nga mga paralitiko kag mga piang ang nag-alayo."
                },
                "8": {
                    "verse_nr": "8",
                    "verse": "Gani may daku nga pagkinalipay sa sadto nga siudad."
                },
                "9": {
                    "verse_nr": "9",
                    "verse": "May isa ka tawo nga ginahingalanan kay Simon nga nagaestar sa amo nga siudad. Natingala gid sa iya ang mga taga-Samaria tungod sang iya abilidad sa madyik sa malawig nga panahon. Nagsiling sia nga sia gamhanan"
                },
                "10": {
                    "verse_nr": "10",
                    "verse": "gani ang tanan nga mga tawo sa siudad, imol kag manggaranon, nagpamati sa iya sing maayo. Nagsiling sila, \u201cSia amo ang gahom sang Dios nga ginatawag \u2018Ang Daku nga Gahom.\u2019\u201d"
                },
                "11": {
                    "verse_nr": "11",
                    "verse": "Madugay na nga ang mga tawo natingala sang iya abilidad sa madyik, sa bagay nga ila gid sia ginapamatian."
                },
                "12": {
                    "verse_nr": "12",
                    "verse": "Pero sang magtuo sila sa mensahe ni Felipe nahanungod sa Maayong Balita sang paghari sang Dios kag nahanungod sa ngalan ni Jesu-Cristo, nagpabautiso sila, mga lalaki kag mga babayi."
                },
                "13": {
                    "verse_nr": "13",
                    "verse": "Si Simon mismo nagtuo man kag sang mabautisohan sia nag-upod sia kay Felipe. Natingala sia sang makita niya ang dalagku nga katingalahan nga mga buhat kag mga milagro nga nahimo ni Felipe."
                },
                "14": {
                    "verse_nr": "14",
                    "verse": "Sang pagkabati sang mga apostoles sa Jerusalem nga ang mga taga-Samaria nagbaton sang pulong sang Dios, ginpadala nila si Pedro kag si Juan sa ila."
                },
                "15": {
                    "verse_nr": "15",
                    "verse": "Sang pag-abot nila nagpangamuyo sila para sa mga tumoluo agod mabaton nila ang Espiritu Santo."
                },
                "16": {
                    "verse_nr": "16",
                    "verse": "Kay bisan nabautisohan na sila sa ngalan ni Ginoong Jesus, wala pa magkunsad ang Espiritu Santo sa bisan isa sa ila."
                },
                "17": {
                    "verse_nr": "17",
                    "verse": "Gani gintungtong ni Pedro kag ni Juan ang ila mga kamot sa ila kag nabaton nila ang Espiritu Santo."
                },
                "18": {
                    "verse_nr": "18",
                    "verse": "Nakita ni Simon nga sang pagtungtong sang mga apostoles sang ila mga kamot sa mga tumoluo, ang Espiritu ginhatag sa ila. Gani gintanyagan niya si Pedro kag si Juan sing kwarta"
                },
                "19": {
                    "verse_nr": "19",
                    "verse": "kag nagsiling, \u201cIhatag man ini nga gahom sa akon, agod nga ang bisan sin-o nga tungtongan ko sang akon mga kamot magabaton sang Espiritu Santo.\u201d"
                },
                "20": {
                    "verse_nr": "20",
                    "verse": "Pero nagsabat si Pedro sa iya, \u201cKabay nga malaglag ka upod sa imo kwarta, tungod kay nagahunahuna ka nga mabakal mo sang kwarta ang dulot sang Dios!"
                },
                "21": {
                    "verse_nr": "21",
                    "verse": "Wala ka sing labot ukon bahin sa amon hilikuton, tungod kay indi matarong ang imo tagipusoon sa panulok sang Dios."
                },
                "22": {
                    "verse_nr": "22",
                    "verse": "Gani, hinulsoli ang malaut mo nga tuyo, kag magpangamuyo ka sa Ginoo nga patawaron ka sa imo panghunahuna sang subong sini nga butang."
                },
                "23": {
                    "verse_nr": "23",
                    "verse": "Kay makita ko nga puno ikaw sang sobra nga kahisa kag nabilanggo ka sang sala.\u201d"
                },
                "24": {
                    "verse_nr": "24",
                    "verse": "Nagsiling si Simon kay Pedro kag kay Juan, \u201cKon mahimo magpangamuyo man kamo sa Ginoo para sa akon, agod nga wala sang sini nga mga butang nga inyo ginsiling ang mahanabo sa akon.\u201d"
                },
                "25": {
                    "verse_nr": "25",
                    "verse": "Sa tapos makapanaksihon si Pedro kag si Juan kag makawali sang mensahe sang Ginoo nagbalik sila sa Jerusalem. Sa madamo nga mga barangay sa Samaria nga ila gin-agyan ginwali nila ang Maayong Balita."
                },
                "26": {
                    "verse_nr": "26",
                    "verse": "Ang isa ka anghel sang Ginoo naghambal kay Felipe, \u201cMag-aman ka kag magkadto sa bagatnan nayon, sa dalan nga halin sa Jerusalem pakadto sa Gaza.\u201d (Ini nga dalan wala na ginaagyi sa sini nga mga inadlaw.)"
                },
                "27": {
                    "verse_nr": "27",
                    "verse": "Gani naghimos si Felipe kag naglakat. Karon may isa ka tawo nga kapon nga taga-Etiopia nga nagapauli sa iya banwa. Isa sia ka mataas nga opisyal nga amo ang ginatugyanan sang tanan nga manggad sang Candace, ang Rayna sang Etiopia. Didto sia maghalin sa Jerusalem sa diin nagsimba sia sa Dios. Nagapauli sia nga nagasakay sa iya karwahi kag nagabasa sang libro ni Isaias nga propeta."
                },
                "28": {
                    "verse_nr": "28",
                    "verse": "Gani naghimos si Felipe kag naglakat. Karon may isa ka tawo nga kapon nga taga-Etiopia nga nagapauli sa iya banwa. Isa sia ka mataas nga opisyal nga amo ang ginatugyanan sang tanan nga manggad sang Candace, ang Rayna sang Etiopia. Didto sia maghalin sa Jerusalem sa diin nagsimba sia sa Dios. Nagapauli sia nga nagasakay sa iya karwahi kag nagabasa sang libro ni Isaias nga propeta."
                },
                "29": {
                    "verse_nr": "29",
                    "verse": "Ang Espiritu Santo nagsiling kay Felipe, \u201cKadtoi kag tupari ang karwahi.\u201d"
                },
                "30": {
                    "verse_nr": "30",
                    "verse": "Nagdalagan si Felipe pakadto sa karwahi, kag nabatian niya nga nagabasa sia sang libro ni Isaias nga propeta. Ginpamangkot sia ni Felipe, \u201cNahangpan mo bala ang imo ginabasa?\u201d"
                },
                "31": {
                    "verse_nr": "31",
                    "verse": "Nagsabat ang opisyal, \u201cPaano ang pagkahangop ko kon wala sing may magsaysay sini sa akon?\u201d Kag gin-agda niya si Felipe sa pagsaka sa karwahi kag magpungko upod sa iya."
                },
                "32": {
                    "verse_nr": "32",
                    "verse": "Amo ini ang bahin sang kasulatan nga ginabasa niya:\n\u201cKaangay sia sang karnero nga ginadala sa ilihawan,\nkaangay sia sang kordero nga nagahipos lang samtang ginaguntingan sia sang iya mga bulbol.\nWala sia magtikab sang iya baba."
                },
                "33": {
                    "verse_nr": "33",
                    "verse": "Ginpakahuy-an sia kag wala paghatagi sing hustisya.\nWala sing may makasugid nahanungod sang iya mga kaliwatan,\ntungod kay natapos na ang iya kabuhi sa sini nga duta.\u201d"
                },
                "34": {
                    "verse_nr": "34",
                    "verse": "Namangkot ang opisyal kay Felipe, \u201cSugiri ako, sin-o bala ang ginapatungdan sini sang propeta? Ang iya kaugalingon ukon may iban pa?\u201d"
                },
                "35": {
                    "verse_nr": "35",
                    "verse": "Gani, nagsugod si Felipe sa paghambal halin sa sining dinalan sang kasulatan nga nagasaysay sa iya sang Maayong Balita nahanungod kay Jesus."
                },
                "36": {
                    "verse_nr": "36",
                    "verse": "Sang nagapadayon sila sa ila dalanon, nakaabot sila sa isa ka lugar nga may tubig. Nagsiling ang opisyal, \u201cYari ang tubig. Ano bala ang kasablagan nga indi ako mabautisohan?\u201d"
                },
                "37": {
                    "verse_nr": "37",
                    "verse": ""
                },
                "38": {
                    "verse_nr": "38",
                    "verse": "Ginpadulog sang opisyal ang karwahi kag naglusong sila nga duha sa tubig kag ginbautisohan sia ni Felipe."
                },
                "39": {
                    "verse_nr": "39",
                    "verse": "Sang pagtakas nila sa tubig gindala si Felipe sang Espiritu sang Ginoo, kag wala na sia makita sang opisyal liwat, pero nagpauli ang opisyal nga puno sang kalipay."
                },
                "40": {
                    "verse_nr": "40",
                    "verse": "Nasapwan ni Felipe nga didto na sia sa Asdod. Dayon nagwali sia sang Maayong Balita sa mga banwa nga iya gin-agihan tubtob nga nakaabot sia sa Cesarea."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Sa amo man nga tion, si Saulo nga nagasilabo pa sa iya mga pamahog sa pagpamatay sang mga sumolunod sang Ginoo, nagkadto sa Pinakamataas nga Pari."
                },
                "2": {
                    "verse_nr": "2",
                    "verse": "Nagpangayo sia sing mga sulat nga magapakilala sa iya sa mga sinagoga sang mga Judio sa Damasco, agod nga kon may makita sia didto nga mga sumolunod sang Dalan sang Ginoo, lalaki kag babayi, iya sila dakpon kag dalhon pabalik sa Jerusalem."
                },
                "3": {
                    "verse_nr": "3",
                    "verse": "Sang nagahinampot sia sa siudad sang Damasco, sa hinali lang nagkirab sa palibot niya ang kapawa halin sa langit."
                },
                "4": {
                    "verse_nr": "4",
                    "verse": "Natumba sia sa duta kag nakabati sia sang tingog nga nagasiling sa iya, \u201cSaulo, Saulo! Ngaa bala ginahingabot mo ako?\u201d"
                },
                "5": {
                    "verse_nr": "5",
                    "verse": "Nagpamangkot si Saulo, \u201cSin-o ka bala, Ginoo?\u201d\nAng tingog nagsabat, \u201cAko amo si Jesus nga imo ginahingabot."
                },
                "6": {
                    "verse_nr": "6",
                    "verse": "Tindog ka kag magkadto sa siudad sa diin pagasugiran ka sang dapat mo pagahimuon.\u201d"
                },
                "7": {
                    "verse_nr": "7",
                    "verse": "Ang mga tawo nga nagapanglakaton upod kay Saulo nagdulog nga naurongan. Nakabati sila sang tingog, pero wala sila sing may nakita."
                },
                "8": {
                    "verse_nr": "8",
                    "verse": "Nagtindog si Saulo kag ginmuklat niya ang iya mga mata, pero indi sia makakita. Gani gin-uyatan nila sia sa kamot kag gintuytoyan pakadto sa Damasco."
                },
                "9": {
                    "verse_nr": "9",
                    "verse": "Sa sulod sang tatlo ka adlaw indi sia makakita kag wala sia magkaon ukon mag-inom."
                },
                "10": {
                    "verse_nr": "10",
                    "verse": "May isa ka gintuton-an sa Damasco nga ginahingalanan kay Ananias. Naghambal ang Ginoo sa iya sa isa ka palanan-awon, \u201cAnanias!\u201d\nNagsabat si Ananias, \u201cYari ako, Ginoo.\u201d"
                },
                "11": {
                    "verse_nr": "11",
                    "verse": "Nagsiling ang Ginoo sa iya, \u201cMaghanda ka kag magkadto sa dalan nga ginatawag Matadlong, kag didto sa balay ni Judas pangitaa ang isa ka tawo nga taga-Tarso nga ginahingalanan kay Saulo. Nagapangamuyo sia"
                },
                "12": {
                    "verse_nr": "12",
                    "verse": "kag sa palanan-awon nakita niya ang isa ka tawo nga ginahingalanan kay Ananias nga nagapasulod kag nagatungtong sang iya mga kamot sa iya, agod nga makakita sia liwat.\u201d"
                },
                "13": {
                    "verse_nr": "13",
                    "verse": "Nagsabat si Ananias, \u201cGinoo, madamo nga mga tawo ang nagsugid sa akon nahanungod sini nga tawo kag sang malain nga mga butang nga ginhimo niya sa imo mga tumoluo sa Jerusalem."
                },
                "14": {
                    "verse_nr": "14",
                    "verse": "Nag-abot sia sa Damasco nga may awtoridad halin sa pangulo nga mga pari sa pagdakop sang tanan nga nagasimba sa imo ngalan.\u201d"
                },
                "15": {
                    "verse_nr": "15",
                    "verse": "Ang Ginoo nagsiling sa iya, \u201cLakat ka, tungod kay ginpili ko sia sa pag-alagad sa akon, kag sa pagpakilala sang akon ngalan sa mga Hentil, sa mga hari kag sa mga taga-Israel."
                },
                "16": {
                    "verse_nr": "16",
                    "verse": "Kag ako mismo ang magapakita sa iya sang tanan nga dapat niya antuson tungod sa akon ngalan.\u201d"
                },
                "17": {
                    "verse_nr": "17",
                    "verse": "Gani, naglakat si Ananias kag nagsulod sa balay sa diin yara si Saulo. Gintungtong niya ang iya mga kamot kay Saulo nga nagasiling, \u201cUtod Saulo, ginpadala ako diri ni Ginoong Jesus nga nagpakita sa imo sa dalanon sang nagapakadto ka diri. Ginpadala niya ako agod nga makakita ka liwat kag mapun-an sang Espiritu Santo.\u201d"
                },
                "18": {
                    "verse_nr": "18",
                    "verse": "Sa gilayon nahulog halin sa mga mata ni Saulo ang daw sa mga himbis sang isda kag nakakita sia liwat. Nagtindog sia kag ginbautisohan."
                },
                "19": {
                    "verse_nr": "19",
                    "verse": "Sang makakaon sia nagbalik ang iya kusog.\nNagtener si Saulo sing mga pila ka adlaw sa Damasco upod sa mga gintuton-an."
                },
                "20": {
                    "verse_nr": "20",
                    "verse": "Kag sa gilayon nagkadto sia sa mga sinagoga kag nagwali nahanungod kay Jesus nga nagasiling, \u201cAnak sia sang Dios.\u201d"
                },
                "21": {
                    "verse_nr": "21",
                    "verse": "Natingala gid ang tanan nga nakabati sa iya kag nagpamangkot sila, \u201cIndi bala ini ang tawo nga nagapamatay sang mga nagasimba sa sini nga ngalan sa Jerusalem? Indi bala nga nagkadto sia diri sa katuyoan nga dakpon yadto nga mga tawo kag dalhon sila pabalik sa pangulo nga mga pari?\u201d"
                },
                "22": {
                    "verse_nr": "22",
                    "verse": "Pero nangingamhanan pa gid gani ang pagwali ni Saulo, kag iya ginpamatud-an nga si Jesus amo ang Cristo, sa bagay nga ang mga Judio nga nagaestar sa Damasco indi makasabat sa iya."
                },
                "23": {
                    "verse_nr": "23",
                    "verse": "Sang makaligad ang madamo nga mga inadlaw nagtipon ang mga Judio kag nagplano sa pagpatay kay Saulo"
                },
                "24": {
                    "verse_nr": "24",
                    "verse": "ugaling may nanugid sini kay Saulo. Adlaw kag gab-i ginbantayan nila ang mga pwerta sang siudad agod mapatay nila sia."
                },
                "25": {
                    "verse_nr": "25",
                    "verse": "Pero isa sadto ka gab-i ginsulod si Saulo sang iya mga sumolunod sa isa ka tabig, kag ila ini gintunton pa gwa paagi sa ibabaw sang pader."
                },
                "26": {
                    "verse_nr": "26",
                    "verse": "Nagkadto si Saulo sa Jerusalem kag nagtinguha sia sa pagpakig-impon sa mga gintuton-an. Ugaling indi sila magpati nga isa na sia ka gintuton-an kag nahadlok sila tanan sa iya."
                },
                "27": {
                    "verse_nr": "27",
                    "verse": "Pero ginbuligan sia ni Bernabe kag gindala sia sa mga apostoles. Ginsaysay ni Bernabe sa ila kon paano ang pagkakita ni Saulo sang Ginoo sa dalan kag didto ang Ginoo nagpagkighambal sa iya. Ginsugid man ni Bernabe sa ila kon daw ano ang kaisog ni Saulo sa pagwali sa ngalan ni Jesus sa Damasco."
                },
                "28": {
                    "verse_nr": "28",
                    "verse": "Gani si Saulo nagpakig-upod sa ila kag ginlibot niya ang bug-os nga Jerusalem sa pagwali nga may kaisog sa ngalan sang Ginoo."
                },
                "29": {
                    "verse_nr": "29",
                    "verse": "Naghambal man sia kag nagpakigbais sa mga Judio nga nagahambal sing Griego, pero patyon kuntani nila sia."
                },
                "30": {
                    "verse_nr": "30",
                    "verse": "Sang mahibaluan ini sang mga kautoran, gindul-ong nila si Saulo sa Cesarea kag ginpakadto sia sa Tarso."
                },
                "31": {
                    "verse_nr": "31",
                    "verse": "Kag sadto nga tion may kalinong ang iglesia sa bug-os nga Judea, Galilea kag Samaria. Nagbakod ini kag nagdugang paagi sa pagbulig sang Espiritu Santo samtang nagakabuhi ini sa pagtahod sa Ginoo."
                },
                "32": {
                    "verse_nr": "32",
                    "verse": "Madamo nga mga lugar ang ginpangkadtuan ni Pedro, kag isa sadto ka tion nagbisita sia sa mga katawhan sang Dios nga nagaestar sa Lida."
                },
                "33": {
                    "verse_nr": "33",
                    "verse": "Didto nakita ni Pedro ang isa ka tawo nga ginahingalanan kay Eneas. Isa sia ka paralitiko kag wala gid sia makabangon sa iya higdaan sa sulod sang walo ka tuig."
                },
                "34": {
                    "verse_nr": "34",
                    "verse": "Nagsiling si Pedro sa iya, \u201cEneas, ginaayo ikaw ni Jesu-Cristo. Bangon ka kag himusa ang imo higdaan.\u201d Sa gilayon nagbangon si Eneas."
                },
                "35": {
                    "verse_nr": "35",
                    "verse": "Ang tanan nga mga pumoluyo sa Lida kag sa Sarona nakakita kay Eneas, kag nagliso sila sa Ginoo."
                },
                "36": {
                    "verse_nr": "36",
                    "verse": "Sa Jope may isa ka tumoluo nga babayi nga ginahingalanan kay Tabita. (Ang iya ngalan sa Griego amo si Dorcas nga kon sayuron, \u201cusa\u201d.) Sa bug-os niya nga pagkabuhi naghimo sia sing maayo nga mga buhat kag nagmabinuligon sia sa mga imol."
                },
                "37": {
                    "verse_nr": "37",
                    "verse": "Sa sadto nga tion nagmasakit sia kag napatay. Ang bangkay niya ginsibinan kag ginhamyang sa isa ka kwarto sa ibabaw."
                },
                "38": {
                    "verse_nr": "38",
                    "verse": "Ang Jope indi gid man malayo sa Lida. Gani sang pagkabati sang mga gintuton-an nga didto si Pedro sa Lida, ginpakadto nila ang duha ka tawo didto sa pagpangabay sa iya, \u201cKon mahimo, mag-abot ka gilayon.\u201d"
                },
                "39": {
                    "verse_nr": "39",
                    "verse": "Gani nanghimos si Pedro kag nag-upod sa ila. Sang pag-abot niya didto ginpasaka nila sia sa kwarto sa ibabaw. Ginlibutan sia sang tanan nga mga babayi nga balo nga nagahinibi kag nagapakita sa iya sang mga bayu kag mga kunop nga nahimo ni Dorcas sang buhi pa sia."
                },
                "40": {
                    "verse_nr": "40",
                    "verse": "Ginpagwa sila tanan ni Pedro sa kwarto kag nagluhod sia sa pagpangamuyo. Sa tapos sini nagliso sia sa bangkay kag nagsiling, \u201cBangon ka, Tabita!\u201d Ginmuklat niya ang iya mga mata kag sang makita niya si Pedro nagpungko sia."
                },
                "41": {
                    "verse_nr": "41",
                    "verse": "Gin-uyatan sia ni Pedro sa kamot kag ginpatindog. Dayon gintawag niya ang mga tumoluo kag ang mga babayi nga balo kag gintugyan niya sa ila si Tabita nga nabuhi."
                },
                "42": {
                    "verse_nr": "42",
                    "verse": "Naglapnag ang balita sa bug-os nga Jope kag madamo nga mga tawo ang nagtuo sa Ginoo."
                },
                "43": {
                    "verse_nr": "43",
                    "verse": "Si Pedro nagtener sing madamo pa nga mga inadlaw sa Jope upod kay Simon nga isa ka manugbulad sang panit."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "May isa ka tawo sa Cesarea nga ginahingalanan kay Cornelio, isa ka kapitan sang mga soldado nga Romanhon sa batalyon nga ginatawag \u201cAng Batalyon Italyano.\u201d"
                },
                "2": {
                    "verse_nr": "2",
                    "verse": "Mainampuon sia nga tawo. Sia kag ang iya bug-os nga panimalay nagasimba sa Dios. Daku gid ang iya nahimo sa pagbulig sa mga imol nga mga Judio kag pirme gid sia nagapangamuyo sa Dios."
                },
                "3": {
                    "verse_nr": "3",
                    "verse": "Isa sadto ka hapon, sang mga alas tres ang takna, nakita niya sang maathag ang isa ka palanan-awon nga ang anghel sang Dios nagsulod kag nagsiling sa iya, \u201cCornelio!\u201d"
                },
                "4": {
                    "verse_nr": "4",
                    "verse": "Ginhimutaran niya ang anghel nga may kahadlok kag nagsiling, \u201cAno bala ina, Ginoo?\u201d\nNagsabat ang anghel, \u201cGinbaton sang Dios ang imo mga pangamuyo kag ang imo pagbulig sa mga imol. Gani iya ikaw ginasabat."
                },
                "5": {
                    "verse_nr": "5",
                    "verse": "Karon magpadala ka sing mga tawo sa Jope sa pagsugat sang isa ka tawo nga ginahingalanan kay Simon Pedro."
                },
                "6": {
                    "verse_nr": "6",
                    "verse": "Bisita sia ni Simon nga manugbulad sang panit kag ang iya balay yara sa higad sang baybay.\u201d"
                },
                "7": {
                    "verse_nr": "7",
                    "verse": "Dayon naghalin ang anghel kag gintawag ni Cornelio ang duha sang iya mga suloguon kag ang isa ka soldado nga mainampuon, isa sang mga masaligan nga nagaalagad sa iya."
                },
                "8": {
                    "verse_nr": "8",
                    "verse": "Ginsugiran niya sila kon ano ang natabo, kag ginpadala sila sa Jope."
                },
                "9": {
                    "verse_nr": "9",
                    "verse": "Sang madason nga adlaw, sang nagapakadto sila sa Jope kag malapit na lang sila sa amo nga lugar, si Pedro nagsaka sa atop sang balay sa pagpangamuyo. Nagahingudto gid sadto ang adlaw."
                },
                "10": {
                    "verse_nr": "10",
                    "verse": "Ginutom sia kag luyag niya magkaon. Samtang ginaaman ang pagkaon, may nakita sia nga palanan-awon."
                },
                "11": {
                    "verse_nr": "11",
                    "verse": "Nakita niya nga nag-abri ang langit kag may nagapaubos sa duta nga daw habol nga malapad nga ginatunton sa apat ka pamusod."
                },
                "12": {
                    "verse_nr": "12",
                    "verse": "Yara sa amo nga sulodlan ang tanan nga sahi sang mga kasapatan nga nagalakat, kag ang mga sapat nga nagasaog sa duta kag ang mga pispis sa talon."
                },
                "13": {
                    "verse_nr": "13",
                    "verse": "Kag may tingog nga nagsiling sa iya, \u201cMagtindog ka, Pedro! Mag-ihaw ka kag magkaon!\u201d"
                },
                "14": {
                    "verse_nr": "14",
                    "verse": "Pero nagsabat si Pedro, \u201cIndi ako sina makahimo, Ginoo! Wala gid ako nagakaon sang bisan ano nga nadagtaan ukon mahigko.\u201d"
                },
                "15": {
                    "verse_nr": "15",
                    "verse": "Ang tingog naghambal sa iya liwat, \u201cIndi pagkabiga nga mahigko ang bisan ano nga butang nga ginsiling sang Dios nga matinlo.\u201d"
                },
                "16": {
                    "verse_nr": "16",
                    "verse": "Katatlo suliton ini nga hitabo kag sa gilayon ginbatak yadto nga butang sa langit."
                },
                "17": {
                    "verse_nr": "17",
                    "verse": "Karon nagpalibog si Pedro kon ano ang kahulogan sang palanan-awon nga iya nakita. Sa sadto man nga tion nahibaluan na sang mga tawo nga ginpadala ni Cornelio kon diin ang balay ni Simon kag yara na sila nagatindog sa pwerta sang kudal."
                },
                "18": {
                    "verse_nr": "18",
                    "verse": "Nagpanawag kag nagpamangkot sila, \u201cMay bisita bala kamo diri nga ginahingalanan kay Simon Pedro?\u201d"
                },
                "19": {
                    "verse_nr": "19",
                    "verse": "Nagapanghunahuna pa si Pedro kon ano ang kahulogan sang palanan-awon sang magsiling ang Espiritu Santo sa iya, \u201cPamati ka! May tatlo ka tawo diri nga nagapangita sa imo."
                },
                "20": {
                    "verse_nr": "20",
                    "verse": "Gani maghimos ka kag magpanaog kag indi ka magpangduhaduha sa pag-upod sa ila kay ako ang nagpadala sa ila.\u201d"
                },
                "21": {
                    "verse_nr": "21",
                    "verse": "Gani nagpanaog si Pedro kag nagsiling sa mga tawo, \u201cAko ang ginapangita ninyo. Ngaa nag-abot kamo?\u201d"
                },
                "22": {
                    "verse_nr": "22",
                    "verse": "Nagsabat sila, \u201cGinpadala kami ni Kapitan Cornelio, isa ka maayo nga tawo nga nagasimba sa Dios kag ginataha sang tanan nga mga Judio. Ang isa ka anghel sang Dios nagsiling sa iya nga agdahon ikaw sa iya balay agod nga makapamati sia sang ihambal nimo.\u201d"
                },
                "23": {
                    "verse_nr": "23",
                    "verse": "Gin-agda ni Pedro ang mga tawo sa pagsulod, kag didto niya sila ginpatulog.\nSang madason nga adlaw nanghimos si Pedro kag nag-upod sa ila. Ang pila sang mga kautoran halin sa Jope nag-upod man sa iya."
                },
                "24": {
                    "verse_nr": "24",
                    "verse": "Sang madason nga adlaw nag-abot sila sa Cesarea sa diin nagahulat si Cornelio upod sa iya mga pariente kag suod nga mga abyan nga iya gin-agda."
                },
                "25": {
                    "verse_nr": "25",
                    "verse": "Sang nagapasulod na si Pedro, ginsugata sia ni Cornelio. Nagluhod si Cornelio sa iya atubang kag nagsimba sa iya."
                },
                "26": {
                    "verse_nr": "26",
                    "verse": "Pero ginpatindog sia ni Pedro kag ginsingganan, \u201cTindog ka, kay tawo man lang ako.\u201d"
                },
                "27": {
                    "verse_nr": "27",
                    "verse": "Nagpadayon si Pedro sa paghambal kay Cornelio, samtang nagapasulod sila sa balay kag nakita niya ang madamo nga mga tawo nga nagtipon didto."
                },
                "28": {
                    "verse_nr": "28",
                    "verse": "Nagsiling si Pedro sa ila, \u201cKamo mismo nakahibalo gid nga ang isa ka Judio wala ginatugoti sang iya pagtuluohan sa pagbisita ukon sa pag-upod sa mga Hentil. Pero ang Dios nagpahayag sa akon, nga indi ko pagkabigon ang bisan sin-o nga tawo nga mahigko ukon nadagtaan."
                },
                "29": {
                    "verse_nr": "29",
                    "verse": "Gani sang ginpasugoan ninyo ako sa pag-abot, wala ako magbalibad. Karon nagapamangkot ako sa inyo, ngaa ginpakadto ninyo ako?\u201d"
                },
                "30": {
                    "verse_nr": "30",
                    "verse": "Nagsabat si Cornelio, \u201cApat na ka adlaw ang nagligad tubtob sa sini nga takna, sang mga alas tres sang hapon, nagapangamuyo sa akon balay. Sa hinali may nagtindog sa akon atubang nga isa ka tawo nga may masilaw nga bayu"
                },
                "31": {
                    "verse_nr": "31",
                    "verse": "kag nagsiling sia, \u2018Cornelio! Ginpamatian sang Dios ang imo pangamuyo kag nakita niya ang imo pagbulig sa mga imol."
                },
                "32": {
                    "verse_nr": "32",
                    "verse": "Magpadala ka sing tawo sa Jope sa pagsugat sa isa ka tawo nga ginahingalanan kay Simon Pedro. Nagadayon sia sa balay ni Simon nga manugbulad sang panit kag ang iya balay yara sa higad sang baybay.\u2019"
                },
                "33": {
                    "verse_nr": "33",
                    "verse": "Gani ginpakadtuan ko ikaw sa gilayon kag karon maayo gid kay nag-abot ka. Karon yari kami tanan sa presensya sang Dios, nga nagahulat sa pagpamati sang bisan ano nga ginsugo sang Ginoo nga isiling mo.\u201d"
                },
                "34": {
                    "verse_nr": "34",
                    "verse": "Nagsugod si Pedro sa paghambal: \u201cKaron natalupangdan ko nga matuod gid, alalangay ang pagkabig sang Dios sang tanan nga mga tawo."
                },
                "35": {
                    "verse_nr": "35",
                    "verse": "Kay ang bisan sin-o nga nagakahadlok sa iya kag nagahimo sing matarong, bisan ano ang iya rasa, nahamut-an sia sang Dios."
                },
                "36": {
                    "verse_nr": "36",
                    "verse": "Inyo nahibaluan ang mensahe nga iya ginpadala sa mga tawo sang Israel, nga nagawali sang Maayong Balita sang paghidait paagi kay Jesu-Cristo nga Ginoo sang tanan nga mga tawo."
                },
                "37": {
                    "verse_nr": "37",
                    "verse": "Inyo nahibaluan ang daku nga hitabo sa bug-os nga Israel, nga nagsugod sa Galilea, sa tapos nga ginwali ni Juan ang mensahe sang pagbautiso."
                },
                "38": {
                    "verse_nr": "38",
                    "verse": "Nakahibalo man kamo nahanungod kay Jesus nga taga-Nazaret, kon paano ang paghatag sang Dios sa iya sang Espiritu Santo kag gahom. Nagkadto sia sa tanan nga mga lugar nga nagahimo sang maayo nga mga buhat kag nagaayo sang tanan nga ginagamhan sang Yawa, kay ang Dios kaupod niya."
                },
                "39": {
                    "verse_nr": "39",
                    "verse": "Mga saksi kami sang tanan nga ginhimo niya sa mga kabanwahanan sang mga Judio kag sa Jerusalem. Dayon ginpatay nila sia paagi sa paglansang sa iya sa krus"
                },
                "40": {
                    "verse_nr": "40",
                    "verse": "pero ginbanhaw sia sang Dios sa ikatlo nga adlaw. Ginpahayag sia"
                },
                "41": {
                    "verse_nr": "41",
                    "verse": "indi sa tanan nga mga tawo, kundi sa amon lang nga ginpili sang Dios subong nga mga saksi. Sa tapos sia mabanhaw, nagkaon kag nag-inom kami upod sa iya."
                },
                "42": {
                    "verse_nr": "42",
                    "verse": "Kag ginsugo niya kami sa pagwali sang Maayong Balita sa mga tawo kag sa pagpamatuod nga sia amo ang ginpili sang Dios nga hukom sang mga buhi kag sang mga patay."
                },
                "43": {
                    "verse_nr": "43",
                    "verse": "Ang tanan nga mga propeta naghambal nahanungod sa iya, nga ang tanan nga magtuo sa iya pagapatawaron sang ila mga sala paagi sa gahom sang iya ngalan.\u201d"
                },
                "44": {
                    "verse_nr": "44",
                    "verse": "Samtang nagahambal pa si Pedro, nagkunsad ang Espiritu Santo sa tanan nga nagapamati sang iya ginahambal."
                },
                "45": {
                    "verse_nr": "45",
                    "verse": "Ang mga tumoluo nga mga Judio nga nag-upod kay Pedro halin sa Jope natingala nga ang Dios nagbubo man sing dulot sang Espiritu Santo sa mga Hentil."
                },
                "46": {
                    "verse_nr": "46",
                    "verse": "Kay nabatian nila sila nga nagahambal sa iban nga mga linggwahe kag nagadayaw sang pagkagamhanan sang Dios. Nagsiling si Pedro"
                },
                "47": {
                    "verse_nr": "47",
                    "verse": "\u201cNabaton sini nga mga tawo ang Espiritu Santo subong nga kita man nakabaton. Karon may makapugong bala sa ila sa pagpabautiso paagi sa tubig?\u201d"
                },
                "48": {
                    "verse_nr": "48",
                    "verse": "Gani ginmanduan niya sila sa pagpabautiso sa ngalan ni Jesu-Cristo. Dayon gin-agda nila sia sa pagpabilin upod sa ila sing mga pila ka adlaw."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Ang mga apostoles kag ang mga kautoran sa bug-os nga Judea nakabati nga ang mga Hentil nakabaton man sang pulong sang Dios."
                },
                "2": {
                    "verse_nr": "2",
                    "verse": "Sang pagkadto ni Pedro sa Jerusalem, ginsaway sia sang mga tumoluo nga nagapati nga kinahanglan magpatuli ang mga Hentil. Nagsiling sila"
                },
                "3": {
                    "verse_nr": "3",
                    "verse": "\u201cNanginbisita ikaw sa balay sang di-tinuli nga mga Hentil kag nagkaon ka pa gani upod sa ila!\u201d"
                },
                "4": {
                    "verse_nr": "4",
                    "verse": "Gani ginsaysay ni Pedro sa ila ang tanan nga mga nahanabo halin sa ginsugoran nga nagasiling"
                },
                "5": {
                    "verse_nr": "5",
                    "verse": "\u201cNagapangamuyo ako didto sa siudad sang Jope, sang makita ko ang isa ka palanan-awon. May nakita ako nga daw isa ka habol nga malapad nga ginatunton sa iya apat ka mga pamusod halin sa langit kag ini nagdulog sa tupad nakon."
                },
                "6": {
                    "verse_nr": "6",
                    "verse": "Gin-usisa ko sing maayo ang unod sadto, kag nakita ko ang mga kasapatan nga naanta kag talunon, mga sapat nga nagasaog sa duta, kag mga pispis sa talon."
                },
                "7": {
                    "verse_nr": "7",
                    "verse": "Dayon nabatian ko ang tingog nga nagsiling sa akon, \u2018Tindog ka Pedro, mag-ihaw ka, kag magkaon!\u2019"
                },
                "8": {
                    "verse_nr": "8",
                    "verse": "Pero nagsiling ako, \u2018Indi ako sina makahimo, Ginoo! Kay wala sang pagkaon nga nadagtaan ukon mahigko nga nagsulod sa akon baba.\u2019"
                },
                "9": {
                    "verse_nr": "9",
                    "verse": "Ang tingog gikan sa langit nagsiling liwat, \u2018Indi pagkabiga nga mahigko ang bisan ano nga butang nga ginsiling sang Dios nga matinlo.\u2019"
                },
                "10": {
                    "verse_nr": "10",
                    "verse": "Katatlo suliton ini nga hitabo, kag sang ulihi ginbatak yadto tanan nga mga butang pabalik sa langit."
                },
                "11": {
                    "verse_nr": "11",
                    "verse": "Sa sadto gid nga tion may tatlo ka tawo halin sa Cesarea nga nag-abot sa balay nga akon ginadayunan. Ini sila ginpadala sa pagpangita sa akon."
                },
                "12": {
                    "verse_nr": "12",
                    "verse": "Ang Espiritu Santo nagsiling sa akon nga mag-upod ako sa ila nga indi magpangduhaduha. Ining anom ka mga kautoran nga taga-Jope nag-upod man sa akon sa Cesarea kag nagkadto kami tanan sa balay ni Cornelio."
                },
                "13": {
                    "verse_nr": "13",
                    "verse": "Nagsugid sia sa amon kon paano nga nakita niya ang isa ka anghel nga nagatindog sa sulod sang iya balay kag nagsiling sa iya, \u2018Magpadala ka sing tawo sa Jope sa pagsugat sang isa ka tawo nga ginahingalanan kay Simon Pedro."
                },
                "14": {
                    "verse_nr": "14",
                    "verse": "Magahambal sia sa imo sang mga pulong nga magaluwas sa imo kag sang imo bug-os nga panimalay.\u2019"
                },
                "15": {
                    "verse_nr": "15",
                    "verse": "Kag sang nagsugod ako sa paghambal, nagkunsad sa ila ang Espiritu Santo subong sang pagkunsad niya sa aton sang una."
                },
                "16": {
                    "verse_nr": "16",
                    "verse": "Kag nadumdoman ko ang ginsiling sang Ginoo: \u2018Si Juan nagbautiso paagi sa tubig, pero pagabautisohan kamo paagi sa Espiritu Santo.\u2019"
                },
                "17": {
                    "verse_nr": "17",
                    "verse": "Maathag nga ginhatag man sang Dios sa mga Hentil ang iya man ginhatag sa aton nga dulot sang nagtuo kita kay Ginoong Jesu-Cristo. Karon sin-o bala ako nga magpugong sa Dios?\u201d"
                },
                "18": {
                    "verse_nr": "18",
                    "verse": "Sang pagkabati nila sini, gin-untatan nila ang ila pagsaway kay Pedro, kag nagdayaw sila sa Dios nga nagasiling, \u201cTi kon amo, ginhatag man sang Dios sa mga Hentil ang kahigayunan sa paghinulsol kag pagkabuhi!\u201d"
                },
                "19": {
                    "verse_nr": "19",
                    "verse": "Ang mga tumoluo nag-alaplaag tungod sang paghingabot nga nagsugod sang pagpatay kay Esteban. Ang iban sa ila nakalambot tubtob sa Fenicia, Cipre kag Antioquia nga nagasugid sang mensahe sa mga Judio lang."
                },
                "20": {
                    "verse_nr": "20",
                    "verse": "Pero ang iban nga mga tumoluo nga taga-Cipre kag Cirene nagkadto sa Antioquia kag nagwali man sila sa mga Hentil nga nagasugid sa ila sang Maayong Balita nahanungod kay Ginoong Jesus."
                },
                "21": {
                    "verse_nr": "21",
                    "verse": "Ang gahom sang Ginoo yara sa ila, kag madamo nga mga tawo ang nagtuo kag nagliso sa Ginoo."
                },
                "22": {
                    "verse_nr": "22",
                    "verse": "Nag-abot ini nga balita sa iglesia sa Jerusalem, gani ginpadala nila si Bernabe sa Antioquia."
                },
                "23": {
                    "verse_nr": "23",
                    "verse": "Sang pag-abot niya didto nakita niya kon paano ang pagbendisyon sang Dios sa mga tawo. Nalipay sia sang iya nakita, kag ginlaygayan niya sila tanan nga magmatutom kag magmalig-on sa Ginoo sa ila bug-os nga mga tagipusoon."
                },
                "24": {
                    "verse_nr": "24",
                    "verse": "Si Bernabe maayo nga tawo, nga napun-an sang Espiritu Santo kag sang pagtuo. Madamo nga mga tawo ang nadala sa Ginoo."
                },
                "25": {
                    "verse_nr": "25",
                    "verse": "Dayon nagkadto si Bernabe sa Tarso sa pagpangita kay Saulo."
                },
                "26": {
                    "verse_nr": "26",
                    "verse": "Sang makita niya si Saulo, gindala niya sia sa Antioquia. Sa sulod sang isa ka tuig nagpakig-upod sila sa mga katapo sang iglesia kag nagpanudlo sila sa madamo nga mga tawo. Didto sa Antioquia ang mga gintuton-an sa nahauna nga tion gintawag nga mga Cristohanon."
                },
                "27": {
                    "verse_nr": "27",
                    "verse": "Sa sadto nga mga inadlaw may mga propeta nga nagkadto sa Antioquia halin sa Jerusalem."
                },
                "28": {
                    "verse_nr": "28",
                    "verse": "Ang isa sa ila nga ginahingalanan kay Agabo nagtindog, kag sa gahom sang Espiritu nagtagna nga may isa ka daku nga tiggulotom nga magaabot sa bug-os nga kalibutan. (Natabo ini sang si Claudio amo ang Emperador.)"
                },
                "29": {
                    "verse_nr": "29",
                    "verse": "Ang mga gintuton-an naghilisugot nga ang tagsatagsa sa ila magpadala sing bulig sa mga kautoran nga nagaestar sa Judea suno sa ila masarangan."
                },
                "30": {
                    "verse_nr": "30",
                    "verse": "Gani, ginhimo nila ini kag ginpadala ang kwarta sa mga katigulangan sang iglesia paagi kay Bernabe kag kay Saulo."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Sa sini man nga tion, si Haring Herodes nagsugod sa paghingabot sa pila ka mga katapo sang iglesia."
                },
                "2": {
                    "verse_nr": "2",
                    "verse": "Ginpapatay niya si Santiago nga utod ni Juan paagi sa espada."
                },
                "3": {
                    "verse_nr": "3",
                    "verse": "Sang makita niya nga nalipay ang mga Judio sang iya ginhimo, ginpadakop pa gid niya si Pedro. Ini natabo sa tion sang Piesta sang Tinapay nga Wala sing Lebadora."
                },
                "4": {
                    "verse_nr": "4",
                    "verse": "Sang madakop nila si Pedro, ginsulod nila sia sa bilangguan sa diin gintugyan sia agod bantayan sang apat ka grupo sang mga soldado nga ang tagsa ka grupo may apat ka soldado. Si Herodes nagplano nga hukman sia sa atubang sang mga tawo sa tapos ang Piesta sang Pascua."
                },
                "5": {
                    "verse_nr": "5",
                    "verse": "Gani, ginpriso si Pedro pero ang mga katapo sang iglesia nagpangamuyo sa Dios sing hugot gid para sa iya."
                },
                "6": {
                    "verse_nr": "6",
                    "verse": "Isa sadto ka gab-i sa wala pa ang adlaw nga ipaatubang ni Herodes si Pedro sa mga tawo, nagatulog sia sa tunga sang duha ka gwardya. Nahigtan sia sang duha ka kadena kag may mga gwardya nga nagabantay sa pwerta sang bilangguan."
                },
                "7": {
                    "verse_nr": "7",
                    "verse": "Sa hinali nagpakita ang isa ka anghel sang Ginoo, kag nagsilak ang kapawa sa bilangguan. Gin-uyog sang anghel ang abaga ni Pedro kag ginpukaw sia nga nagasiling, \u201cDali! Bangon ka!\u201d Kag sa gilayon nahukas ang mga kadena sa iya mga kamot."
                },
                "8": {
                    "verse_nr": "8",
                    "verse": "Kag ang anghel nagsiling sa iya, \u201cHugta ang imo paha kag isuksok ang imo mga sandalyas.\u201d Gintuman ini ni Pedro. Ang anghel nagsiling sa iya, \u201cMagpangunop ka kag magsunod sa akon.\u201d"
                },
                "9": {
                    "verse_nr": "9",
                    "verse": "Ginsunod sia ni Pedro pa gwa sa bilangguan. Pero wala sia makahibalo nga matuod ang ginhimo sang anghel; ang iya hunahuna nga nakakita sia sang isa ka palanan-awon."
                },
                "10": {
                    "verse_nr": "10",
                    "verse": "Ginligaran nila ang nahauna nga balantayan sang mga gwardya kag ang ikaduha kag nakalambot sila sa salsalon nga pwerta nga nagapadulong sa siudad. Nag-abri ang pwerta sa iya lamang kaugalingon kag naggwa sila. Nag-agi sila sa isa ka dalan kag sa gilayon ginbayaan sang anghel si Pedro."
                },
                "11": {
                    "verse_nr": "11",
                    "verse": "Dayon nakamarasmas si Pedro kon ano ang natabo sa iya, kag nagsiling sia, \u201cKaron nasiguro ko nga ginpadala sang Ginoo ang iya anghel, kag ginluwas niya ako sa gahom ni Herodes kag sa tanan nga ginapaabot kuntani nga buhaton sang mga Judio sa akon.\u201d"
                },
                "12": {
                    "verse_nr": "12",
                    "verse": "Sang matalupangdan niya ini, nagkadto sia sa balay ni Maria nga iloy ni Juan nga ginahingalanan man Marcos. Madamo nga mga tawo ang nagtilipon didto kag nagapangamuyo."
                },
                "13": {
                    "verse_nr": "13",
                    "verse": "Nagpanuktok si Pedro sa pwertahan sa gwa, kag ang isa ka suloguon nga babayi nga ginahingalanan kay Roda, nagtan-aw kon sin-o ang nagapanuktok."
                },
                "14": {
                    "verse_nr": "14",
                    "verse": "Nakilala niya ang tingog ni Pedro, kag sa daku nga kalipay nagbalik sia nga wala pa niya maabrihi ang pwertahan, sa pagpahibalo nga si Pedro yara nagatindog sa gwa."
                },
                "15": {
                    "verse_nr": "15",
                    "verse": "Nagsiling sila sa iya, \u201cSiguro nagbuang ka!\u201d Pero nagpamilit sia nga yara gid si Pedro. Gani nagsabat sila, \u201cAnghel niya ina.\u201d"
                },
                "16": {
                    "verse_nr": "16",
                    "verse": "Sa amo man nga tion, padayon ang pagpanuktok ni Pedro. Sang ulihi ila gin-abrihan ang pwertahan kag natingala gid sila sang makita nila sia."
                },
                "17": {
                    "verse_nr": "17",
                    "verse": "Ginsinyasan niya sila sang iya kamot nga maghipos, kag ginsaysay niya sa ila kon paano ang pagpagwa sang Ginoo sa iya sa bilangguan. Nagsiling sia, \u201cIsugid ninyo ini sa kay Santiago kag sa iban nga mga kautoran.\u201d Dayon naghalin sia kag nagkadto sa iban nga lugar."
                },
                "18": {
                    "verse_nr": "18",
                    "verse": "Sang pagkaaga nagkinagula ang mga gwardya, kay wala sila makahibalo kon ano ang natabo kay Pedro."
                },
                "19": {
                    "verse_nr": "19",
                    "verse": "Nagmando si Herodes nga pangitaon sia, pero wala gid nila sia makita. Gani ginpausisa niya ang mga gwardya kag nagmando nga pamatyon sila.\nSa tapos sini si Herodes nagkadto sa Cesarea halin sa Judea kag nagtener didto sing pila ka adlaw."
                },
                "20": {
                    "verse_nr": "20",
                    "verse": "Naakig gid si Herodes sa mga tawo sang Tiro kag Sidon. Gani nagkadto sila sing tingob sa pagpakigkita kay Herodes. Ginhaylo anay nila si Blasto sa pagbulig sa ila, kay sia amo ang mayordomo sang palasyo. Dayon nagkadto sila kay Herodes kag nagpangayo sing paghidait, tungod kay ang ila mga banwa nagakuha sang kalan-on sa rehiyon nga ginadumalahan sang hari."
                },
                "21": {
                    "verse_nr": "21",
                    "verse": "Sa gintalana nga adlaw, ginsuksok ni Herodes ang iya harianon nga bayu, nagpungko sa iya trono, kag nagpamulongpulong sa mga tawo."
                },
                "22": {
                    "verse_nr": "22",
                    "verse": "Nagsininggit ang mga tawo, \u201cIndi na tawo ang nagahambal, kundi isa ka dios!\u201d"
                },
                "23": {
                    "verse_nr": "23",
                    "verse": "Sa gilayon ginhampak sang anghel sang Ginoo si Herodes tungod kay wala niya ginhatag ang kadungganan sa Dios. Gin-uk-ok sia sang mga ulod kag napatay."
                },
                "24": {
                    "verse_nr": "24",
                    "verse": "Sa amo man nga tion, nagpadayon ang paglapnag kag pagtubo sang pulong sang Dios."
                },
                "25": {
                    "verse_nr": "25",
                    "verse": "Gintapos ni Bernabe kag ni Saulo ang ila bulohaton kag nagbalik sila halin sa Jerusalem nga dala nila si Juan nga ginahingalanan man Marcos."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "May mga propeta kag mga manunodlo sa iglesia sa Antioquia nga amo sanday Bernabe, Simeon nga ginatawag Negro, Lucio nga taga-Cirene, Manaen nga nagdaku kaupod ni Herodes nga Gobernador, kag Saulo."
                },
                "2": {
                    "verse_nr": "2",
                    "verse": "Sang nagasimba sila sa Ginoo kag nagapuasa, nagsiling sa ila ang Espiritu Santo, \u201cPaina para sa akon si Bernabe kag si Saulo, sa paghimo sang isa ka hilikuton kay gintawag ko sila.\u201d"
                },
                "3": {
                    "verse_nr": "3",
                    "verse": "Dayon sa tapos sila makapuasa kag makapangamuyo, gintungtong nila ang ila mga kamot sa ila kag ginpalakat sila."
                },
                "4": {
                    "verse_nr": "4",
                    "verse": "Gani, si Bernabe kag si Saulo nga ginpadala sang Espiritu Santo nagkadto sa Seleucia, kag halin didto nagpanakayon sila pakadto sa Cipre."
                },
                "5": {
                    "verse_nr": "5",
                    "verse": "Sang pag-abot nila sa Salamina ginwali nila ang pulong sang Dios sa mga sinagoga sang mga Judio. Kaupod nila si Juan nga ginahingalanan man Marcos sa pagbulig sa ila sa mga bulohaton."
                },
                "6": {
                    "verse_nr": "6",
                    "verse": "Naglakat sila tubtob nga nakalambot sila sa Pafo nga yara sa pihak sang isla kag didto nagkitaay sila sang isa ka madyikero nga ginahingalanan kay Bar-Jesus. Isa sia ka Judio kag di-matuod nga propeta."
                },
                "7": {
                    "verse_nr": "7",
                    "verse": "Abyan sia ni Sergio Paulo, isa ka maalam nga tawo kag gobernador sang isla. Ginpatawag sang gobernador si Bernabe kag si Saulo, tungod kay luyag sia mamati sang pulong sang Dios."
                },
                "8": {
                    "verse_nr": "8",
                    "verse": "Pero ginpamalabagan sila ni Bar-Jesus, ang madyikero nga ginatawag man Elimas. Ginhimulatan niya nga ipalikaw ang gobernador sa pagtuluohan."
                },
                "9": {
                    "verse_nr": "9",
                    "verse": "Kag si Saulo, nga ginatawag man nga Pablo, napun-an sang Espiritu Santo, nagtulok sing tadlong sa madyikero"
                },
                "10": {
                    "verse_nr": "10",
                    "verse": "kag nagsiling, \u201cAnak ka sang Yawa! Kaaway ka sang tanan nga maayo! Puno ka sang tanan nga dinaya! Waay patay ang imo pagpatiko sang mga kamatuoran sang Ginoo!"
                },
                "11": {
                    "verse_nr": "11",
                    "verse": "Karon, ang kamot sang Ginoo magakunsad batok sa imo, mabulag ka kag indi ka makakita sang kapawa sa sulod sang pila ka adlaw.\u201d\nSa gilayon ginkulapan sang madulom nga ambon ang mga mata ni Elimas kag nagpangapkap sia sa pagpangita sang mga tawo nga magatuytoy sa iya, paagi sa pag-uyat sang iya kamot."
                },
                "12": {
                    "verse_nr": "12",
                    "verse": "Sang makita sang gobernador ang natabo, nagtuo sia kag natingala gid sang mga pagtulon-an nahanungod sa Ginoo."
                },
                "13": {
                    "verse_nr": "13",
                    "verse": "Halin sa Pafo, nagpanakayon si Pablo kag ang iya mga kaupdanan kag nagdungka sila sa Perge, isa ka siudad sa Panfilia. Didto ginbayaan sila ni Juan nga ginahingalanan man Marcos kag nagbalik sia sa Jerusalem."
                },
                "14": {
                    "verse_nr": "14",
                    "verse": "Halin sa Perge nagpadayon sila tubtob nga nakalambot sila sa Antioquia sa Pisidia, kag sang Adlaw nga Inugpahuway nagkadto sila sa sinagoga kag nagpungko didto."
                },
                "15": {
                    "verse_nr": "15",
                    "verse": "Sa tapos mabasa ang pila ka bahin sang Kasugoan ni Moises kag ang mga sinulatan sang mga propeta, ang mga opisyales sang sinagoga nagpadala sa ila sang isa ka mensahe: \u201cMga abyan, luyag namon nga maghambal kamo sa mga tawo kon may yara kamo nga inughambal nga makapabakod sa ila.\u201d"
                },
                "16": {
                    "verse_nr": "16",
                    "verse": "Nagtindog si Pablo, nagsenyas sang iya kamot kag nagsugod sa paghambal:\n\u201cMga kasimanwa ko nga mga Israelinhon kag tanan nga mga Hentil nga yari diri nga nagasimba sa Dios, pamatii ninyo ako!"
                },
                "17": {
                    "verse_nr": "17",
                    "verse": "Ang Dios sining mga tawo sang Israel nagpili sang aton mga katigulangan kag naghimo sa mga tawo nga isa ka daku nga pungsod, samtang didto sila nagaestar subong nga mga dumoluong sa Ehipto. Ginpagwa sila sang Dios sa Ehipto paagi sa iya daku nga gahom"
                },
                "18": {
                    "verse_nr": "18",
                    "verse": "kag sa sulod sang kwarenta ka tuig ginbatas niya sila sa desierto."
                },
                "19": {
                    "verse_nr": "19",
                    "verse": "Ginlaglag niya ang pito ka mga pungsod sa duta sang Canaan kag ginhimo niya ang iya mga tawo nga mga tag-iya sang kadutaan"
                },
                "20": {
                    "verse_nr": "20",
                    "verse": "sa sulod sang 450 ka tuig.\n\u201cSa tapos sini ginhatagan niya sila sing mga hukom tubtob sa panahon ni Samuel nga propeta."
                },
                "21": {
                    "verse_nr": "21",
                    "verse": "Kag sang nagpangayo sila sang isa ka hari, ginhatag sang Dios sa ila si Saul nga anak ni Kis, halin sa tribo ni Benjamin. Nanginhari sia nila sa sulod sang kwarenta ka tuig."
                },
                "22": {
                    "verse_nr": "22",
                    "verse": "Sang mapahalin sia, ginhimo sang Dios si David nga hari nila. Amo ini ang ginsiling sang Dios nahanungod sa iya: \u2018Nakita ko si David nga anak ni Jesse nga amo ang tawo nga nagapahamuot sa akon, kay isa sia ka tawo nga magahimo sang tanan nga luyag ko ipahimo sa iya.\u2019"
                },
                "23": {
                    "verse_nr": "23",
                    "verse": "Si Jesus nga kaliwat ni David, amo ang ginhimo sang Dios nga Manluluwas sang mga tawo sang Israel, suno sa iya ginsaad."
                },
                "24": {
                    "verse_nr": "24",
                    "verse": "Sa wala pa makasugod si Jesus sang iya bulohaton, nagwali si Juan sa tanan nga mga tawo sang Israel nga magbiya sila sa ila mga sala kag magpabautiso."
                },
                "25": {
                    "verse_nr": "25",
                    "verse": "Kag sang nagahingapos na si Juan sang iya bulohaton, nagsiling sia sa mga tawo, \u2018Sa inyo abi, sin-o bala ako? Indi ako ang ginapaabot ninyo. Pero tandai ninyo! Magaabot sia nga ulihi lang sa akon, pero indi ako takos sa paghubad sang higot sang iya mga sandalyas.\u2019"
                },
                "26": {
                    "verse_nr": "26",
                    "verse": "\u201cMga utod, mga kaliwat ni Abraham, kag tanan kamo nga mga Hentil nga nagasimba sa Dios: sa aton ginpadala ining balita sang kaluwasan!"
                },
                "27": {
                    "verse_nr": "27",
                    "verse": "Kay ang mga tawo nga nagaestar sa Jerusalem kag ang ila mga pangulo wala makahibalo nga si Jesus amo ang Manluluwas, kag wala man sila makahangop sang mga pulong sang mga propeta nga ginabasa sa tagsa ka Adlaw nga Inugpahuway. Pero sa ila pagkondenar kay Jesus natuman nila ang mga gintagna sang mga propeta."
                },
                "28": {
                    "verse_nr": "28",
                    "verse": "Kag bisan nga wala sila sing may makita nga kabangdanan nga pamatbatan sia sing kamatayon, ginpangayo nila kay Pilato nga ipapatay sia."
                },
                "29": {
                    "verse_nr": "29",
                    "verse": "Kag sang nahimo na nila ang tanan nga ginsiling sang mga Kasulatan nahanungod sa iya, gintaltal nila sia sa krus, kag ginbutang nila sia sa isa ka lulobngan."
                },
                "30": {
                    "verse_nr": "30",
                    "verse": "Pero ginbanhaw sia sang Dios gikan sa mga minatay"
                },
                "31": {
                    "verse_nr": "31",
                    "verse": "kag sa madamo nga mga inadlaw nagpakita sia sa ila nga mga nakapanglakaton upod sa iya halin sa Galilea pakadto sa Jerusalem. Karon mga saksi niya sila sa mga taga-Israel."
                },
                "32": {
                    "verse_nr": "32",
                    "verse": "Kag yari kami diri sa pagdala sa inyo sang Maayong Balita: ang ginsaad sang Dios sa aton mga katigulangan nga iya pagahimuon, iya na nahimo sa aton nga mga kaliwatan nila, paagi sa iya pagbanhaw kay Jesus. Kay nasulat sa ikaduha nga Salmo:\n\u2018Ikaw ang Anak ko,\nnangin-amay mo ako sa sini nga adlaw.\u2019"
                },
                "33": {
                    "verse_nr": "33",
                    "verse": "Kag yari kami diri sa pagdala sa inyo sang Maayong Balita: ang ginsaad sang Dios sa aton mga katigulangan nga iya pagahimuon, iya na nahimo sa aton nga mga kaliwatan nila, paagi sa iya pagbanhaw kay Jesus. Kay nasulat sa ikaduha nga Salmo:\n\u2018Ikaw ang Anak ko,\nnangin-amay mo ako sa sini nga adlaw.\u2019"
                },
                "34": {
                    "verse_nr": "34",
                    "verse": "Kag nahanungod sa pagbanhaw sa iya gikan sa mga minatay, indi na gid sia magbalik sa lawas nga madunot pa. Sa sini nga bagay nagsiling ang Dios:\n\u2018Ihatag ko sa inyo ang balaan kag pat-od nga mga pagpakamaayo\nnga akon ginsaad kay David.\u2019"
                },
                "35": {
                    "verse_nr": "35",
                    "verse": "Kag sa isa pa gid ka bahin sang kasulatan, nagsiling sia:\n\u2018Indi ka magtugot nga ang imo matutom nga alagad madunot sa lulobngan.\u2019"
                },
                "36": {
                    "verse_nr": "36",
                    "verse": "Kay sa tapos si David makaalagad sa mga tinutuyo sang Dios sa iya panahon, napatay sia kag ginlubong upod sang iya mga katigulangan, kag nadunot sia."
                },
                "37": {
                    "verse_nr": "37",
                    "verse": "Pero yadtong isa nga ginbanhaw sang Dios gikan sa mga minatay wala makaagom sang pagkadunot."
                },
                "38": {
                    "verse_nr": "38",
                    "verse": "Tanan kamo, mga utod ko, dapat makahibalo nga paagi kay Jesus ginawali sa inyo ang mensahe nahanungod sa kapatawaran sang mga sala, kag dapat kamo makahibalo nga ang tanan nga nagatuo sa iya ginahilway sa tanan nga sala. Ini nga paghilway indi mahimo sang Kasugoan ni Moises."
                },
                "39": {
                    "verse_nr": "39",
                    "verse": "Tanan kamo, mga utod ko, dapat makahibalo nga paagi kay Jesus ginawali sa inyo ang mensahe nahanungod sa kapatawaran sang mga sala, kag dapat kamo makahibalo nga ang tanan nga nagatuo sa iya ginahilway sa tanan nga sala. Ini nga paghilway indi mahimo sang Kasugoan ni Moises."
                },
                "40": {
                    "verse_nr": "40",
                    "verse": "Gani, mag-andam kamo, agod nga ang mga ginsiling sang mga propeta indi matabo sa inyo. Nagsiling sila"
                },
                "41": {
                    "verse_nr": "41",
                    "verse": "\u2018Tan-awa ninyo, kamo nga mga palayaguta!\nMagkatingala kamo kag magkalamatay!\nKay ang butang nga ginahimo ko sa inyo panahon\nisa ka butang nga indi gid kamo magpati,\nbisan pa may isa nga magsaysay sini sa inyo!\u2019\u201d"
                },
                "42": {
                    "verse_nr": "42",
                    "verse": "Kag sang si Pablo kag si Bernabe nagapagwa sa sinagoga, gin-agda sila sang mga tawo nga magbalik sa madason nga Adlaw nga Inugpahuway sa pagsugid sa ila sang dugang pa nahanungod sini nga mga butang."
                },
                "43": {
                    "verse_nr": "43",
                    "verse": "Sang makahalin na ang mga tawo sa pagtilipon, si Pablo kag si Bernabe ginsunod sang madamo nga mga Judio kag sang madamo nga mga Hentil nga nakonbertir sa pagtuluohan sang mga Judio. Naghambal ang mga apostoles sa ila kag ginpaisog sila sa pagpadayon sa pagkabuhi sa Dios nga nanginmaayo sa ila."
                },
                "44": {
                    "verse_nr": "44",
                    "verse": "Sang madason nga Adlaw nga Inugpahuway halos ang tanan nga mga pumoluyo sang banwa nagtipon sa pagpamati sang pulong sang Ginoo."
                },
                "45": {
                    "verse_nr": "45",
                    "verse": "Sang makita sang mga Judio ang kadamuon sang mga tawo, nahisa gid sila kag naghambal sila batok sa mga ginpanghambal ni Pablo kag ginpakahuy-an nila sia."
                },
                "46": {
                    "verse_nr": "46",
                    "verse": "Pero nagdugang pa gani ang kaisog ni Pablo kag ni Bernabe sa paghambal kag nagsiling sila: \u201cKinahanglan gid nga ihambal sing una sa inyo ang pulong sang Dios. Pero tungod kay ginasikway ninyo ini, kag wala ninyo ginakilala nga takos kamo sa pagbaton sang kabuhi nga wala sang katapusan, bayaan namon kamo kag magkadto sa mga Hentil."
                },
                "47": {
                    "verse_nr": "47",
                    "verse": "Kay amo ini ang sugo nga ginhatag sang Ginoo sa amon:\n\u2018Ginbutang ko ikaw nga manginkapawa sa mga Hentil,\nagod magdala sang kaluwasan para sa bug-os nga kalibutan.\u2019\u201d"
                },
                "48": {
                    "verse_nr": "48",
                    "verse": "Sang pagkabati sang mga Hentil sini nalipay sila kag gindayaw nila ang mensahe sang Ginoo, kag yadtong mga ginpili para sa kabuhi nga wala sing katapusan nangintumoluo."
                },
                "49": {
                    "verse_nr": "49",
                    "verse": "Naglapnag ang pulong sang Dios sa tanan nga lugar sadto nga rehiyon."
                },
                "50": {
                    "verse_nr": "50",
                    "verse": "Ugaling ginsugyot sang mga Judio ang kinilala nga mga tawo sa amo nga siudad, kag subong man ang mga Hentil nga mga babayi nga manggaranon nga nagasimba sa Dios. Ginsugdan nila ang paghingabot kay Pablo kag kay Bernabe, kag gintabog nila sila pa gwa sa ila rehiyon."
                },
                "51": {
                    "verse_nr": "51",
                    "verse": "Gintaktak sang mga apostoles ang yab-ok sa ila mga tiil batok sa ila, kag nagkadto sila sa Iconio."
                },
                "52": {
                    "verse_nr": "52",
                    "verse": "Ang mga gintuton-an sa Antioquia napun-an sang kalipay kag sang Espiritu Santo."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Amo man ini ang natabo sa Iconio: Nagkadto si Pablo kag si Bernabe sa sinagoga sang mga Judio kag tungod sang ila pagpanghambal madamo nga mga Judio kag mga Hentil ang nagtuo."
                },
                "2": {
                    "verse_nr": "2",
                    "verse": "Pero ang mga Judio nga indi magtuo nagsugyot sa mga Hentil kag naghilo sang ila mga hunahuna batok sa mga kautoran."
                },
                "3": {
                    "verse_nr": "3",
                    "verse": "Nagtener didto sing madugay ang mga apostoles. Nagpadayon sila sa pagwali nga may kaisog nahanungod sa Ginoo nga nagpamatuod nga ang ila mensahe nahanungod sa iya daku nga kaayo matuod, paagi sa paghatag sa ila sing gahom sa paghimo sing mga milagro kag katingalahan nga mga buhat."
                },
                "4": {
                    "verse_nr": "4",
                    "verse": "May pagbinahinbahin ang mga pumoluyo sang siudad: may iban nga nagdampig sa mga Judio, kag may iban nga nagdampig sa mga apostoles."
                },
                "5": {
                    "verse_nr": "5",
                    "verse": "Dayon nagplano ang iban sang mga Hentil kag ang iban sang mga Judio upod sa ila mga pangulo. Ginkaisahan nila nga sakiton kag batuhon ang mga apostoles."
                },
                "6": {
                    "verse_nr": "6",
                    "verse": "Sang mahibal-an ini sang mga apostoles nagpalagyo sila sa Listra kag sa Derbe, mga siudad nga sakop sang Lacaonia, kag sa palibot nga mga lugar."
                },
                "7": {
                    "verse_nr": "7",
                    "verse": "Didto ginwali nila ang Maayong Balita."
                },
                "8": {
                    "verse_nr": "8",
                    "verse": "May isa ka tawo didto sa Listra nga indi makalakat. Lupog sia halin sang iya pagkatawo kag wala gid makalakat."
                },
                "9": {
                    "verse_nr": "9",
                    "verse": "Samtang nagapungko sia didto nagpamati sia sang mga ginhambal ni Pablo. Nakita ni Pablo nga nagtuo sia kag sarang sia maayo, gani gintulok sia ni Pablo sing tadlong"
                },
                "10": {
                    "verse_nr": "10",
                    "verse": "kag ginsingganan sa mabaskog nga tingog, \u201cTindog ka sing tadlong sa imo mga tiil!\u201d Nagtumbo ang tawo kag naglakatlakat."
                },
                "11": {
                    "verse_nr": "11",
                    "verse": "Sang makita sang mga tawo ang ginhimo ni Pablo, nagsinggit sila sa ila kaugalingon nga linggwahe sa Lacaonia nga nagasiling, \u201cAng mga dios nanginsubong sang tawo kag nagpanaog sila sa aton!\u201d"
                },
                "12": {
                    "verse_nr": "12",
                    "verse": "Gintawag nila si Bernabe nga Zeus, kag si Pablo gintawag nila nga Hermes tungod kay sia amo ang manughambal."
                },
                "13": {
                    "verse_nr": "13",
                    "verse": "Nahamtang sa gwa sang banwa ang templo sang dios nga si Zeus. Ang pari ni Zeus nagdala sang toro nga mga baka kag mga bulak sa pwerta. Kay luyag niya kag sang mga tawo nga dulotan ang mga apostoles sang halad."
                },
                "14": {
                    "verse_nr": "14",
                    "verse": "Sang mahibal-an ni Bernabe kag ni Pablo ang ila pagahimuon, gingisi nila ang ila mga bayu kag nagdalagan sila sa tunga sang mga tawo nga nagasinggit"
                },
                "15": {
                    "verse_nr": "15",
                    "verse": "\u201cMga abyan, ngaa bala nga ginahimo ninyo ini? Mga tawo man lang kami nga kaangay ninyo! Yari kami diri sa pagdala sang Maayong Balita agod nga magbiya kamo sining walay pulos nga mga butang kag magbalik sa buhi nga Dios, nga amo ang nagtuga sang langit, duta, dagat, kag sang tanan nga yara sa ila."
                },
                "16": {
                    "verse_nr": "16",
                    "verse": "Sang una gintugot niya sa tanan nga mga tawo sa paglakat sa ila kaugalingon nga mga dalanon."
                },
                "17": {
                    "verse_nr": "17",
                    "verse": "Pero nagahatag sia pirme sang pagpamatuod sang iya kaugalingon paagi sa maayo nga mga butang nga iya ginapanghimo: ginahatagan niya kamo sang ulan halin sa langit kag mga patubas sa nagakaigo nga mga tinion. Ginahatagan niya kamo sing pagkaon kag ginapuno niya ang inyo mga tagipusoon sing kalipay.\u201d"
                },
                "18": {
                    "verse_nr": "18",
                    "verse": "Bisan amo na ini ang mga ginpanghambal sang mga apostoles, indi pa nila mapunggan ang mga tawo sa pagdulot sa ila sing halad."
                },
                "19": {
                    "verse_nr": "19",
                    "verse": "May mga Judio nga nag-abot halin sa Antioquia sang Pisidia, kag halin sa Iconio nga naghaylo sa mga tawo sa pagbuylog sa ila. Ginbato nila si Pablo, kag ginsagnoy nila sia pakadto sa gwa sang banwa. Abi nila patay na sia."
                },
                "20": {
                    "verse_nr": "20",
                    "verse": "Pero sang pagtipon sang mga gintuton-an sa palibot niya, nagbangon sia kag nagbalik sa banwa. Sang madason nga adlaw nagkadto sila ni Bernabe sa Derbe."
                },
                "21": {
                    "verse_nr": "21",
                    "verse": "Ginwali ni Pablo kag ni Bernabe ang Maayong Balita sa Derbe kag madamo ang ila nadaog nga mangingintuton-an sang Ginoo. Sa tapos sini nagbalik sila sa Listra kag nagpadayon sa Iconio, kag dayon nagkadto sila sa Antioquia sa Pisidia."
                },
                "22": {
                    "verse_nr": "22",
                    "verse": "Ginpabakod nila ang mga tumoluo kag ginpaisog sila sa pagpadayon sa pagtuo. Sa ila pagpanudlo nagsiling sila, \u201cMadamo nga mga kabudlayan ang aton dapat pagaagihan sa pagsulod sa Ginharian sang Dios.\u201d"
                },
                "23": {
                    "verse_nr": "23",
                    "verse": "Nagpili sila sa tagsa ka iglesia sing mga katigulangan kag upod sa mga pagpangamuyo kag pagpuasa gintugyan nila sila sa Ginoo nga ila gintuohan."
                },
                "24": {
                    "verse_nr": "24",
                    "verse": "Kag sang nakaagi sila sa mga lugar nga sakop sang Pisidia, nagkadto sila sa Panfilia."
                },
                "25": {
                    "verse_nr": "25",
                    "verse": "Nagwali sila sang Maayong Balita sa Perge kag nagdulhog sila sa Atalia."
                },
                "26": {
                    "verse_nr": "26",
                    "verse": "Halin didto nagpanakayon sila pabalik sa Antioquia, ang lugar sa diin gintugyan sila sa pag-atipan sang Dios tungod sang bulohaton nga natapos na nila."
                },
                "27": {
                    "verse_nr": "27",
                    "verse": "Sang pag-abot nila sa Antioquia, gintipon nila ang mga katapo sang iglesia kag ginsugid nila ang tanan nga ginhimo sang Dios paagi sa ila, kag kon paano ang pagbukas sang Dios sang kahigayunan, agod magtuo ang mga Hentil."
                },
                "28": {
                    "verse_nr": "28",
                    "verse": "Si Pablo kag si Bernabe nagtener didto sing madugay upod sa mga gintuton-an."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "May mga tawo halin sa Judea nga nagkadto sa Antioquia kag nagtudlo sa mga kautoran, \u201cIndi kamo maluwas kon indi kamo magpatuli, suno sa ginatudlo sang Kasugoan ni Moises.\u201d"
                },
                "2": {
                    "verse_nr": "2",
                    "verse": "Mainit ang pagpakigbais ni Pablo kag ni Bernabe batok sa ila nahanungod sini, gani nagpamat-od ang mga kautoran nga palakton si Pablo kag si Bernabe sa Jerusalem nga updan sang iban nga mga taga-Antioquia, agod nga mapakigkitaan nila ang mga apostoles kag mga katigulangan sang iglesia nahanungod sini nga butang."
                },
                "3": {
                    "verse_nr": "3",
                    "verse": "Ginpalakat sila sang iglesia kag sa ila pag-agi sa Fenicia kag Samaria, nagsugid sila kon paano ang pagliso sang mga Hentil sa Dios. Nalipay gid ang tanan nga mga kautoran tungod sini nga balita."
                },
                "4": {
                    "verse_nr": "4",
                    "verse": "Sa ila pag-abot sa Jerusalem ginbaton sila sang iglesia kag sang mga apostoles kag sang mga katigulangan. Ginsugid nila ang tanan nga ginhimo sang Dios paagi sa ila."
                },
                "5": {
                    "verse_nr": "5",
                    "verse": "Pero may pila ka mga tumoluo nga sang una katapo sang partido sang mga Fariseo nga nagtindog kag nagsiling, \u201cKinahanglan nga tulion ang mga Hentil kag patumanon sang Kasugoan ni Moises.\u201d"
                },
                "6": {
                    "verse_nr": "6",
                    "verse": "Gani naghinun-anon ang mga apostoles kag ang mga katigulangan sang iglesia sa pagpatugsiling sini nga butang."
                },
                "7": {
                    "verse_nr": "7",
                    "verse": "Sa tapos sang malawig nga pagbaisay nagtindog si Pedro kag nagsiling, \u201cMga utod, inyo nahibaluan nga madugay na ako ginpili sang Dios sa pagwali sang Maayong Balita sa mga Hentil, agod nga makabati sila sini kag magtuo."
                },
                "8": {
                    "verse_nr": "8",
                    "verse": "Kag ang Dios nga nakahibalo sang tagipusoon sang mga tawo nagpakita sang iya pagbaton sa mga Hentil paagi sa iya paghatag sa ila sang Espiritu Santo, subong sang iya paghatag man sini sa aton."
                },
                "9": {
                    "verse_nr": "9",
                    "verse": "Wala sia sing pinilian sa aton kag sa ila. Ginpatawad niya ang ila mga sala tungod kay nagatuo sila."
                },
                "10": {
                    "verse_nr": "10",
                    "verse": "Ti, karon, ngaa bala nga ginatilawan ninyo ang Dios sa pagpapas-an sa mga gintuton-an sang palas-anon nga indi gani madala sang aton mga katigulangan kag bisan kita mismo indi man makadala?"
                },
                "11": {
                    "verse_nr": "11",
                    "verse": "Indi amo ina! Nagatuo kita nga paagi sa kaayo ni Ginoong Jesus ginluwas kita kag amo man sila.\u201d"
                },
                "12": {
                    "verse_nr": "12",
                    "verse": "Naghipos ang bug-os nga grupo sang mabatian nila ang tanan nga ginsugid ni Bernabe kag ni Pablo nahanungod sang mga katilingalahan kag mga milagro nga ginhimo sang Dios sa mga Hentil paagi sa ila."
                },
                "13": {
                    "verse_nr": "13",
                    "verse": "Sang makatapos sila hambal, si Santiago nagsiling, \u201cMga utod, pamatii ninyo ako!"
                },
                "14": {
                    "verse_nr": "14",
                    "verse": "Bag-o lang ni Simon ginsaysay kon paano ginpakita sang Dios una ang iya kabalaka sa mga Hentil paagi sa pagkuha niya sa tunga nila sang mga tawo nga mangin-iya."
                },
                "15": {
                    "verse_nr": "15",
                    "verse": "Ang mga ginhambal sang mga propeta nagasinanto gid sa ginasiling sang kasulatan"
                },
                "16": {
                    "verse_nr": "16",
                    "verse": "\u2018Sa tapos sini magabalik ako,\nkag ibalik ko ang napukan nga ginharian ni David,\npatindugon ko ini gikan sa iya pagkarumpag\nkag pabakuron ko ini liwat, siling sang Ginoo."
                },
                "17": {
                    "verse_nr": "17",
                    "verse": "Gani ang tanan nga mga tawo magapalapit sa akon,\nang tanan nga mga Hentil nga akon gintawag nga mangin-akon kaugalingon."
                },
                "18": {
                    "verse_nr": "18",
                    "verse": "Amo ini ang ginasiling sang Ginoo nga madugay na nagpabutyag sini.\u2019\u201d"
                },
                "19": {
                    "verse_nr": "19",
                    "verse": "Si Santiago nagpadayon sa pagsiling, \u201cAng akon panghunahuna amo ini: indi na naton pagpabudlayan ang mga Hentil nga nagabalik sa Dios."
                },
                "20": {
                    "verse_nr": "20",
                    "verse": "Sa baylo, sulatan naton sila kag singganon nga indi sila magkaon sang mga pagkaon nga nahalad sa mga diosdios, tungod kay nadagtaan ini, maglikaw sila sa pagpakighilawas, kag indi magkaon sang mga sapat nga napatay paagi sa pagkuga kag indi man magkaon sang dugo."
                },
                "21": {
                    "verse_nr": "21",
                    "verse": "Kay madugay na gid nga ginabasa ang Kasugoan ni Moises sa mga sinagoga sa tagsa ka Adlaw nga Inugpahuway kag ang iya mga pulong ginawali sa tagsa ka banwa.\u201d"
                },
                "22": {
                    "verse_nr": "22",
                    "verse": "Dayon ang mga apostoles kag ang mga katigulangan sang iglesia kag ang bug-os nga iglesia, naghisugot sa pagpili sang pila ka mga lalaki gikan sa ila grupo, nga ipadala sa Antioquia upod kay Pablo kag kay Bernabe. Ginpili nila si Judas nga ginatawag si Barsabas kag si Silas. Ini sila nga duha ginataha gid sang mga kautoran."
                },
                "23": {
                    "verse_nr": "23",
                    "verse": "Nagpadala sila sang sulat paagi sa ila:\n\u201cKami nga mga apostoles kag ang mga katigulangan sang iglesia, nga inyo mga utod, nagapadala sang amon mga pag-abiabi sa tanan nga mga kautoran nga mga Hentil nga nagaestar sa Antioquia, Siria kag Cilicia."
                },
                "24": {
                    "verse_nr": "24",
                    "verse": "Nakabati kami nga may mga tawo gikan sa amon nga nagkadto sa inyo nga naggamo kag nagtublag sa inyo tungod sang ila mga ginpanghambal. Wala kami maghatag sa ila sang mga pagtudlo sa paghimo sini."
                },
                "25": {
                    "verse_nr": "25",
                    "verse": "Gani naghinun-anon kami kag naghisugot sa pagpili sang mga tawo nga ipadala sa inyo. Maupod sila sa aton pinalangga nga mga abyan nga si Bernabe kag si Pablo"
                },
                "26": {
                    "verse_nr": "26",
                    "verse": "nga nagrisgo sang ila mga kabuhi sa pag-alagad sa aton Ginoong Jesu-Cristo."
                },
                "27": {
                    "verse_nr": "27",
                    "verse": "Gani, amon ginapadala sa inyo si Judas kag si Silas nga sila mismo magasugid sa inyo sang amo man nga mga butang nga natugon sa sini nga sulat."
                },
                "28": {
                    "verse_nr": "28",
                    "verse": "Kay ginpakamaayo sang Espiritu Santo kag ginpakamaayo man namon nga indi pag-ibutang sa inyo ang iban pa nga mga kabug-atan luas sa sining kinahanglanon nga mga pagsulondan"
                },
                "29": {
                    "verse_nr": "29",
                    "verse": "indi kamo magkaon sang pagkaon nga nahalad sa mga diosdios. Indi kamo magkaon sang dugo. Indi kamo magkaon sang mga sapat nga napatay paagi sa kuga. Indi kamo magpakighilawas. Maayo gid sa inyo kon maglikaw kamo sa paghimo sini nga mga butang. Paalam sa inyo.\u201d"
                },
                "30": {
                    "verse_nr": "30",
                    "verse": "Ini nga mga mensahero ginpalakat kag nagkadto sila sa Antioquia, sa diin gintipon nila ang bug-os nga grupo sang mga tumoluo kag ginhatag sa ila ang sulat."
                },
                "31": {
                    "verse_nr": "31",
                    "verse": "Sang mabasahan sang mga tawo ang sulat, nalipay gid sila tungod sang mensahe sang pagpabakod."
                },
                "32": {
                    "verse_nr": "32",
                    "verse": "Si Judas kag si Silas nga sila mismo mga propeta, naghambal sing malawig sa mga utod sa pagpaisog kag sa pagpabakod sa ila."
                },
                "33": {
                    "verse_nr": "33",
                    "verse": "Sa tapos sila makapabilin didto sing pila ka adlaw, ginpalakat sila sang mga kautoran sa paghidait, kag nagbalik sila sa mga nagpadala sa ila."
                },
                "34": {
                    "verse_nr": "34",
                    "verse": ""
                },
                "35": {
                    "verse_nr": "35",
                    "verse": "Nagtener si Pablo kag si Bernabe sing pila ka adlaw sa Antioquia kag upod sa iban nagpanudlo kag nagwali sila sang pulong sang Ginoo."
                },
                "36": {
                    "verse_nr": "36",
                    "verse": "Sa tapos ang pila ka adlaw nagsiling si Pablo kay Bernabe, \u201cMabalik kita sa tanan nga mga siudad nga aton ginwalihan sang pulong sang Ginoo kag bisitahon ta ang mga kautoran agod nga mahibaluan ta kon paano sila sa ila pagtuo.\u201d"
                },
                "37": {
                    "verse_nr": "37",
                    "verse": "Luyag ni Bernabe nga dalhon upod sa ila si Juan nga ginahingalanan man Marcos"
                },
                "38": {
                    "verse_nr": "38",
                    "verse": "pero ginhunahuna ni Pablo nga indi maayo nga dalhon sia tungod kay wala sia nagpabilin upod sa ila tubtob sa katapusan sang ila bulohaton kundi nagpauli sia kag ginbayaan niya sila sa Panfilia."
                },
                "39": {
                    "verse_nr": "39",
                    "verse": "Mainit ang ila pagbaisay kag nagbulagay sila: gindala ni Bernabe si Marcos kag nagpanakayon sila pakadto sa Cipre"
                },
                "40": {
                    "verse_nr": "40",
                    "verse": "samtang si Pablo iya nagpili kay Silas kag naglakat sila sa tapos matugyan sila sang mga kautoran sa pagtatap sang Ginoo."
                },
                "41": {
                    "verse_nr": "41",
                    "verse": "Ginlatas niya ang Siria kag Cilicia sa pagpabakod sang mga iglesia."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Nagpanglakaton si Pablo kag nakaabot sia sa Derbe kag sa Listra. May isa ka gintuton-an nga nagaestar didto nga ginahingalanan kay Timoteo. Ang iya iloy isa man ka tumoluo nga Judio, pero ang iya amay isa ka Griego."
                },
                "2": {
                    "verse_nr": "2",
                    "verse": "Ang tanan nga mga kautoran sa Listra kag sa Iconio naghambal nga si Timoteo isa ka maayo nga tawo."
                },
                "3": {
                    "verse_nr": "3",
                    "verse": "Luyag ni Pablo nga dalhon si Timoteo upod sa iya, gani gintuli niya sia. Ginhimo niya ini tungod kay ang tanan nga mga Judio nga nagaestar sa sadto nga mga lugar nakahibalo nga Griego ang amay ni Timoteo."
                },
                "4": {
                    "verse_nr": "4",
                    "verse": "Kag sa ila pagpanghapithapit sa mga kabanwahanan, ginpaalinton nila sa mga tumoluo ang mga pagsulondan nga ginkaisahan sang mga apostoles kag mga katigulangan sang iglesia sa Jerusalem, kag ginsingganan sila nga tumanon nila yadto nga mga pagsulondan."
                },
                "5": {
                    "verse_nr": "5",
                    "verse": "Gani nagbakod pa gid ang mga iglesia sa pagtuo kag nagdugang ang ila kadamuon adlaw-adlaw."
                },
                "6": {
                    "verse_nr": "6",
                    "verse": "Nagpanglakaton sila sa mga kadutaan sang Frigia kag Galacia tungod kay ang Espiritu Santo nagdumili sa ila sa pagwali sang mensahe sa probinsya sang Asia."
                },
                "7": {
                    "verse_nr": "7",
                    "verse": "Sang nakalambot sila sa dulonan sang Misia, nagtinguha sila sa pagkadto sa probinsya sang Bitinia, pero wala sila pagtugoti sang Espiritu ni Jesus."
                },
                "8": {
                    "verse_nr": "8",
                    "verse": "Gani nagpadayon sila sa paglakat nga nag-agi sa Misia kag nagdulhog pakadto sa Troas."
                },
                "9": {
                    "verse_nr": "9",
                    "verse": "Sadto nga gab-i may palanan-awon si Pablo sa diin nakita niya ang isa ka tawo nga taga-Macedonia nga nagatindog kag nagapakitluoy sa iya nga nagasiling, \u201cTabok ka diri sa Macedonia kag tabangi kami!\u201d"
                },
                "10": {
                    "verse_nr": "10",
                    "verse": "Sa gilayon, sa tapos sining palanan-awon ni Pablo, naghimos kami sa pagkadto sa Macedonia, kay napat-od namon nga ang Dios nagtawag sa amon sa pagwali sang Maayong Balita sa mga pumoluyo didto."
                },
                "11": {
                    "verse_nr": "11",
                    "verse": "Nagsakay kami sa sakayan halin sa Troas kag deretso nga nagpadulong kami sa Samotracia, kag sang madason nga adlaw nagdungka kami sa Neapolis."
                },
                "12": {
                    "verse_nr": "12",
                    "verse": "Gikan didto nagkadto kami sa Filipos, ang labing daku nga siudad sa distrito sang Macedonia nga ginagamhan sang mga taga-Roma. Nagtener kami sing pila ka adlaw sa amo nga siudad."
                },
                "13": {
                    "verse_nr": "13",
                    "verse": "Sang Adlaw nga Inugpahuway naggwa kami sa siudad kag nagkadto sa pangpang sang suba kay naghunahuna kami nga may lugar didto nga ginatipunan sang mga Judio sa pagpangamuyo. Nagpungko kami kag nagsugilanon sa mga babayi nga nagtipon didto."
                },
                "14": {
                    "verse_nr": "14",
                    "verse": "Ang isa sang mga nagpamati sa amon amo si Lidya nga taga-Tiatira, isa ka manugbaligya sang tela nga granate nga malahalon. Isa sia ka babayi nga nagasimba sa Dios kag ginbuksan sang Ginoo ang iya painuino sa pagbaton sang mga ginhambal ni Pablo."
                },
                "15": {
                    "verse_nr": "15",
                    "verse": "Sa tapos mabautisohan sia kag ang tanan nga sakop sang iya panimalay, gin-agda niya kami, \u201cDidto kamo dayon sa akon balay kon nagahunahuna kamo nga isa na ako ka matuod nga tumoluo sang Ginoo.\u201d Sang ulihi ginbaton namon ang iya pangagda."
                },
                "16": {
                    "verse_nr": "16",
                    "verse": "Sang isa sadto ka adlaw, sang nagapakadto kami sa lugar nga ginatipunan sa pagpangamuyo, ginsugata kami sang isa ka ulipon nga babayi nga makasugid sang palaabuton tungod kay may espiritu nga malaut nga nagagahom sa iya. Nakapangwarta ang iya mga agalon paagi sa iya pagpanagna sang palaabuton."
                },
                "17": {
                    "verse_nr": "17",
                    "verse": "Ginsunod niya si Pablo kag kami samtang sia nagasinggit, \u201cIni nga mga tawo mga alagad sang Labing Mataas nga Dios! Ginawali nila sa inyo kon sa ano nga paagi kamo maluwas!\u201d"
                },
                "18": {
                    "verse_nr": "18",
                    "verse": "Ginhimo niya ini sa madamo nga mga inadlaw tubtob nga tinak-an si Pablo kag nagliso sia sa iya, kag ginsingganan niya ang espiritu, \u201cSa ngalan ni Jesu-Cristo ginamanduan ko ikaw sa paggwa sa iya!\u201d Naggwa ang espiritu sa iya sa sadto gid nga tion."
                },
                "19": {
                    "verse_nr": "19",
                    "verse": "Sang matalupangdan sang iya mga agalon nga nadulaan sila sing kahigayunan nga makapangwarta, gindakop nila si Pablo kag si Silas kag ginsagnoy sila pakadto sa mga awtoridad nga ato didto sa plasa."
                },
                "20": {
                    "verse_nr": "20",
                    "verse": "Gindala nila sila sa mga opisyales nga Romanhon kag nagsiling, \u201cIni nga mga tawo mga Judio kag nagagamo sila diri sa aton siudad."
                },
                "21": {
                    "verse_nr": "21",
                    "verse": "Nagatudlo sila sing mga kinabatasan nga batok sa aton kasugoan. Mga Romanhon kita kag indi kita makabaton kag makahimo sini nga mga kinabatasan.\u201d"
                },
                "22": {
                    "verse_nr": "22",
                    "verse": "Madamo nga mga tawo ang nagpuli sa pagsakit sa ila.\nGinpanggisi sang mga opisyales ang mga bayu ni Pablo kag ni Silas kag nagmando nga hanuton sila."
                },
                "23": {
                    "verse_nr": "23",
                    "verse": "Sa tapos nga mahanot sila sing madamo, ginbilanggo sila kag ang bantay sang bilangguan ginmanduan nga bantayan sila sing maayo."
                },
                "24": {
                    "verse_nr": "24",
                    "verse": "Sang mabaton sang bantay ini nga mando, ginbutang niya sila didto sa sulod gid nga selda kag gingapos ang ila mga tiil sa tunga sang mabug-at kag mga gingutiban nga tapi."
                },
                "25": {
                    "verse_nr": "25",
                    "verse": "Sang mga tungang gab-i, nagpangamuyo si Pablo kag si Silas kag nagkanta sa pagdayaw sa Dios, kag ang iban nga mga binilanggo nagpamati sa ila."
                },
                "26": {
                    "verse_nr": "26",
                    "verse": "Sa hinali naglinog sing mabaskog kag nagtay-og ang bilangguan tubtob sa iya mga sadsaran. Sa gilayon nag-abri ang tanan nga mga pwertahan sang bilangguan kag nagkalahukas ang mga kadena sa tanan nga mga binilanggo."
                },
                "27": {
                    "verse_nr": "27",
                    "verse": "Nagbugtaw ang bantay, kag sang makita niya nga nabuksan ang mga pwertahan sang bilangguan, naghunahuna sia nga nakapalagyo ang mga binilanggo. Gani gingabot niya ang iya espada sa tuyo nga manginmatay sia."
                },
                "28": {
                    "verse_nr": "28",
                    "verse": "Pero nagsinggit si Pablo sing mabaskog, \u201cIndi paghaliti ang imo kaugalingon! Yari kami diri tanan!\u201d"
                },
                "29": {
                    "verse_nr": "29",
                    "verse": "Nagpangayo ang bantay sang suga kag dalidali sia nga nagsulod kag nagluhod nga nagapalangurog sa atubang ni Pablo kag ni Silas."
                },
                "30": {
                    "verse_nr": "30",
                    "verse": "Dayon iya sila gindala pa gwa kag ginpamangkot, \u201cAno bala ang himuon ko, mga sir, agod nga maluwas ako?\u201d"
                },
                "31": {
                    "verse_nr": "31",
                    "verse": "Nagsabat sila, \u201cMagtuo ka kay Ginoong Jesus kag maluwas ka, ikaw kag ang imo panimalay.\u201d"
                },
                "32": {
                    "verse_nr": "32",
                    "verse": "Kag ginwali nila ang pulong sang Ginoo sa iya kag sa tanan nga yara sa iya balay."
                },
                "33": {
                    "verse_nr": "33",
                    "verse": "Sa sadto gid nga tion sang kagab-ihon gindala sila sang bantay kag ginhugasan ang ila mga pilas kag sa gilayon ang bantay kag ang bug-os niya nga panimalay ginbautisohan."
                },
                "34": {
                    "verse_nr": "34",
                    "verse": "Gindala niya si Pablo kag si Silas sa iya balay kag ginhatagan sila sang pagkaon. Sia kag ang iya bug-os nga panimalay napuno sang kalipay tungod kay karon nagatuo sila sa Dios."
                },
                "35": {
                    "verse_nr": "35",
                    "verse": "Sang madason nga aga ang mga awtoridad nga Romanhon nagpadala sa mga pulis nga may mando, \u201cBuy-i yadto nga mga tawo.\u201d"
                },
                "36": {
                    "verse_nr": "36",
                    "verse": "Kag nagsiling ang bantay kay Pablo, \u201cNagpadala sang mando ang mga pangulo nga buy-an kamo nga duha ni Silas. Gani makagwa na kamo kag makalakat sa paghidait.\u201d"
                },
                "37": {
                    "verse_nr": "37",
                    "verse": "Pero nagsiling si Pablo sa mga pulis, \u201cWala kami sing sala, pero ginhanot kami nila sa atubang sang mga tawo, bisan kami mga pumoluyo sang Roma! Dayon ginpabilanggo nila kami, kag karon pagwaon lang nila kami sing tago? Indi mahimo! Kinahanglan magkadto diri ang mga pangulo nga Romanhon kag sila gid ang magpagwa sa amon.\u201d"
                },
                "38": {
                    "verse_nr": "38",
                    "verse": "Ginsugid sang mga pulis ang mga ginhambal ni Pablo sa mga pangulo nga Romanhon kag sang pagkabati nila nga si Pablo kag si Silas mga Romanhon, kinulbaan sila."
                },
                "39": {
                    "verse_nr": "39",
                    "verse": "Gani, nagkadto sila sa bilangguan kag nagpangayo sila sing pasaylo, kag ginpagwa nila sila kag ginpangabay nga maghalin sila sa siudad."
                },
                "40": {
                    "verse_nr": "40",
                    "verse": "Sang makagwa si Pablo kag si Silas sa bilangguan nagkadto sila sa balay ni Lidya. Didto nagpakigkita sa ila ang mga kautoran kag sa tapos malaygayan nila sila sa pagpabakod sa ila, naglakat sila."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Nag-agi si Pablo kag si Silas sa Anfipolis kag Apolonia kag nakaabot sila sa Tesalonica sa diin may isa ka sinagoga sang mga Judio didto."
                },
                "2": {
                    "verse_nr": "2",
                    "verse": "Suno sa iya kinabatasan nagkadto si Pablo sa sinagoga. Sa sulod sang tatlo ka simana nakigbais sia didto sa mga tawo kag gingamit niya ang mga Kasulatan"
                },
                "3": {
                    "verse_nr": "3",
                    "verse": "sa pagsaysay kag sa pagpamatuod nga ang Cristo kinahanglan mag-antos kag mabanhaw gikan sa mga minatay. Nagsiling si Pablo, \u201cIning Jesus nga akon ginasugid sa inyo amo ang Cristo.\u201d"
                },
                "4": {
                    "verse_nr": "4",
                    "verse": "Ang iban sa ila nahaylo sang iya ginsiling kag nagbuylog sila kay Pablo kag kay Silas. Nagbuylog man sa ila ang daku nga grupo sang mga Griego nga nagasimba sa Dios kag subong man ang madamo sang kinilala nga mga kababayin-an."
                },
                "5": {
                    "verse_nr": "5",
                    "verse": "Pero nahisa ang mga Judio kag gintipon nila ang iban nga mga hurong sa mga dalan. Sang makatipon sila sing madamo nga mga tawo nagtuga sila sang kinagamo sa bug-os nga siudad. Gingubat nila ang balay ni Jason sa pagpangita kay Pablo kag kay Silas agod madala sila sa atubang sang mga tawo."
                },
                "6": {
                    "verse_nr": "6",
                    "verse": "Pero sang wala nila sila makita, ila ginsagnoy si Jason kag ang pila ka mga kautoran sa atubang sang mga awtoridad sang siudad kag nagsinggit, \u201cIni nga mga tawo nagatuga sing gamo bisan diin lang. Karon nag-abot sila sa aton siudad"
                },
                "7": {
                    "verse_nr": "7",
                    "verse": "kag gintago sila ni Jason sa iya balay. Ginalapas nila ang mga kasugoan sang Emperador kay nagasiling sila nga may isa pa ka hari nga ginahingalanan kay Jesus.\u201d"
                },
                "8": {
                    "verse_nr": "8",
                    "verse": "Ang ila ginpanghambal nagpagamo sang mga tawo kag sang mga awtoridad sang siudad."
                },
                "9": {
                    "verse_nr": "9",
                    "verse": "Ginpabayad sang mga awtoridad si Jason kag ang iya mga kaupdanan sing piyansa, kag dayon ginbuy-an sila."
                },
                "10": {
                    "verse_nr": "10",
                    "verse": "Sang pagkagab-i ginpadala sang mga tumoluo si Pablo kag si Silas pakadto sa Berea. Sang pag-abot nila didto, nagkadto sila sa sinagoga sang mga Judio."
                },
                "11": {
                    "verse_nr": "11",
                    "verse": "Ang mga tawo didto mas labi pa ka handa sa pagbaton sang ginatudlo sang sa mga taga-Tesalonica. Nagpamati sila nga may daku nga kakunyag sa mensahe kag ginausisa nila adlaw-adlaw ang mga Kasulatan kon bala ang ginahambal ni Pablo matuod gid."
                },
                "12": {
                    "verse_nr": "12",
                    "verse": "Madamo sa ila ang nagtuluo lakip ang kinilala nga mga babayi kag mga lalaki nga taga-Gresia."
                },
                "13": {
                    "verse_nr": "13",
                    "verse": "Pero sang nakabati ang mga Judio sa Tesalonica nga si Pablo nagwali man sa Berea sang pulong sang Dios, nagkadto sila didto kag ginsugyot nila ang mga tawo sa paggamo."
                },
                "14": {
                    "verse_nr": "14",
                    "verse": "Sa gilayon ginpalakat sang mga kautoran si Pablo pakadto sa baybayon, pero si Silas kag si Timoteo nagpabilin sa Berea."
                },
                "15": {
                    "verse_nr": "15",
                    "verse": "Ang mga tawo nga nagdul-ong kay Pablo nag-upod sa iya tubtob sa Atenas. Dayon nagbalik sila sa Berea nga dala ang tugon ni Pablo kay Silas kag kay Timoteo nga mag-apas sila sa iya gilayon."
                },
                "16": {
                    "verse_nr": "16",
                    "verse": "Samtang nagahulat si Pablo kay Silas kag kay Timoteo sa Atenas, natublag gid sia sang makita niya ang kadamuon sang mga diosdios sa siudad."
                },
                "17": {
                    "verse_nr": "17",
                    "verse": "Gani sa sulod sang sinagoga nagpakigbais sia sa mga Judio kag mga Hentil nga nagasimba sa Dios, kag nagpakigbais man sia adlaw-adlaw sa mga tawo nga masugata niya sa plasa."
                },
                "18": {
                    "verse_nr": "18",
                    "verse": "May mga Epicureo kag Estoico nga mga manunodlo nga nagpakigbais man sa iya. Ang iban sa ila nagpamangkot, \u201cAno bala ang ginasugid sining tikalon?\u201d\nAng iban nagsiling, \u201cDaw lain naman ini nga mga dios ang ginawali niya.\u201d Ginsiling nila ini tungod kay si Pablo nagwali nahanungod kay Jesus kag sang pagkabanhaw"
                },
                "19": {
                    "verse_nr": "19",
                    "verse": "Gani gin-agda kag gindala nila si Pablo sa atubang sang konseho sang siudad nga ginatawag Areopago. Nagsiling sila sa iya, \u201cLuyag namon mahibaluan ining bag-o nga pagtulon-an nga imo ginatudlo."
                },
                "20": {
                    "verse_nr": "20",
                    "verse": "Ang iban nga mga butang nga amon nabatian sa imo ginatudlo bag-o sa amon, gani luyag namon mahibaluan ang kahulogan sini.\u201d ("
                },
                "21": {
                    "verse_nr": "21",
                    "verse": "Kay ang tanan nga mga taga-Atenas kag subong man ang mga dumoluong nga nagaestar didto wala na sing ginahimo kundi sa pagsugid kag sa pagpamati sang labing bag-o nga mga butang.)"
                },
                "22": {
                    "verse_nr": "22",
                    "verse": "Nagtindog si Pablo sa atubang sang konseho sang siudad kag nagsiling, \u201cMga taga-Atenas! Nakita ko nga sa tanan nga butang tama gid sa inyo ka relihiyoso."
                },
                "23": {
                    "verse_nr": "23",
                    "verse": "Kay sa akon paglibot sa inyo siudad kag sa pagtan-aw ko sang mga lugar nga inyo ginasimbahan, may nakita man ako nga altar nga nasulatan, \u2018Sa Wala Makilal-i nga Dios.\u2019 Gani ang inyo ginasimba nga wala ninyo makilala, amo ang akon subong ginawali sa inyo."
                },
                "24": {
                    "verse_nr": "24",
                    "verse": "Ang Dios nga naghimo sang kalibutan kag sang tanan nga yara sa kalibutan, amo ang Ginoo sang langit kag sang duta. Sia wala nagaestar sa mga templo nga ginhimo sang mga tawo."
                },
                "25": {
                    "verse_nr": "25",
                    "verse": "Wala man sia nagakinahanglan sang bisan ano nga sarang mahatag sang tawo paagi sa ila pagpangabudlay para sa iya, kay sia gid ang nagahatag sang kabuhi kag ginhawa kag sang tanan nga mga butang sa tanan nga mga tawo."
                },
                "26": {
                    "verse_nr": "26",
                    "verse": "Gikan sa isa ka tawo gintuga niya ang tanan nga mga rasa sang mga tawo kag ginpaestar sila sa tanan nga bahin sang bug-os nga kalibutan. Napahamtang na niya nga daan ang tanan nga mga panahon kag ang mga dulonan sang mga lugar nga pagaestaran nila."
                },
                "27": {
                    "verse_nr": "27",
                    "verse": "Ginhimo niya ini agod nga pangitaon nila sia kag basi pa lang nga mabatyagan nila sia sa ila pagpangita sa iya. Pero ang matuod nga ang Dios indi malayo sa tagsatagsa sa aton"
                },
                "28": {
                    "verse_nr": "28",
                    "verse": "kay\n\u2018Sa iya kita nagakabuhi, nagagiho kag nangin-amo.\u2019\nSubong sang ginasiling sang iban sang inyo mga manugbinalaybay,\n\u2018Kita man mga anak niya.\u2019"
                },
                "29": {
                    "verse_nr": "29",
                    "verse": "Tungod kay mga anak kita sang Dios, indi kita maghunahuna nga ang kinaugali sang Dios subong sang imahen nga nahimo sa bulawan, pilak ukon bato, ukon ano man nga ginsilsil sang sampaton nga tawo."
                },
                "30": {
                    "verse_nr": "30",
                    "verse": "Ginpaligad sang Dios ang mga panag-on sang wala pa makakilala ang mga tawo sa iya, pero karon iya ginasugo ang tanan nga mga tawo bisan diin sa pagbiya sang ila malaut nga mga pagginawi."
                },
                "31": {
                    "verse_nr": "31",
                    "verse": "Kay may napat-od sia nga adlaw nga pagahukman niya sing matarong ang bug-os nga kalibutan paagi sa isa ka tawo nga iya ginpili. Ginpamatud-an niya ini sa tanan paagi sa iya pagbanhaw sang amo nga tawo!\u201d"
                },
                "32": {
                    "verse_nr": "32",
                    "verse": "Sang pagkabati nila kay Pablo nga nagahambal nahanungod sang pagkabanhaw sa mga minatay, ang iban sa ila nagyaguta sa iya, pero ang iban nagsiling sa iya, \u201cLuyag kami mamati liwat sa imo nga nagahambal nahanungod sini nga butang.\u201d"
                },
                "33": {
                    "verse_nr": "33",
                    "verse": "Gani naghalin si Pablo sa sadto nga pagtililipon."
                },
                "34": {
                    "verse_nr": "34",
                    "verse": "May mga tawo nga nag-upod sa iya kag nagtuo, ang isa sa ila amo si Dionisio nga katapo sang konseho kag ang isa ka babayi nga ginahingalanan kay Damaris kag iban pa nga mga tawo."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Sa tapos sini naghalin si Pablo sa Atenas kag nagkadto sa Corinto."
                },
                "2": {
                    "verse_nr": "2",
                    "verse": "Nagkitaay sila didto sang isa ka Judio nga ginahingalanan kay Aquila. Natawo sia sa Ponto kag bag-o lang sia mag-abot halin sa Italia kaupod sang iya asawa nga si Priscila, kay ginmanduan ni Emperador Claudio ang tanan nga mga Judio nga maghalin sa Roma. Nagpakigkita si Pablo sa ila"
                },
                "3": {
                    "verse_nr": "3",
                    "verse": "kag nagdayon sia kag nag-obra upod sa ila, tungod kay pareho ang ila palangitan-an nga amo ang paghimo sing mga tolda."
                },
                "4": {
                    "verse_nr": "4",
                    "verse": "Sa tagsa ka Adlaw nga Inugpahuway nagpakigbais sia sa mga Judio kag mga Griego sa sinagoga sa tuyo nga mahaylo niya sila."
                },
                "5": {
                    "verse_nr": "5",
                    "verse": "Sang pag-abot ni Silas kag ni Timoteo halin sa Macedonia, masako si Pablo sa pagwali sang mensahe kag sa pagpamatuod sa mga Judio nga si Jesus amo ang Cristo."
                },
                "6": {
                    "verse_nr": "6",
                    "verse": "Sang ginpamatukan nila sia kag ginpasipalahan, gintap-ok niya ang yab-ok sa iya bayu sa pagprotesta nga nagasiling sa ila, \u201cKon indi kamo maluwas, kamo mismo ang balasulon kag wala na ako sing salabton. Sugod karon makadto ako sa mga Hentil.\u201d"
                },
                "7": {
                    "verse_nr": "7",
                    "verse": "Gani ginbayaan niya sila kag nagkadto sia sa pagdayon sa balay sang isa ka Hentil nga ginahingalanan kay Tito Justo. Nagasimba sia sa Dios, kag ang iya balay yara sa tupad gid sang sinagoga."
                },
                "8": {
                    "verse_nr": "8",
                    "verse": "Si Crispo nga pangulo sang sinagoga nagtuo sa Ginoo upod sa bug-os niya nga panimalay. Madamo nga mga taga-Corinto ang nakabati sang mensahe kag nagtuo kag nagpabautiso."
                },
                "9": {
                    "verse_nr": "9",
                    "verse": "Isa sadto ka gab-i si Pablo nakakita sing isa ka palanan-awon sa diin ang Ginoo nagsiling sa iya, \u201cIndi ka magkahadlok, kundi magpadayon ikaw sa paghambal. Indi ka mag-untat"
                },
                "10": {
                    "verse_nr": "10",
                    "verse": "kay ako kaupod sa imo. Wala sing may makahalit sa imo, kay madamo ang akon mga tawo sa sini nga siudad.\u201d"
                },
                "11": {
                    "verse_nr": "11",
                    "verse": "Gani sa sulod sang isa ka tuig kag tunga, nagtener si Pablo didto sa pagtudlo sa mga tawo sang pulong sang Dios."
                },
                "12": {
                    "verse_nr": "12",
                    "verse": "Sang si Galion amo ang gobernador nga Romanhon sang Acaya, nagtipon ang mga Judio kag ila gindakop si Pablo kag gindala sia sa hukmanan."
                },
                "13": {
                    "verse_nr": "13",
                    "verse": "Nagsiling sila, \u201cIni nga tawo nagapanghaylo sang mga tawo sa pagsimba sa Dios sa paagi nga batok sa kasugoan!\u201d"
                },
                "14": {
                    "verse_nr": "14",
                    "verse": "Sang buot na si Pablo maghambal, nagsiling si Galion sa mga Judio, \u201cKon nahanungod ini nga butang sa kalainan ukon kasal-anan nga nahimo, matarong lang para sa akon nga magpailob ako sa inyo nga mga Judio."
                },
                "15": {
                    "verse_nr": "15",
                    "verse": "Pero tungod kay ang inyo ginasuayan nahanungod sa mga pulong kag mga ngalan kag sang inyo kaugalingon nga kasugoan, indi ako manginhukom sa amo nga mga butang. Kamo mismo ang dapat maghusay sina!\u201d"
                },
                "16": {
                    "verse_nr": "16",
                    "verse": "Kag gintabog niya sila pa gwa sa hukmanan."
                },
                "17": {
                    "verse_nr": "17",
                    "verse": "Gindakop nila tanan si Sostenes nga pangulo sang sinagoga kag ginbunal sia sa atubangan sang hukmanan, pero wala ini pagsapaka ni Galion."
                },
                "18": {
                    "verse_nr": "18",
                    "verse": "Nagtener si Pablo sing madamo nga mga inadlaw sa Corinto upod sang mga kautoran kag ugaling naghalin sa ila kag nagpanakayon sia pakadto sa Siria kaupod kanday Priscila kag Aquila. Sa wala pa sila makapanakayon nagpakalbo sia sa Cencreas tungod kay may panaad sia."
                },
                "19": {
                    "verse_nr": "19",
                    "verse": "Nagdungka sila sa Efeso sa diin ginbilin niya si Priscila kag si Aquila. Nagkadto sia sa sinagoga kag nagpakigbais sa mga Judio."
                },
                "20": {
                    "verse_nr": "20",
                    "verse": "Ginpangabay sia sang mga tawo nga magpabilin sing madugay, pero indi sia magpasugot."
                },
                "21": {
                    "verse_nr": "21",
                    "verse": "Sa baylo, nagsiling sia sa ila sang manuglakat na sia, \u201cKon pagbuot sang Dios magabalik ako sa inyo.\u201d Gani nagpanakayon sia halin sa Efeso."
                },
                "22": {
                    "verse_nr": "22",
                    "verse": "Sang pag-abot ni Pablo sa Cesarea, nagkadto sia sa Jerusalem kag gin-abiabi niya ang iglesia kag dayon magkadto sa Antioquia."
                },
                "23": {
                    "verse_nr": "23",
                    "verse": "Sa tapos sia makatener didto sing pila ka adlaw, naglakat sia. Nag-agi sia sa mga sakop sang Galacia kag Frigia nga nagapabakod sang tanan nga mga gintuton-an."
                },
                "24": {
                    "verse_nr": "24",
                    "verse": "May isa ka Judio nga natawo sa Alejandria nga nag-abot sa Efeso. Ginhingalanan sia kay Apolos. Isa sia ka maayo nga manughambal kag may tuman sia nga kaalam sang mga Kasulatan."
                },
                "25": {
                    "verse_nr": "25",
                    "verse": "Gintudloan sia nahanungod sang Dalan sang Ginoo kag nagwali sia nga may daku nga kapagsik kag husto ang iya pagpanudlo sang mga butang nahanungod kay Jesus. Pero ang bautiso ni Juan amo lamang ang iya nahibaluan."
                },
                "26": {
                    "verse_nr": "26",
                    "verse": "Naghambal sia sa mga tawo sa sinagoga nga may kaisog. Sang mabatian sia ni Priscila kag ni Aquila, ila sia gin-agda sa ila balay sa diin ginsaysay nila sa iya sing mas matul-id ang Dalan sang Dios."
                },
                "27": {
                    "verse_nr": "27",
                    "verse": "Dayon nagpamat-od si Apolos nga magkadto sa Acaya, gani ginbuligan sia sang mga kautoran sa Efeso paagi sa pagsulat sa mga gintuton-an sa Acaya, nga batunon gid nila sia. Sang pag-abot niya didto, daku gid ang nabulig niya sa ila nga nangintumoluo paagi sa kaayo sang Dios."
                },
                "28": {
                    "verse_nr": "28",
                    "verse": "Tungod sang iya mapag-on nga mga pagsuay, iya ginlutos ang mga Judio sa ila mga pagbaisay sa atubang sang mga tawo, paagi sa pagpamatuod sa mga Kasulatan nga si Jesus amo ang Cristo."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Samtang didto si Apolos sa Corinto, si Pablo nag-agi sa interyor sang probinsya tubtob nga nakaabot sia sa Efeso. May nakita sia didto nga mga gintuton-an."
                },
                "2": {
                    "verse_nr": "2",
                    "verse": "Ginpamangkot niya sila, \u201cNabaton bala ninyo ang Espiritu Santo sang magtuo kamo?\u201d\nNagsabat sila, \u201cWala gani kami makabati nga may Espiritu Santo.\u201d"
                },
                "3": {
                    "verse_nr": "3",
                    "verse": "Ginpamangkot sila ni Pablo, \u201cTi, ano nga sahi sang bautiso ang nabaton ninyo?\u201d\nNagsabat sila, \u201cAng bautiso ni Juan.\u201d"
                },
                "4": {
                    "verse_nr": "4",
                    "verse": "Nagsiling si Pablo sa ila, \u201cAng bautiso ni Juan para sa mga nagbiya sang ila mga sala. Nagsiling si Juan sa mga taga-Israel nga magtuo sila sa isa nga magaabot nga ulihi lang sa iya kag ini amo si Jesus.\u201d"
                },
                "5": {
                    "verse_nr": "5",
                    "verse": "Sang mabatian nila ini, ginbautisohan sila sa ngalan ni Ginoong Jesus."
                },
                "6": {
                    "verse_nr": "6",
                    "verse": "Gintungtong ni Pablo ang iya mga kamot sa ila kag nagkunsad ang Espiritu Santo sa ila. Naghambal sila sa linggwahe nga indi mahangpan kag naghambal man sila sang mensahe sang Dios."
                },
                "7": {
                    "verse_nr": "7",
                    "verse": "Mga dose sila tanan."
                },
                "8": {
                    "verse_nr": "8",
                    "verse": "Sa sulod sang tatlo ka bulan nagpadayon si Pablo sa pagsulod sa sinagoga, kag sa wala sing kahadlok naghambal sia sa mga tawo kag nagpakigbais sa ila, agod mahaylo niya sila nahanungod sang paghari sang Dios."
                },
                "9": {
                    "verse_nr": "9",
                    "verse": "Pero batinggilan ang iban sa ila kag indi magtuo, kag ginpakalain pa nila ang Dalan sang Ginoo sa atubangan sang bug-os nga grupo. Gani ginbayaan sila ni Pablo kag gindala niya ang mga gintuton-an upod sa iya. Adlaw-adlaw nagpakigsuay sia sa mga nagakadto sa balay tilipunan ni Tirano."
                },
                "10": {
                    "verse_nr": "10",
                    "verse": "Nagpadayon ini sa sulod sing duha ka tuig, gani ang tanan nga mga tawo, Judio ukon Hentil nga nagaestar sa probinsya sang Asia nakabati sang pulong sang Ginoo."
                },
                "11": {
                    "verse_nr": "11",
                    "verse": "Madamo nga pinasahi nga mga milagro ang ginpanghimo sang Dios paagi kay Pablo."
                },
                "12": {
                    "verse_nr": "12",
                    "verse": "Bisan ang mga panyo kag mga tampi nga nagamit niya, kon dalhon ini sa mga masakiton, nagaayo sang ila mga balatian kag kon dalhon ini sa mga ginagamhan sang mga yawa, nagagwa ang malaut nga mga espiritu sa ila."
                },
                "13": {
                    "verse_nr": "13",
                    "verse": "May mga Judio nga nagapangadtukadto bisan diin kag nagapanabog sang malaut nga mga espiritu nga nagtilaw man sa paggamit sang ngalan ni Ginoong Jesus. Nagsiling sila sa malaut nga mga espiritu, \u201cGinatabog ko kamo sa ngalan ni Jesus nga ginawali ni Pablo.\u201d"
                },
                "14": {
                    "verse_nr": "14",
                    "verse": "Ang nagahimo sini amo ang pito ka mga anak nga lalaki ni Sceva nga isa ka Pinakamataas nga Pari nga Judio."
                },
                "15": {
                    "verse_nr": "15",
                    "verse": "Pero ang malaut nga espiritu nagsiling sa ila, \u201cKilala ko si Jesus kag kilala ko si Pablo, pero kamo inyo, sin-o bala kamo?\u201d"
                },
                "16": {
                    "verse_nr": "16",
                    "verse": "May kabaris nga ginsaruso sila sang tawo nga gingamhan sang malaut nga espiritu kag nadaog niya sila tanan. Nagpalalagyo sila nga pilason kag gisi ang ila mga bayu halin a balay sang tawo."
                },
                "17": {
                    "verse_nr": "17",
                    "verse": "Ang tanan nga mga Judio kag mga Hentil nga nagaestar sa Efeso nakabati sini kag hinadlukan gid sila, kag napasidunggan pa gid ang ngalan ni Ginoong Jesus."
                },
                "18": {
                    "verse_nr": "18",
                    "verse": "Madamo sang mga tumoluo ang nag-abot, kag sa atubang sang mga tawo, gin-ako nila kag ginpahayag ang malain nga ila nahimo."
                },
                "19": {
                    "verse_nr": "19",
                    "verse": "Madamo sang mga madyikero ang nagdala sing tingob sang ila mga libro kag nagsunog sini sa atubang sang tanan nga mga tawo. Ang bili sang tanan nga mga libro nga ginsunog naglambot sa 50,000 ka pilak."
                },
                "20": {
                    "verse_nr": "20",
                    "verse": "Sa sining gamhanan nga paagi ang pulong sang Ginoo nagpadayon sa paglapnag kag madamo pa gid ang nagtuluo."
                },
                "21": {
                    "verse_nr": "21",
                    "verse": "Sa tapos mahanabo ini nga mga butang nagpamat-od si Pablo sa pagpanglakaton sa Macedonia kag Acaya kag sa pagpadayon sa Jerusalem. Nagsiling sia, \u201cSa tapos ako makakadto sa Jerusalem, dapat ko man kadtuan ang Roma.\u201d"
                },
                "22": {
                    "verse_nr": "22",
                    "verse": "Gani ginpadala niya sa Macedonia si Timoteo kag si Erasto, ang duha niya ka manugbulig, samtang sia iya nagpabilin sing madugay sa probinsya sang Asia."
                },
                "23": {
                    "verse_nr": "23",
                    "verse": "Sa sadto nga mga inadlaw may daku nga kinagamo sa Efeso tungod sang Dalan sang Ginoo."
                },
                "24": {
                    "verse_nr": "24",
                    "verse": "May isa ka platero nga ginahingalanan kay Demetrio nga nagapanghimo sang tulotemplo nga pilak sang diosa nga si Artemis. Ini gingamit nga sulondan sang mga templo kag naghatag sing maayo nga palangitan-an sa iya mga tinawo."
                },
                "25": {
                    "verse_nr": "25",
                    "verse": "Gani ginpatawag niya ang iya tanan nga mga manug-obra kag ang iban nga may kaangay sang iya palangitan-an. Nagsiling sia sa ila, \u201cMga abyan, inyo nahibaluan nga ang aton maayo nga pangabuhi nagahalin sa sini nga palangitan-an."
                },
                "26": {
                    "verse_nr": "26",
                    "verse": "Karon nakita kag nabatian ninyo ang ginahimo sining tawo nga si Pablo. Nagasiling sia nga ang mga dios nga ginahimo sang tawo indi gid man mga dios kag nagmadinalag-on sia sa paghaylo sa madamo nga mga tawo diri sa Efeso kag halos sa bug-os nga probinsya sang Asia."
                },
                "27": {
                    "verse_nr": "27",
                    "verse": "Gani may katalagman nga ang aton palangitan-an pagapakalainon. Kag indi lang ina, kundi may katalagman man nga ang templo sang bantog nga diosa nga si Artemis manginwala sing pulos kag madula ang iya pagkabantog\u2014ang diosa nga ginasimba sang tanan sa Asia kag sa bug-os nga kalibutan!\u201d"
                },
                "28": {
                    "verse_nr": "28",
                    "verse": "Sang mabatian ini sang mga tawo naakig gid sila kag nagsugod sila sa pagsinggit, \u201cGamhanan si Artemis sang Efeso!\u201d"
                },
                "29": {
                    "verse_nr": "29",
                    "verse": "Ang kinagamo naglapnag sa bilog nga siudad. Dinakop sang mga tawo si Gayo kag si Aristarco, duha ka mga taga-Macedonia nga nagpanglakaton upod kay Pablo. Dinala sila sing dalidali sa palagwaan sing kalingawan."
                },
                "30": {
                    "verse_nr": "30",
                    "verse": "Gusto ni Pablo nga magkadto sa atubangan sang mga tawo, pero ginpunggan sia sang mga gintuton-an."
                },
                "31": {
                    "verse_nr": "31",
                    "verse": "May mga opisyales sang probinsya nga iya mga abyan nga nagpadala sa iya sang mensahe nga nagapakitluoy nga indi sia magpakita sa palagwaan sing kalingawan."
                },
                "32": {
                    "verse_nr": "32",
                    "verse": "Sa amo gid nga tion, indi na maghilibati ang pagtilipon. Ang iban nagsinggit sang isa ka butang kag ang iban naman nagsinggit sing lain tungod kay ang kalabanan sa ila wala gani makahibalo kon ano ang tuyo sang ila pagtililipon."
                },
                "33": {
                    "verse_nr": "33",
                    "verse": "Ang iban nga mga tawo naghunahuna nga si Alejandro amo ang may salabton sini kay sia amo ang ginpakadto sang mga Judio sa atubang sang mga tawo. Dayon si Alejandro nagsenyas sang iya kamot sa mga tawo nga maghipos kag nagtinguha sia sa paghambal sa mga tawo sa pagpangapin."
                },
                "34": {
                    "verse_nr": "34",
                    "verse": "Pero sang matalupangdan nila nga isa sia ka Judio, nagsagad sila tanan singgit sing tingob sa sulod sang duha ka oras: \u201cGamhanan si Artemis sang Efeso!\u201d"
                },
                "35": {
                    "verse_nr": "35",
                    "verse": "Sang ulihi napahipos gid man sang sekretaryo sang siudad ang mga tawo. Nagsiling sia, \u201cMga taga-Efeso, ang tanan nga mga tawo nakahibalo nga ang siudad sang Efeso amo ang manugtatap sang templo ni Artemis nga gamhanan kag sang balaan nga bato nga nahulog halin sa langit."
                },
                "36": {
                    "verse_nr": "36",
                    "verse": "Wala sing may makapanghiwala sini nga mga butang. Gani, magpakatawhay kamo kag indi kamo magpadasudaso."
                },
                "37": {
                    "verse_nr": "37",
                    "verse": "Gindala ninyo ini nga mga tawo diri, bisan nga ini sila wala magpangawat sa mga templo ukon magpasipala sa aton diosa."
                },
                "38": {
                    "verse_nr": "38",
                    "verse": "Kon may panumbongon si Demetrio kag ang iya mga tinawo batok sa kay bisan sin-o, may mga korte kag may mga awtoridad kita. Didto nila dalhon ang ila mga panumbongon."
                },
                "39": {
                    "verse_nr": "39",
                    "verse": "Pero kon may ara pa gid iban nga butang nga luyag ninyo, kinahanglan husayon ini sa isa ka pagtililipon sang mga pumoluyo suno sa kasugoan."
                },
                "40": {
                    "verse_nr": "40",
                    "verse": "Kay may katalagman nga isumbong kita sa pagpanggamo tungod sang natabo sa sini nga adlaw. Wala kita sing ibalibad sa sini tanan nga kinagamo kag wala kita sing mahatag nga katarungan sa paghimo sini.\u201d"
                },
                "41": {
                    "verse_nr": "41",
                    "verse": "Sa tapos sia makahambal sini ginpapauli niya ang mga tawo."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Sang mag-untat na ang kinagamo, gintipon ni Pablo ang mga gintuton-an kag sa tapos sia makalaygay sa pagpabakod sa ila, nagpaalam sia sa ila. Dayon sang makahalin sia nagkadto sia sa Macedonia."
                },
                "2": {
                    "verse_nr": "2",
                    "verse": "Madamo nga mga lugar ang ginpangadtuan niya didto kag ginpabakod niya ang mga tawo paagi sa pagwali sang madamo nga mga mensahe. Nagkadto sia dayon sa Acaya"
                },
                "3": {
                    "verse_nr": "3",
                    "verse": "sa diin nagtener sia sing tatlo ka bulan. Sang nagapanghanda sia sa pagkadto sa Siria, nasapwan niya nga nagaplano ang mga Judio batok sa iya, gani nagpamat-od sia nga magbalik paagi sa Macedonia."
                },
                "4": {
                    "verse_nr": "4",
                    "verse": "Nag-upod sa iya si Sopater nga anak ni Pirro nga taga-Berea. Subong man nag-upod si Aristarco kag si Segundo nga mga taga-Tesalonica. Nag-upod man si Gayo nga taga-Derbe, kag si Timoteo, kag ang mga taga-Asia nga si Tiquico kag si Trofimo."
                },
                "5": {
                    "verse_nr": "5",
                    "verse": "Nag-una sila kag ginhulat nila kami sa Troas."
                },
                "6": {
                    "verse_nr": "6",
                    "verse": "Sa tapos ang Piesta sang Tinapay nga Wala sing Lebadora, nagpanakayon kami halin sa Filipos kag sa ikalima nga adlaw nag-abot kami sa ila sa Troas, sa diin nagtener kami sing isa ka simana."
                },
                "7": {
                    "verse_nr": "7",
                    "verse": "Sang Sabado sing gab-i nagtipon kami sa pagpamihakpihak sang tinapay. Nagwali si Pablo sa mga tawo kag nagpadayon sia tubtob sang tungang gab-i tungod kay malakat na sia sa madason nga adlaw."
                },
                "8": {
                    "verse_nr": "8",
                    "verse": "Madamo ang mga suga sa kwarto sa ibabaw sa diin kami nagatipon."
                },
                "9": {
                    "verse_nr": "9",
                    "verse": "May isa ka pamatan-on nga ginahingalanan kay Eutico nga nagapungko sa bintana. Ginatuyo sia samtang nagahambal si Pablo. Sang ulihi nahamuokan sia sa pagtulog kag nahulog sa duta halin sa ikatlo nga panalgan. Kag sang paghakwat nila sa iya, patay na sia."
                },
                "10": {
                    "verse_nr": "10",
                    "verse": "Pero nagpanaog si Pablo, ginhap-an niya kag ginhakos ang pamatan-on kag nagsiling, \u201cIndi kamo magpakulba, buhi pa sia!\u201d"
                },
                "11": {
                    "verse_nr": "11",
                    "verse": "Dayon nagbalik sia sa ibabaw, nagpamihakpihak sang tinapay kag nagkaon. Nagpadayon sia sa paghambal sa ila sa malawig nga tion, tubtob sa pagbutlak sang adlaw kag pagkatapos, naglakat sia."
                },
                "12": {
                    "verse_nr": "12",
                    "verse": "Gindala nila ang pamatan-on pauli nga buhi kag daku gid ang ila kalipay."
                },
                "13": {
                    "verse_nr": "13",
                    "verse": "Nag-una kami sa sakayan kag nagpanakayon pakadto sa Ason, sa diin hapiton namon si Pablo kag pasakyon. Amo ini ang tugon niya sa amon tungod kay malakat lang sia pakadto didto."
                },
                "14": {
                    "verse_nr": "14",
                    "verse": "Sang pagkitaay namon sa Ason ginpasakay namon sia kag nagpadulong kami sa Mitilene."
                },
                "15": {
                    "verse_nr": "15",
                    "verse": "Nagpanakayon kami halin didto kag nagdungka kami sang madason nga adlaw sa Quio. Sang madason pa gid nga adlaw nag-abot kami sa Samos kag sang madason pa gid nga adlaw nagdungka kami sa Mileto."
                },
                "16": {
                    "verse_nr": "16",
                    "verse": "Nagpamat-od si Pablo nga indi maghapit sa Efeso, agod indi sia magdugay sa probinsya sang Asia kay nagadali sia nga makaabot sa Jerusalem, sa adlaw sang Pentecostes kon mahimo."
                },
                "17": {
                    "verse_nr": "17",
                    "verse": "Sang didto si Pablo sa Mileto nagpadala sia sang mensahe sa Efeso nga nagpangabay sa mga katigulangan sang iglesia nga pakigkitaan sia."
                },
                "18": {
                    "verse_nr": "18",
                    "verse": "Sang pag-abot nila nagsiling sia sa ila, \u201cNahibaluan ninyo kon paano ang akon pagkabuhi sa tanan nga tion sang kaupod pa ninyo ako, sumugod sang una nga adlaw sang pag-abot ko sa probinsya sang Asia."
                },
                "19": {
                    "verse_nr": "19",
                    "verse": "Nag-alagad ako sa Ginoo sa tuman nga pagpaubos kag sa madamo nga mga luha, bisan pa nga binudlayan ako tungod sang mga paghingabot sang mga Judio."
                },
                "20": {
                    "verse_nr": "20",
                    "verse": "Nakahibalo kamo nga wala sing hawidhawid ang pagbulig ko sa inyo sa bisan ano sa akon pagwali kag pagtudlo sa inyo, sa inyo pagtipon sing tingob kag sa inyo mga balay."
                },
                "21": {
                    "verse_nr": "21",
                    "verse": "Ginpaandaman ko sing alalangay ang mga Judio kag mga Hentil nga kinahanglan mag-untat sila sa pagpakasala kag magliso sa Dios kag magtuo sa aton Ginoong Jesus."
                },
                "22": {
                    "verse_nr": "22",
                    "verse": "Kag karon makadto ako sa Jerusalem sa pagtuman sang sugo sang Espiritu Santo kag wala ako makahibalo kon ano ang matabo sa akon didto."
                },
                "23": {
                    "verse_nr": "23",
                    "verse": "Ang akon lang nahibaluan amo nga ang Espiritu Santo nagapaandam sa akon nga sa tagsa ka siudad ang bilangguan kag ang mga kasakitan nagahulat sa akon."
                },
                "24": {
                    "verse_nr": "24",
                    "verse": "Pero ginakabig ko nga ang akon kabuhi wala sang bili sa akon. Ang luyag ko lang amo ang pagkompleto sang akon bulohaton kag pagtapos sang tulomanon, nga ginhatag sa akon ni Ginoong Jesus nga amo ang pagwali sang Maayong Balita nahanungod sang daku nga kaayo sang Dios."
                },
                "25": {
                    "verse_nr": "25",
                    "verse": "\u201cNalibot ko na kamo tanan sa akon pagwali sang paghari sang Dios. Kag karon nahibaluan ko nga indi na ninyo ako makita liwat."
                },
                "26": {
                    "verse_nr": "26",
                    "verse": "Gani ginasiling ko sa inyo sa sini nga adlaw nga kon may yara sa inyo nga indi maluwas, wala na ako sing salabton."
                },
                "27": {
                    "verse_nr": "27",
                    "verse": "Kay wala sing hawidhawid ang akon pagwali sa inyo sang bug-os nga katuyoan sang Dios."
                },
                "28": {
                    "verse_nr": "28",
                    "verse": "Bantayi ang inyo mga kaugalingon kag subong man ang tanan nga panong nga gintugyan sa inyo sang Espiritu Santo. Tatapa ninyo ang iglesia sang Dios nga iya naangkon paagi sa iya kaugalingon nga dugo."
                },
                "29": {
                    "verse_nr": "29",
                    "verse": "Nahibaluan ko nga kon makahalin na ako, may mga lobo nga mapintas nga magasulod sa inyo kag magahalit sang panong nga wala sing luoyluoy."
                },
                "30": {
                    "verse_nr": "30",
                    "verse": "Kag magaabot ang tion nga bisan sa inyo grupo may mga tawo nga magasugid sing mga binutig sa pagpatalang sang mga gintuton-an agod magsunod sa ila."
                },
                "31": {
                    "verse_nr": "31",
                    "verse": "Gani, magbantay kamo, kag dumdomon ninyo nga madamo nga mga luha ang akon ginpatulo sa adlaw kag gab-i sa akon pagtudlo sa tagsa sa inyo sa sulod sang tatlo ka tuig."
                },
                "32": {
                    "verse_nr": "32",
                    "verse": "\u201cKag karon ginatugyan ko kamo sa pagtatap sang Dios kag sa mensahe sang iya daku nga kaayo. Sia sarang makapabakod kag makahatag sa inyo sing mga palanublion nga ginatigana niya para sa tanan niya nga mga tawo."
                },
                "33": {
                    "verse_nr": "33",
                    "verse": "Wala ako magkaibog sang inyo pilak, bulawan ukon bayu."
                },
                "34": {
                    "verse_nr": "34",
                    "verse": "Kamo mismo nakahibalo nga nag-obra ako paagi sining akon mga kamot agod nga masakdag ko ang akon mga kinahanglanon kag ang iya sang akon mga kaupdanan."
                },
                "35": {
                    "verse_nr": "35",
                    "verse": "Ginpakita ko sa inyo sa tanan nga bagay, nga paagi sa tudo nga pagpangabudlay dapat kita magbulig sa mga maluya kag aton dumdomon ang ginsiling sang aton Ginoong Jesus, \u2018May labi nga kalipay ang paghatag sang sa pagbaton.\u2019\u201d"
                },
                "36": {
                    "verse_nr": "36",
                    "verse": "Sa tapos makahambal si Pablo, nagluhod sia kaupod nila kag nagpangamuyo."
                },
                "37": {
                    "verse_nr": "37",
                    "verse": "Naghinibi sila tanan sang paghakos nila sa iya kag sang ila paghalok kag pagpaalam sa iya."
                },
                "38": {
                    "verse_nr": "38",
                    "verse": "Nasuboan gid sila sa iya pagsiling nga indi na gid sila magkitaay liwat. Kag gindul-ong nila sia sa sakayan."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Nagpaalam kami sa ila kag nagtulak. Nagpanakayon kami sing deretso kag nag-abot sa Coos. Sang madason nga adlaw nagpa-Rodas kami kag halin didto nagpadayon kami sa Patara."
                },
                "2": {
                    "verse_nr": "2",
                    "verse": "Nakakita kami didto sing isa ka sakayan nga manugpadulong sa Fenicia. Gani nagsakay kami kag nagtulak."
                },
                "3": {
                    "verse_nr": "3",
                    "verse": "Sang nakalambot kami sa lugar sa diin malantawan namon ang Cipre, nagpadulong kami sa bagatnan nayon pakadto sa Siria. Nagdungka kami kag nagtakas sa Tiro sa diin nagdiskarga ang sakayan."
                },
                "4": {
                    "verse_nr": "4",
                    "verse": "May nasapwan kami didto nga mga gintuton-an kag nagdayon kami sa ila sa sulod sang isa ka simana. Paagi sa gahom sang Espiritu ginsingganan nila si Pablo nga indi magkadto sa Jerusalem."
                },
                "5": {
                    "verse_nr": "5",
                    "verse": "Pero sang matapos ang isa ka simana nga pag-upod namon sa ila, naghalin kami kag nagpadayon sa pagpanakayon. Tanan sila, upod ang ila mga asawa kag mga kabataan nagdul-ong sa amon sa gwa sang siudad. Didto sa baybayon, nagluhod kami tanan kag nagpangamuyo."
                },
                "6": {
                    "verse_nr": "6",
                    "verse": "Sang makapaalam kami sa isa kag isa, nagsakay kami sa sakayan kag sila nagpauli."
                },
                "7": {
                    "verse_nr": "7",
                    "verse": "Nagpadayon kami sa amon pagpanakayon gikan sa Tiro pakadto sa Tolemaida, sa diin nagpakigkita kami sa mga kautoran didto kag nagtener kami sa ila sing isa ka adlaw."
                },
                "8": {
                    "verse_nr": "8",
                    "verse": "Sang madason nga adlaw naglakat kami kag nakaabot sa Cesarea. Nagkadto kami sa balay ni Felipe nga manugwali sang Maayong Balita, kag didto kami nagdayon. Isa sia sang pito ka mga tawo nga napilian nga manugbulig sa Jerusalem."
                },
                "9": {
                    "verse_nr": "9",
                    "verse": "May apat sia ka mga anak nga dalaga nga nagawali sang mensahe sang Dios."
                },
                "10": {
                    "verse_nr": "10",
                    "verse": "Mga pila na kami ka adlaw didto sang mag-abot ang isa ka propeta nga ginahingalanan Agabo nga naghalin sa Judea."
                },
                "11": {
                    "verse_nr": "11",
                    "verse": "Nagkadto sia sa amon kag ginkuha niya ang paha ni Pablo kag gingapos ang iya kaugalingon nga mga tiil kag mga kamot sini kag nagsiling sia, \u201cIni amo ang ginasiling sang Espiritu Santo: Ang tag-iya sini nga paha pagagapuson subong sini sang mga Judio sa Jerusalem, kag itugyan nila sia sa mga Hentil.\u201d"
                },
                "12": {
                    "verse_nr": "12",
                    "verse": "Sang mabatian namon ini, kami kag ang iban nga mga tawo didto nagpangabay kay Pablo nga indi magkadto sa Jerusalem."
                },
                "13": {
                    "verse_nr": "13",
                    "verse": "Pero nagsabat sia, \u201cNgaa nagahinibi kamo kag ginapasubo ninyo ako? Handa ako indi lamang sa pagpagapos sa Jerusalem, kundi bisan pa mapatay tungod kay Ginoong Jesus.\u201d"
                },
                "14": {
                    "verse_nr": "14",
                    "verse": "Indi gid sia magpamati sa amon. Gani wala kami magpamilit sa iya, kundi nagsiling na lang kami, \u201cKabay nga matuman ang kabubot-on sang Ginoo.\u201d"
                },
                "15": {
                    "verse_nr": "15",
                    "verse": "Sang makatener kami didto sing pila ka adlaw, ginhimos namon ang amon mga dala kag nagtaklad kami sa Jerusalem."
                },
                "16": {
                    "verse_nr": "16",
                    "verse": "May mga gintuton-an halin sa Cesarea nga nag-upod man sa amon kag gin-upod nila kami sa balay ni Mnason nga taga-Cipre sa diin kami madayon. Sia tumoluo halin pa sang una."
                },
                "17": {
                    "verse_nr": "17",
                    "verse": "Sang pag-abot namon sa Jerusalem, ginbaton kami sing malipayon sang mga kautoran."
                },
                "18": {
                    "verse_nr": "18",
                    "verse": "Sang madason nga adlaw, si Pablo nag-upod sa amon sa pagpakigkita kay Santiago, kag ang tanan nga mga katigulangan sang iglesia yadto didto."
                },
                "19": {
                    "verse_nr": "19",
                    "verse": "Gin-abiabi sila ni Pablo kag ginsugiran niya sila sang tanan nga ginhimo sang Dios sa mga Hentil paagi sa iya tulomanon."
                },
                "20": {
                    "verse_nr": "20",
                    "verse": "Kag sang makabati sila sa iya, nagdayaw sila tanan sa Dios. Dayon nagsiling sila kay Pablo, \u201cKita mo, utod Pablo, linibo ka mga Judio ang nagtuluo kag sila tanan masinulondon gid sa Kasugoan."
                },
                "21": {
                    "verse_nr": "21",
                    "verse": "May nagpanugid sa ila nga nagapanudlo ka sa tanan nga mga Judio nga nagaestar sa mga pungsod sang mga Hentil nga magsikway sang Kasugoan ni Moises. Nagasiling pa kuno ikaw nga indi sila magpatuli sang ila mga kabataan ukon magsunod sang mga pagsulondan sang mga Judio."
                },
                "22": {
                    "verse_nr": "22",
                    "verse": "Mabatian gid nila nga nag-abot ka diri. Gani ano ang himuon naton?"
                },
                "23": {
                    "verse_nr": "23",
                    "verse": "Himua ang amon ginasiling sa imo. May apat diri ka mga tawo nga may ginsumpaan."
                },
                "24": {
                    "verse_nr": "24",
                    "verse": "Mag-upod ka sa ila kag magbuylog sa ila seremonya sang pagpaninlo kag bayari ang ila balayran agod sarang na sila makapakalbo. Sa sini nga paagi ang tanan makahibalo nga indi matuod ang bisan ano nga mga butang nga ginpanugid sa ila nahanungod sa imo kay makita nila nga ikaw nagatuman sang Kasugoan ni Moises."
                },
                "25": {
                    "verse_nr": "25",
                    "verse": "Kon nahanungod sa mga Hentil nga nagtuluo, nakapadala kami sang sulat sa ila nahanungod sang ginkaisahan namon nga indi gid sila magkaon sang nahalad sa mga diosdios ukon sang dugo ukon sang mga sapat nga napatay paagi sa pagkuga, kag indi sila magpakighilawas.\u201d"
                },
                "26": {
                    "verse_nr": "26",
                    "verse": "Gani nag-upod si Pablo sa sini nga mga tawo kag sang madason nga adlaw nagbuylog sia sa ila sa paghimo sang seremonya sa pagpaninlo. Sa tapos sini nagkadto sia sa Templo sa pagpahibalo sa ila kon san-o matapos ang ila pagpaninlo, kag kon san-o magdulot sang halad para sa tagsa sa ila."
                },
                "27": {
                    "verse_nr": "27",
                    "verse": "Sang madali na lang matapos ang pito ka adlaw sang pagpaninlo, may mga Judio gikan sa probinsya sang Asia nga nakakita kay Pablo sa Templo. Ginsugyot nila ang tanan nga mga tawo kag gindakop nila si Pablo."
                },
                "28": {
                    "verse_nr": "28",
                    "verse": "Nagsinggit sila, \u201cMga taga-Israel, bulig kamo! Amo ini ang tawo nga nagapanudlo sa bisan diin sia magkadto batok sa mga tawo sang Israel, batok sa Kasugoan ni Moises kag batok sa sini nga Templo. Kag karon nagdala pa sia sa Templo sang mga Hentil kag gindagtaan niya ining balaan nga lugar!\u201d ("
                },
                "29": {
                    "verse_nr": "29",
                    "verse": "Nagsiling sila sini tungod kay nakit-an nila si Trofimo nga taga-Efeso nga kaupod ni Pablo sa siudad, kag naghunahuna sila nga gindala sia ni Pablo sa Templo.)"
                },
                "30": {
                    "verse_nr": "30",
                    "verse": "Nagkinagula ang bilog nga siudad kag ang mga tawo nagdinaguso sa pagdakop kay Pablo kag ginsagnoy sia nila pa gwa sa Templo. Sa gilayon gintakpan ang mga pwertahan sang Templo."
                },
                "31": {
                    "verse_nr": "31",
                    "verse": "Sang buot na kuntani patyon sang mga tawo si Pablo, may nagpahibalo sa kumander sang mga soldado nga Romanhon nga ang bug-os nga Jerusalem nagkinagamo."
                },
                "32": {
                    "verse_nr": "32",
                    "verse": "Sa gilayon ang kumander nagdala sing mga soldado upod sa ila mga opisyales kag nagdalidali sa pagkadto sa nagatipon nga mga tawo. Sang makita sang mga tawo ang kumander kag ang mga soldado gin-untatan nila ang pagbakol kay Pablo."
                },
                "33": {
                    "verse_nr": "33",
                    "verse": "Kinadtuan sang kumander si Pablo kag gindakop kag nagmando nga gapuson sia sing duha ka kadena. Dayon nagpamangkot ang kumander, \u201cSin-o bala ini nga tawo kag ano ang iya nahimo?\u201d"
                },
                "34": {
                    "verse_nr": "34",
                    "verse": "Lainlain nga mga sabat ang iya nabatian. Tungod sang tama gid nga pagkinagula indi mahibaluan sang kumander kon ano gid ang natabo. Gani, ginmanduan niya ang iya mga tinawo nga dalhon si Pablo sa baraks."
                },
                "35": {
                    "verse_nr": "35",
                    "verse": "Nadala gid man nila sia sa hagdanan, kag dason napilitan sila sa pagpas-an sa iya tungod kay akig gid ang mga tawo nga"
                },
                "36": {
                    "verse_nr": "36",
                    "verse": "nagalagas kay Pablo kag nagasinggit, \u201cPatya sia!\u201d"
                },
                "37": {
                    "verse_nr": "37",
                    "verse": "Sang dalhon na nila kuntani si Pablo sa sulod sang baraks, nagsiling sia sa kumander: \u201cMay ihambal kuntani ako sa imo.\u201d\nNagpamangkot ang kumander, \u201cMakahambal ka man gali sang Griego?"
                },
                "38": {
                    "verse_nr": "38",
                    "verse": "Kon amo, indi ikaw ang Ehiptohanon nga sang wala lang madugay nagsugod sang rebulosyon kag nagpangulo sang 4,000 ka mga armado nga mga rebelde nga iya gindala sa desierto?\u201d"
                },
                "39": {
                    "verse_nr": "39",
                    "verse": "Nagsabat si Pablo, \u201cAko isa ka Judio nga natawo sa Tarso sang Cilicia, isa ka banwahanon sang isa ka daku nga siudad. Kon mahimo, tugoti ako sa paghambal sa mga tawo.\u201d"
                },
                "40": {
                    "verse_nr": "40",
                    "verse": "Ginpahanugotan sia sang kumander, gani nagtindog si Pablo sa hagdanan kag nagbayaw sang iya kamot sa mga tawo. Sang naghipos sila, naghambal si Pablo sa ila sa Hebreo nga nagasiling"
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "\u201cMga utod kag mga ginikanan, pamatii ninyo ang akon mga rason sa pag-apin ko sang akon kaugalingon sa inyo atubang!\u201d"
                },
                "2": {
                    "verse_nr": "2",
                    "verse": "Sang mabatian nila sia nga nagahambal sa Hebreo, naghilipos pa gid sila. Nagpadayon si Pablo sa paghambal"
                },
                "3": {
                    "verse_nr": "3",
                    "verse": "\u201cIsa ako ka Judio nga natawo sa Tarso sang Cilicia, pero diri ako nagdaku sa Jerusalem kag nagtuon ako sa idalom sang pagtudlo ni Gamaliel. Natun-an ko sing maid-id ang Kasugoan sang aton mga katigulangan, kag kaangay sa inyo tanan nga yari diri karon, nagmaukod ako sa mga bulohaton sang Dios."
                },
                "4": {
                    "verse_nr": "4",
                    "verse": "Ginhingabot ko kag ginpamatay ang mga tawo nga nagasunod sa sini nga Dalan. Ginpangdakop ko ang mga lalaki kag mga babayi kag ginpabilanggo sila."
                },
                "5": {
                    "verse_nr": "5",
                    "verse": "Sarang makapamatuod ang Pinakamataas nga Pari kag ang tanan nga katapo sang Konseho nga nagahambal ako sing matuod. Ginhatagan nila ako sing mga sulat nga akon gindala sa mga utod nga Judio sa Damasco agod nga makapangdakop ako sini nga mga tawo kag madala ko sila pabalik sa Jerusalem nga nagapos sang kadena agod silutan."
                },
                "6": {
                    "verse_nr": "6",
                    "verse": "\u201cNagahingudto gid ang adlaw sang nagapanglakaton ako kag nagahilapit na sa Damasco, kag sa hinali may masilaw nga kapawa halin sa langit nga nagsilak palibot sa akon."
                },
                "7": {
                    "verse_nr": "7",
                    "verse": "Natumba ako sa duta kag may nabatian ako nga tingog nga nagasiling sa akon, \u2018Saulo, Saulo! Ngaa bala ginahingabot mo ako?\u2019"
                },
                "8": {
                    "verse_nr": "8",
                    "verse": "Nagpamangkot ako, \u2018Sin-o ka bala, Ginoo?\u2019 Nagsiling sia sa akon, \u2018Ako amo si Jesus nga taga-Nazaret, nga imo ginahingabot.\u2019"
                },
                "9": {
                    "verse_nr": "9",
                    "verse": "Nakita sang akon mga kaupdanan ang silak, pero wala sila makabati sang tingog sang nagahambal sa akon."
                },
                "10": {
                    "verse_nr": "10",
                    "verse": "Nagpamangkot ako, \u2018Ano ang himuon ko, Ginoo?\u2019 kag ang Ginoo nagsabat sa akon, \u2018Bangon ka kag magkadto sa Damasco, kag pagasugiran ka didto sang tanan nga ginpat-od sang Dios nga ipahimo sa imo.\u2019"
                },
                "11": {
                    "verse_nr": "11",
                    "verse": "Nabulag ako tungod sang kasilaw sadto nga kapawa, gani gintuytoyan ako sang akon mga kaupdanan sa kamot pakadto sa Damasco."
                },
                "12": {
                    "verse_nr": "12",
                    "verse": "\u201cSa sina nga siudad, may isa ka tawo nga ginahingalanan kay Ananias. Isa sia ka tawo nga matinumanon sa aton Kasugoan kag ginatahod gid sia sang tanan nga mga Judio nga nagaestar sa Damasco."
                },
                "13": {
                    "verse_nr": "13",
                    "verse": "Nagkadto sia sa akon kag nagtindog sa tupad ko kag nagsiling sia, \u2018Utod Saulo, makakita ka na liwat!\u2019 Kag sadto gid nga tion nakakita ako liwat kag gintulok ko sia."
                },
                "14": {
                    "verse_nr": "14",
                    "verse": "Nagsiling sia, \u2018Ang Dios sang aton mga katigulangan nagpili sa imo agod mahibaluan mo ang iya kabubot-on, kag makita mo ang iya matarong nga Alagad, kag makabati ka sang iya kaugalingon nga tingog."
                },
                "15": {
                    "verse_nr": "15",
                    "verse": "Kay manginsaksi ka niya sa pagsugid sa tanan nga mga tawo sang imo nakita kag nabatian."
                },
                "16": {
                    "verse_nr": "16",
                    "verse": "Kag karon, ano pa ang ginahulat mo? Tindog ka kag magpabautiso, kag pahugasi ang imo mga sala paagi sa pagpanawag sa iya ngalan.\u2019"
                },
                "17": {
                    "verse_nr": "17",
                    "verse": "\u201cNagbalik ako sa Jerusalem kag sang nagapangamuyo ako sa Templo, may nakita ako nga palanan-awon"
                },
                "18": {
                    "verse_nr": "18",
                    "verse": "sa diin nakita ko ang Ginoo nga nagsiling sa akon, \u2018Dalidali ka kag bayai gilayon ang Jerusalem, tungod kay ang mga tawo diri indi magbaton sang imo panaksihon nahanungod sa akon.\u2019"
                },
                "19": {
                    "verse_nr": "19",
                    "verse": "Nagsabat ako, \u2018Ginoo, ila gid nahibaluan nga nagkadto ako sa mga sinagoga, nagpangdakop kag nagpangbunal sa mga nagtuluo sa imo."
                },
                "20": {
                    "verse_nr": "20",
                    "verse": "Didto man ako sang pagpatay sang imo saksi nga si Esteban kag nagsugot man ako sa pagpatay sa iya kag ako ang nagbantay sang mga kunop sang mga nagpatay sa iya.\u2019"
                },
                "21": {
                    "verse_nr": "21",
                    "verse": "Ang Ginoo nagsiling sa akon, \u2018Lakat ka, kay ipadala ko ikaw sa mga Hentil sa malayo nga lugar.\u2019\u201d"
                },
                "22": {
                    "verse_nr": "22",
                    "verse": "Ginpamatian sang mga tawo si Pablo tubtob sang pagsiling niya sini. Pero sa tapos sini nagsugod sila sa pagsinggit sing mabaskog, \u201cPatya ninyo sia! Indi sia dapat magkabuhi!\u201d"
                },
                "23": {
                    "verse_nr": "23",
                    "verse": "Nagsinggit sila, nagwagayway sang ila mga bayu kag nagsabwag sang mga yab-ok sa kahanginan."
                },
                "24": {
                    "verse_nr": "24",
                    "verse": "Ginmanduan sang kumander nga Romanhon ang iya mga tinawo nga dalhon si Pablo sa baraks. Ginmanduan man niya sila nga usisaon si Pablo paagi sa pagbunal sa iya, agod nga mahibaluan kon ngaa nagasininggit ang mga Judio sing subong sini batok sa iya."
                },
                "25": {
                    "verse_nr": "25",
                    "verse": "Pero sang nahigtan na nila sia agod nga bunalon, nagsiling si Pablo sa opisyal nga nagatindog didto, \u201cTugot bala sa kasugoan nga bunalon ninyo ang isa ka banwahanon sang Roma nga wala pa gani mahukmi kon may sala sia?\u201d"
                },
                "26": {
                    "verse_nr": "26",
                    "verse": "Sang pagkabati sini sang opisyal, nagkadto sia sa kumander kag nagsiling, \u201cAno ining ginahimo mo? Ina nga tawo isa ka banwahanon sang Roma!\u201d"
                },
                "27": {
                    "verse_nr": "27",
                    "verse": "Gani, ginkadtuan sang kumander si Pablo kag ginpamangkot sia, \u201cSugiri ako, isa ka bala ka banwahanon sang Roma?\u201d\n\u201cHuo,\u201d ang sabat ni Pablo."
                },
                "28": {
                    "verse_nr": "28",
                    "verse": "Ang kumander nagsiling, \u201cNanginbanwahanon ako sang Roma paagi sa pagbayad sang daku nga kantidad.\u201d\nSi Pablo nagsabat, \u201cAko iya banwahanon sang Roma halin sang akon pagkatawo.\u201d"
                },
                "29": {
                    "verse_nr": "29",
                    "verse": "Sa gilayon nagpalayo ang mga tawo nga magausisa kuntani sa iya. Hinadlukan ang kumander sang mahibaluan niya nga si Pablo isa ka banwahanon sang Roma kag bangod kay ginpakadenahan niya sia."
                },
                "30": {
                    "verse_nr": "30",
                    "verse": "Luyag mahibaluan sang kumander kon ano gid ang ginasumbong sang mga Judio batok kay Pablo. Gani sang madason nga adlaw ginpahubaran niya si Pablo sang mga kadena kag nagmando sia sa pangulo nga mga pari kag sa bug-os nga Konseho nga maghinun-anon. Dayon gindala niya si Pablo kag ginpatindog sa ila atubang."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Gintulok ni Pablo sang tadlong ang mga katapo sang Konseho kag ginsingganan, \u201cMga utod ko! Kon nahanungod sa akon pagkabuhi, matinlo ang akon konsensya sa atubang sang Dios tubtob sa sini nga adlaw.\u201d"
                },
                "2": {
                    "verse_nr": "2",
                    "verse": "Ginsugo sang Pinakamataas nga Pari nga si Ananias ang mga nagatindog malapit kay Pablo nga dapalon sia."
                },
                "3": {
                    "verse_nr": "3",
                    "verse": "Nagsiling si Pablo sa iya, \u201cDapalon ka gid sang Dios, hipokrito! Nagapungko ka dira sa paghukom sa akon suno sa Kasugoan, pero ginalapas mo man ang Kasugoan sa imo pagsugo nga dapalon ako!\u201d"
                },
                "4": {
                    "verse_nr": "4",
                    "verse": "Ang mga tawo nga malapit kay Pablo nagsiling sa iya, \u201cGinainsultohan mo ang Pinakamataas nga Pari sang Dios!\u201d"
                },
                "5": {
                    "verse_nr": "5",
                    "verse": "Si Pablo nagsabat, \u201cWala ako makahibalo, mga utod, nga sia ang Pinakamataas nga Pari. Ang kasulatan nagasiling, \u2018Indi ka maghambal sing malain batok sa nagagahom sang inyo mga tawo.\u2019\u201d"
                },
                "6": {
                    "verse_nr": "6",
                    "verse": "Sang makita ni Pablo nga may grupo sang mga Saduceo kag mga Fariseo nga nagatambong didto, nagsinggit sia sa mga katapo sang Konseho, \u201cMga utod! Isa ako ka Fariseo, anak sang mga Fariseo. Yari ako karon nga ginahukman tungod kay nagalaom ako nga may pagkabanhaw!\u201d"
                },
                "7": {
                    "verse_nr": "7",
                    "verse": "Sang mahambal niya ini, nagbinaisay ang mga Fariseo kag ang mga Saduceo, kag may pagbinahinbahin sa ila. ("
                },
                "8": {
                    "verse_nr": "8",
                    "verse": "Kay ang mga Saduceo nagasiling nga wala sing pagkabanhaw, kag wala sing mga anghel ukon mga espiritu, pero ang mga Fariseo nagapati sini tanan.)"
                },
                "9": {
                    "verse_nr": "9",
                    "verse": "Dayon nagbaskog pa gid ang pagsininggit. May mga manunodlo sang Kasugoan nga mga katapo sang partido sang mga Fariseo nga nagtindog kag nagpamatok gid nga nagasiling: \u201cWala kami sing may makita nga sala sa sini nga tawo! Ayhan may nagpakighambal sa iya nga isa ka espiritu ukon isa ka anghel!\u201d"
                },
                "10": {
                    "verse_nr": "10",
                    "verse": "Nag-init pa gid ang pagbinaisay sa bagay nga hinadlukan ang kumander nga basi hulogniton nila si Pablo. Gani iya ginmanduan ang iya mga soldado nga magpanaog kag agawon si Pablo sa ila kag dalhon sia sa baraks."
                },
                "11": {
                    "verse_nr": "11",
                    "verse": "Sang madason nga gab-i nagtindog ang Ginoo sa tupad ni Pablo kag nagsiling, \u201cMagpakaisog ka! Nagpanaksi ka sa akon diri sa Jerusalem, gani kinahanglan nga magpanaksi ka man sa Roma.\u201d"
                },
                "12": {
                    "verse_nr": "12",
                    "verse": "Sang pagkaaga, nagtipon ang iban nga mga Judio kag nagplano sang ila pagahimuon. Nagpanumpa sila nga indi sila magkaon ukon mag-inom tubtob nga mapatay nila si Pablo."
                },
                "13": {
                    "verse_nr": "13",
                    "verse": "Sobra sila sa kwarenta nga ululupod nagplano."
                },
                "14": {
                    "verse_nr": "14",
                    "verse": "Sa tapos sini nagkadto sila sa pangulo nga mga pari kag sa mga katigulangan sang mga Judio kag nagsiling, \u201cNagpanumpa kami nga indi kami magkaon tubtob mapatay namon si Pablo."
                },
                "15": {
                    "verse_nr": "15",
                    "verse": "Gani kamo kag ang Konseho magpadala sing sulat sa kumander nga Romanhon nga ipadala si Pablo diri sa inyo, kag magpakunokuno kamo nga ang inyo tuyo amo ang pag-usisa sing maid-id nahanungod sa iya. Pero mahanda kami agod patyon namon sia sa wala pa sia makaabot diri.\u201d"
                },
                "16": {
                    "verse_nr": "16",
                    "verse": "Ugaling ang anak nga lalaki sang utod ni Pablo nga babayi nakabati sang ila plano. Gani nagkadto sia sa baraks kag ginsugiran niya sini si Pablo."
                },
                "17": {
                    "verse_nr": "17",
                    "verse": "Dayon gintawag ni Pablo ang isa sang mga opisyales kag nagsiling sia sa iya, \u201cDalha ini nga pamatan-on sa kumander, kay may inugsugid sia sa iya.\u201d"
                },
                "18": {
                    "verse_nr": "18",
                    "verse": "Gindala sang opisyal ang pamatan-on sa kumander kag nagsiling, \u201cGintawag ako sang binilanggo nga si Pablo kag nagpangabay sia nga dalhon ko ining pamatan-on sa imo, tungod kay may inugsugid sia sa imo.\u201d"
                },
                "19": {
                    "verse_nr": "19",
                    "verse": "Gin-uyatan sang kumander ang kamot sang pamatan-on kag gindala sia nga silahanon lang kag ginpamangkot, \u201cAno bala ang inugsugid mo sa akon?\u201d"
                },
                "20": {
                    "verse_nr": "20",
                    "verse": "Nagsabat ang pamatan-on, \u201cGinkaisahan sang mga pangulo sang mga Judio nga buas pangabayon ikaw nga dalhon si Pablo sa Konseho. Magapakunokuno ang Konseho nga ang ila tuyo amo ang pag-usisa pa gid sing maid-id nahanungod kay Pablo."
                },
                "21": {
                    "verse_nr": "21",
                    "verse": "Pero indi ka magpasugot sa ila tungod kay may sobra sa kwarenta ka mga tawo nga nagahukmong kag nagahulat sa pagpatay sa iya sa dalanon. Ini sila nagpanumpa nga indi magkaon ukon mag-inom tubtob nga mapatay nila si Pablo. Handa na sila kag nagahulat na lang sang imo pamat-od.\u201d"
                },
                "22": {
                    "verse_nr": "22",
                    "verse": "Nagsiling ang kumander, \u201cIndi ka gid magpanugid kay bisan sin-o nga ginsugiran mo ako sini.\u201d Kag ginpalakat niya ang pamatan-on."
                },
                "23": {
                    "verse_nr": "23",
                    "verse": "Sa gilayon ginpatawag sang kumander ang duha sang iya opisyales kag ginsingganan, \u201cIhanda ninyo ang 200 ka mga soldado sa pagkadto sa Cesarea. Dala man kamo sang setenta ka mga manugkabayo kag 200 ka mga soldado nga mga manugbangkaw, kag maghanda kamo sa paglakat sa mga alas nwebe karon nga gab-i."
                },
                "24": {
                    "verse_nr": "24",
                    "verse": "Dala man kamo sang mga kabayo nga pagasakyan ni Pablo kag dalha ninyo sia kay Gobernador Felix nga wala sang sablag."
                },
                "25": {
                    "verse_nr": "25",
                    "verse": "Dayon nagsulat ang kumander sining masunod"
                },
                "26": {
                    "verse_nr": "26",
                    "verse": "\u201cAko, si Claudio Lisias nagaabiabi sa imo Halangdon nga Gobernador Felix."
                },
                "27": {
                    "verse_nr": "27",
                    "verse": "Gindakop sang mga Judio ini nga tawo kag kuntani patyon nila sia. Nahibaluan ko nga isa sia ka banwahanon sang Roma, gani nagdala ako sang mga soldado kag gintabangan sia."
                },
                "28": {
                    "verse_nr": "28",
                    "verse": "Luyag ko mahibaluan kon ano ang ila panumbongon batok sa iya, gani gindala ko sia sa ila Konseho."
                },
                "29": {
                    "verse_nr": "29",
                    "verse": "Nausisaan ko nga wala sia sing may nahimo nga butang nga bagay patyon ukon bilangguon. Ang ila panumbongon batok sa iya may kaangtanan sa mga pamangkot nahanungod sa ila kaugalingon nga kasugoan."
                },
                "30": {
                    "verse_nr": "30",
                    "verse": "Kag sang ginsugiran ako nga nagplano ang mga Judio sa pagpatay sa iya, sa gilayon nagpamat-od ako nga ipadala sia sa imo. Ginsingganan ko ang mga nagsumbong sa iya nga dalhon nila sa imo ang ila panumbongon batok sa iya.\u201d"
                },
                "31": {
                    "verse_nr": "31",
                    "verse": "Gintuman sang mga soldado ang mga ginmando sa ila. Ginkuha kag gindala nila si Pablo sa sadto nga gab-i sa Antipatris."
                },
                "32": {
                    "verse_nr": "32",
                    "verse": "Sang madason nga adlaw ang mga soldado nga nagalakat lang nagbalik sa baraks, kag ginbilin nila ang mga soldado nga nagasakay sa kabayo sa pagpadayon sa pag-upod kay Pablo."
                },
                "33": {
                    "verse_nr": "33",
                    "verse": "Gindala nila sia sa Cesarea kag ginhatag nila ang sulat sa Gobernador kag gintugyan si Pablo sa iya."
                },
                "34": {
                    "verse_nr": "34",
                    "verse": "Ginbasa sang Gobernador ang sulat kag ginpamangkot niya si Pablo kon taga-diin sia nga probinsya. Sang mahibaluan niya nga taga-Cilicia si Pablo"
                },
                "35": {
                    "verse_nr": "35",
                    "verse": "nagsiling sia, \u201cBistahon ko ang imo kaso kon mag-abot ang mga nagsumbong sa imo.\u201d Dayon nagmando sia nga didto ibutang si Pablo sa palasyo ni Herodes kag pabantayan."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Sang makaligad ang lima ka adlaw, nagkadto ang Pinakamataas nga Pari nga si Ananias sa Cesarea kaupod ang pila ka mga katigulangan sang mga Judio kag ang isa ka abogado nga ginahingalanan kay Tertulo. Nag-atubang sila kay Gobernador Felix kag ila ginpahayag ang ila panumbongon batok kay Pablo."
                },
                "2": {
                    "verse_nr": "2",
                    "verse": "Gintawag si Pablo kag nagsugod si Tertulo sa pagsumbong sa iya sang masunod:\n\u201cHalangdon nga Gobernador! Tungod sang imo maayo nga pagdumala nagluntad ang malawig nga kalinong sa amon pungsod kag madamo nga mga katikuan ang imo gintadlong para sa kaayuhan sang amon pungsod."
                },
                "3": {
                    "verse_nr": "3",
                    "verse": "Sa tanan nga lugar kag sa tanan nga tion ginabaton namon ini, kag daku gid ang amon pagpasalamat sa imo."
                },
                "4": {
                    "verse_nr": "4",
                    "verse": "Pero agod nga indi ako makaawat pa gid nagapangabay ako nga pamatian mo nga may pagpailob ang amon malip-ot nga panaysayon."
                },
                "5": {
                    "verse_nr": "5",
                    "verse": "Nasapwan namon nga makatalagam ini nga tawo tungod sang kinagamo nga iya ginhimo. Sia amo ang nagasugod sini sa mga Judio sa bug-os nga kalibutan kag sia amo ang pangulo sang partido sang mga Nazareno."
                },
                "6": {
                    "verse_nr": "6",
                    "verse": "Iya man kuntani dagtaan ang Templo, pero gindakop namon sia."
                },
                "7": {
                    "verse_nr": "7",
                    "verse": ""
                },
                "8": {
                    "verse_nr": "8",
                    "verse": "Kon imo usisaon ini nga tawo mahibaluan gid nimo gikan sa iya ang tanan nga mga butang nga ginasumbong namon batok sa iya.\u201d"
                },
                "9": {
                    "verse_nr": "9",
                    "verse": "Gin-ugyonan sang mga Judio ini nga panumbongon kag nagsiling sila nga ini tanan matuod."
                },
                "10": {
                    "verse_nr": "10",
                    "verse": "Dayon ginsinyasan sang Gobernador si Pablo sa paghambal, kag si Pablo nagsiling:\n\u201cNakahibalo ako nga nanginhukom ikaw sa madamo nga tinuig sa sini nga pungsod, gani ginakalipay ko ang pagpangapin sang akon kaugalingon sa imo atubang."
                },
                "11": {
                    "verse_nr": "11",
                    "verse": "Kon usisaon mo, mga dose pa lang ka adlaw nga nagkadto ako sa Jerusalem sa pagsimba."
                },
                "12": {
                    "verse_nr": "12",
                    "verse": "Wala ako makita sang mga Judio nga nagapakigsuay sa kay bisan sin-o sa Templo, kag wala man nila ako makita nga nagasugyot sa mga tawo sa ila mga sinagoga ukon sa iban nga mga lugar sa siudad."
                },
                "13": {
                    "verse_nr": "13",
                    "verse": "Indi man nila mapamatud-an ang mga panumbongon nga ila karon ginapasaka batok sa akon."
                },
                "14": {
                    "verse_nr": "14",
                    "verse": "Pero akon ini ginaako sa atubang mo: Ginasimba ko ang Dios sang amon mga katigulangan paagi sa akon pagsunod sa Dalan nga suno sini nga mga tawo, indi matuod. Pero nagatuo man ako sa tanan nga nasulat sa Kasugoan ni Moises kag sa mga libro sang mga propeta."
                },
                "15": {
                    "verse_nr": "15",
                    "verse": "Ako may paglaom sa Dios subong sang paglaom sini nga mga tawo nga ang tanan, maayo ukon malain, mabanhaw gikan sa mga minatay."
                },
                "16": {
                    "verse_nr": "16",
                    "verse": "Gani ginahimulatan ko pirme nga magmatinlo ang akon konsensya sa atubang sang Dios kag sang mga tawo."
                },
                "17": {
                    "verse_nr": "17",
                    "verse": "\u201cSa tapos ang pila ka mga tinuig nga wala ako makapalapit sa Jerusalem, nagkadto ako didto sa pagdala sang kwarta nga ibulig sa akon mga kasimanwa, kag sa paghalad sing mga dulot."
                },
                "18": {
                    "verse_nr": "18",
                    "verse": "Bag-o ko lang matapos ang seremonya sa pagpaninlo kag nagahalad gid ako sa Templo sang masapwan nila ako didto. Wala sing madamo nga mga tawo didto, kag wala man sing kinagamo."
                },
                "19": {
                    "verse_nr": "19",
                    "verse": "Pero may mga Judio didto nga halin sa probinsya sang Asia. Sila mismo ang dapat mag-atubang sa imo kag magpahayag sang ila mga panumbongon kon may inugsumbong sila batok sa akon."
                },
                "20": {
                    "verse_nr": "20",
                    "verse": "Ukon pasugira ini nga mga tawo nga yari diri kon ano nga sala ang nakita nila sa akon, sang nagtindog ako sa atubang sang Konseho"
                },
                "21": {
                    "verse_nr": "21",
                    "verse": "luas sang isa ka butang nga akon ginsinggit sang nagtindog ako sa atubang nila. Nagsiling ako: \u2018Ginahukman ninyo ako sa sini nga adlaw kay nagatuo ako nga pagabanhawon ang mga minatay.\u2019\u201d"
                },
                "22": {
                    "verse_nr": "22",
                    "verse": "Dayon si Felix nga may madamo sang nahibal-an nahanungod sang Dalan, nag-untat sang ila bista. Nagsiling sia, \u201cPamatbatan ko ang inyo nga kaso kon mag-abot na si Lisias nga kumander.\u201d"
                },
                "23": {
                    "verse_nr": "23",
                    "verse": "Ginmanduan niya ang opisyal nga nagabantay kay Pablo nga pabantayan sia, pero hatagan man sia sing diutay nga kahilwayan kag tugotan ang iya mga abyan sa paghatag sa iya sang iya mga kinahanglanon."
                },
                "24": {
                    "verse_nr": "24",
                    "verse": "Sa tapos ang pila ka adlaw, nag-abot si Felix kag ang iya asawa nga si Drusila nga isa ka Judia. Ginpatawag niya si Pablo kag nagpamati sia, sa iya paghambal nahanungod sang pagtuo kay Cristo Jesus."
                },
                "25": {
                    "verse_nr": "25",
                    "verse": "Pero sang nagapadayon si Pablo sa pagsaysay nahanungod sa paghimo sang maayo, pagpugong sang kaugalingon, kag sang palaabuton nga Adlaw sang Paghukom, hinadlukan si Felix kag nagsiling sia, \u201cMahimo ka na makalakat! Tawgon ko ugaling ikaw liwat kon may kahigayunan ako.\u201d"
                },
                "26": {
                    "verse_nr": "26",
                    "verse": "Sa amo man nga tion naglaom sia nga hamhaman sia ni Pablo sing kwarta, gani, masunson niya sia ginapatawag kag magpakighambal sa iya."
                },
                "27": {
                    "verse_nr": "27",
                    "verse": "Sa tapos makaligad ang duha ka tuig ginbuslan ni Porcio Festo si Felix nga gobernador. Tungod kay luyag ni Felix nga kabigon sia nga maayo sang mga Judio ginbilin niya si Pablo sa bilangguan."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Karon tatlo pa lang ka adlaw nga nakaabot si Festo sa probinsya, kag nagtaklad sia sa Jerusalem halin sa Cesarea."
                },
                "2": {
                    "verse_nr": "2",
                    "verse": "Didto gindala sa iya sang pangulo nga mga pari kag sang pangulo nga mga Judio ang ila mga panumbongon batok kay Pablo. Ginpangabay nila si Festo"
                },
                "3": {
                    "verse_nr": "3",
                    "verse": "nga buligan sila paagi sa pagsaylo kay Pablo sa Jerusalem kay may plano sila nga patyon si Pablo samtang nagapadulong sia sa Jerusalem."
                },
                "4": {
                    "verse_nr": "4",
                    "verse": "Nagsabat si Festo, \u201cDidto sa Cesarea nabilanggo si Pablo. Manugbalik ako didto sa indi madugay."
                },
                "5": {
                    "verse_nr": "5",
                    "verse": "Paupda ang inyo mga pangulo sa akon sa Cesarea kag isumbong sia kon may malain sia nga nahimo.\u201d"
                },
                "6": {
                    "verse_nr": "6",
                    "verse": "Nagtener pa didto si Festo sa Jerusalem sing mga walo ukon napulo ka adlaw upod sa ila kag ugaling nagbalik sa Cesarea. Sang madason nga adlaw nagpungko sia sa hukmanan kag nagmando nga pagadalhon si Pablo sa iya."
                },
                "7": {
                    "verse_nr": "7",
                    "verse": "Sang pag-abot ni Pablo, nagtilindog sa palibot niya ang mga Judio nga naghalin sa Jerusalem kag ginsumbong nila sia sa madamo kag mabug-at nga mga panumbongon nga indi nila mapamatud-an."
                },
                "8": {
                    "verse_nr": "8",
                    "verse": "Pero ginpangapinan ni Pablo ang iya kaugalingon nga nagasiling: \u201cWala ako sing may nahimo nga malain batok sa Kasugoan sang mga Judio, sa Templo, ukon sa Emperador sang Roma.\u201d"
                },
                "9": {
                    "verse_nr": "9",
                    "verse": "Pero luyag makuha ni Festo ang maayo nga kabubot-on sang mga Judio gani nagpamangkot sia kay Pablo, \u201cLuyag mo bala magkadto sa Jerusalem kag didto bistahon ini nga mga panumbongon sa atubang ko?\u201d"
                },
                "10": {
                    "verse_nr": "10",
                    "verse": "Nagsabat si Pablo, \u201cYari ako nagatindog sa atubangan sang hukmanan nga iya gid sang Emperador sa diin ako dapat pagahukman. Nakahibalo gid ikaw nga wala ako sing malain nga nahimo batok sa mga Judio."
                },
                "11": {
                    "verse_nr": "11",
                    "verse": "Kon nakalapas gid man ako sang kasugoan kag nakahimo sang butang agod ako takos nga silutan sing kamatayon, indi ako magpalagyo sini. Pero kon wala sing kamatuoran ang mga panumbongon nila batok sa akon, wala sing bisan sin-o nga makatugyan sa akon sa ila. Madangop ako sa Emperador.\u201d"
                },
                "12": {
                    "verse_nr": "12",
                    "verse": "Dayon sang nakahinun-anon si Festo sa iya konseho nagsabat sia, \u201cNagdangop ka sa Emperador, gani sa Emperador ka makadto.\u201d"
                },
                "13": {
                    "verse_nr": "13",
                    "verse": "Sang makaligad ang pila ka adlaw nagkadto ang hari nga si Agripa kag si Bernice sa Cesarea sa pagbisita kag sa pag-abiabi kay Festo."
                },
                "14": {
                    "verse_nr": "14",
                    "verse": "Sang makatener sila didto sing pila ka adlaw, ginsaysay ni Festo sa hari ang kaso ni Pablo nga nagasiling: \u201cMay isa diri ka tawo nga binilanggo nga ginbilin ni Felix"
                },
                "15": {
                    "verse_nr": "15",
                    "verse": "kag sang pagkadto ko sa Jerusalem, ginpasakaan sia sang mga panumbongon sang pangulo nga mga pari kag sang mga katigulangan sang mga Judio. Ila ginpangayo sa akon nga kondenahon sia."
                },
                "16": {
                    "verse_nr": "16",
                    "verse": "Pero nagsabat ako sa ila nga indi batasan sang mga Romanhon ang pagkondenar sang bisan sin-o nga tawo nga ginsumbong, nga wala pa niya maatubang ang mga nagsumbong sa iya, kag wala sia mahatagan sing kahigayunan sa pagpangapin sang iya kaugalingon batok sa mga panumbongon sa iya."
                },
                "17": {
                    "verse_nr": "17",
                    "verse": "Gani sang pag-abot nila diri wala na ako mag-usik sang tion, kundi sang madason gid nga adlaw nagpungko ako sa hukmanan kag ginpatawag ko ini nga tawo."
                },
                "18": {
                    "verse_nr": "18",
                    "verse": "Ang iya mga kasumpong nagtindog sa paghambal batok sa iya, pero wala man sila sing may ginsumbong nga bisan ano nga mga kasal-anan nga amo ang akon ginapaabot."
                },
                "19": {
                    "verse_nr": "19",
                    "verse": "Nagbinaisay man lang sila nahanungod sang ila kaugalingon nga pagtuluohan kag nahanungod sang isa ka tawo nga ginahingalanan kay Jesus nga napatay, pero suno kay Pablo buhi sia."
                },
                "20": {
                    "verse_nr": "20",
                    "verse": "Indi ako makapamat-od kon paano ang pag-usisa ko sini nga mga butang, gani ginpamangkot ko si Pablo kon luyag niya nga magkadto sa Jerusalem kag didto bistahon ini nga mga panumbongon."
                },
                "21": {
                    "verse_nr": "21",
                    "verse": "Pero si Pablo nagpangayo nga bantayan sia tubtob makapamat-od ang Emperador sang iya nga kaso. Gani nagmando ako nga bantayan sia tubtob nga mapadala ko sia sa Emperador.\u201d"
                },
                "22": {
                    "verse_nr": "22",
                    "verse": "Nagsiling si Agripa kay Festo, \u201cLuyag ko gid nga pamatian ini nga tawo.\u201d\nNagsabat si Festo, \u201cBuas mabatian mo sia.\u201d"
                },
                "23": {
                    "verse_nr": "23",
                    "verse": "Sang madason nga adlaw nag-abot si Agripa kag si Bernice sa daku nga pagpasidungog, kag nagsulod sa tilipunan upod ang mga opisyales sang mga soldado kag ang kinilala nga mga tawo sang siudad. Nagmando si Festo nga pasudlon si Pablo."
                },
                "24": {
                    "verse_nr": "24",
                    "verse": "Nagsiling si Festo, \u201cHaring Agripa, kag tanan kamo nga yari diri: Nakita ninyo ini nga tawo nga ginasumbong sa akon sang tanan nga mga Judio diri kag sa Jerusalem. Nagsinggitan sila nga indi sia dapat mabuhi."
                },
                "25": {
                    "verse_nr": "25",
                    "verse": "Pero wala ako sing may nakita nga nahimo sini nga tawo nga dapat sia pamatbatan sing kamatayon. Kag tungod kay sia mismo ang nagdangop sa Emperador, nagpamat-od ako nga ipadala sia sa Emperador."
                },
                "26": {
                    "verse_nr": "26",
                    "verse": "Ugaling wala ako sing pat-od nga masulat sa Emperador nahanungod sa iya. Gani gindala ko sia diri sa atubang ninyo, kag labi na gid sa atubang mo, O Haring Agripa, agod nga sa tapos nga mausisa naton ang iya kaso, may isulat ako."
                },
                "27": {
                    "verse_nr": "27",
                    "verse": "Kay sa akon lang, daw indi nagakabagay nga ipadala ang isa ka binilanggo nga wala sing maathag nga panumbongon batok sa iya.\u201d"
                }
            }
        },
        "26": {
            "chapter_nr": "26",
            "chapter": {
                "1": {
                    "verse_nr": "1",
                    "verse": "Nagsiling si Agripa kay Pablo, \u201cGinapahanugotan ikaw nga makahambal sa pagpangapin sang imo kaugalingon.\u201d Ginbayaw ni Pablo ang iya kamot, kag sa pagpangapin sang iya kaugalingon nagsiling sia"
                },
                "2": {
                    "verse_nr": "2",
                    "verse": "\u201cHaring Agripa! Ginakabig ko ang akon kaugalingon nga mapalaron tungod kay sa sini nga adlaw magapangapin ako sang akon kaugalingon sa atubang mo, sa tanan nga mga panumbongon sang mga Judio batok sa akon"
                },
                "3": {
                    "verse_nr": "3",
                    "verse": "labi na kay nahibal-an mo gid ang tanan nga mga kinabatasan kag mga kasuayon sang mga Judio. Gani, nagapangabay ako nga pamatian mo ako nga may pagpailob."
                },
                "4": {
                    "verse_nr": "4",
                    "verse": "\u201cNahibaluan sang tanan nga mga Judio kon paano ang akon pagkabuhi halin sang pamatan-on pa ako. Nahibaluan nila halin pa sang una kon paano ang pagkabuhi ko sa akon kaugalingon nga banwa kag sa Jerusalem."
                },
                "5": {
                    "verse_nr": "5",
                    "verse": "Kon maluyag lang sila magsaksi, makasiling sila nga halin sang una kilala nila ako nga nagkabuhi subong katapo sang mga Fariseo, ining tama ka estrikto nga grupo sang amon pagtuluohan."
                },
                "6": {
                    "verse_nr": "6",
                    "verse": "Kag karon nagatindog ako diri nga ginahukman tungod kay nagasalig ako sa ginsaad sang Dios sa amon mga katigulangan"
                },
                "7": {
                    "verse_nr": "7",
                    "verse": "ang saad nga ginapaabot sang dose ka tribo sang amon mga katawhan nga ila pagabatunon sa ila pagsimba sa Dios sa adlaw kag gab-i. Kag tungod sini nga paglaom, Mahal nga Hari, ginasumbong ako sang mga Judio!"
                },
                "8": {
                    "verse_nr": "8",
                    "verse": "Ngaa bala nga kamo nga mga Judio indi makapati nga ang Dios makabanhaw sang mga minatay?"
                },
                "9": {
                    "verse_nr": "9",
                    "verse": "\u201cAko akon naghunahuna nga dapat ko himuon ang tanan nga akon masarangan sa pagpamatok sa kawsa ni Jesus nga taga-Nazaret."
                },
                "10": {
                    "verse_nr": "10",
                    "verse": "Amo ini ang akon ginhimo sa Jerusalem. Ginhatagan ako sang awtoridad sang pangulo nga mga pari, kag akon ginpabilanggo ang madamo nga mga tawo sang Dios. Kag sang pamatbatan sila sang kamatayon, akon gin-ugyonan ini nga pamatbat."
                },
                "11": {
                    "verse_nr": "11",
                    "verse": "Ginpasilutan ko sila sa madamo nga mga beses sa tanan nga mga sinagoga kag ginhimud-osan ko nga masikway nila ang ila pagtuo. Tama gid ang akon kaakig sa ila sa bagay nga nagpakalambot ako sa mga siudad sa iban nga duta sa paghingabot sa ila."
                },
                "12": {
                    "verse_nr": "12",
                    "verse": "\u201cSa sini nga katuyoan nagkadto ako sa Damasco nga may awtoridad kag mga mando halin sa pangulo nga mga pari."
                },
                "13": {
                    "verse_nr": "13",
                    "verse": "Nagahingudto gid ang adlaw sadto, Mahal nga Hari, sa dalanon may nakita ako nga kapawa nga mas masilaw pa sang sa adlaw gikan sa langit nga nagsilak sa akon palibot kag sa mga tawo nga nagpanglakaton upod sa akon."
                },
                "14": {
                    "verse_nr": "14",
                    "verse": "Natumba kami tanan sa duta kag may nabatian ako nga tingog nga naghambal sa akon sa Hebreo, \u2018Saulo, Saulo! Ngaa bala ginahingabot mo ako? Ginasakit mo ang imo kaugalingon paagi sa pagsipa mo sang suyak.\u2019"
                },
                "15": {
                    "verse_nr": "15",
                    "verse": "Nagpamangkot ako, \u2018Sin-o ka bala, Ginoo?\u2019 Nagsabat ang Ginoo, \u2018Ako si Jesus, nga imo ginahingabot."
                },
                "16": {
                    "verse_nr": "16",
                    "verse": "Pero bangon ka kag magtindog. Nagpakita ako sa imo kay ginpili ko ikaw nga mangin-akon alagad. Sugiran mo ang iban sang imo mga nakita sa sini nga adlaw nahanungod sa akon, kag sang mga butang nga ipakita ko sa imo sa palaabuton."
                },
                "17": {
                    "verse_nr": "17",
                    "verse": "Pagaluwason ko ikaw sa mga taga-Israel kag sa mga Hentil sa diin ipadala ko ikaw."
                },
                "18": {
                    "verse_nr": "18",
                    "verse": "Ikaw ang magapamuklat sang ila mga mata kag magaliso sa ila gikan sa kadudulman pakadto sa kapawa, kag gikan sa gahom ni Satanas pakadto sa Dios, agod nga paagi sa ila pagtuo sa akon, pagapatawaron sila sang ila mga sala kag mabaton nila ang ila bahin upod sa pinili nga mga tawo sang Dios.\u2019"
                },
                "19": {
                    "verse_nr": "19",
                    "verse": "\u201cGani, Haring Agripa, wala ko ginlalis ang palanan-awon nga nabaton ko halin sa langit."
                },
                "20": {
                    "verse_nr": "20",
                    "verse": "Nagwali ako una sa Damasco kag dayon sa Jerusalem kag sa bug-os nga kadutaan sang Judea kag sa mga Hentil. Nagwali ako nga dapat sila maghinulsol sa ila mga sala kag magliso sa Dios kag maghimo sang mga butang nga magapakita nga naghinulsol sila."
                },
                "21": {
                    "verse_nr": "21",
                    "verse": "Amo ini ang kabangdanan nga gindakop ako sang mga Judio sang didto ako sa Templo kag gintinguhaan nila ako nga patyon."
                },
                "22": {
                    "verse_nr": "22",
                    "verse": "Pero ginabuligan ako sang Dios tubtob sa sini nga adlaw, gani yari ako diri nagatindog sa pagpanaksi sa tanan, sa mga kubos kag sa mga dungganon. Ang akon ginasiling amo man ang ginsiling sang mga propeta kag ni Moises nga mahanabo"
                },
                "23": {
                    "verse_nr": "23",
                    "verse": "nga ang Cristo dapat mag-antos kag manginnahauna nga mabanhaw gikan sa mga minatay sa pagwali sang kapawa sang kaluwasan sa mga Judio kag sa mga Hentil.\u201d"
                },
                "24": {
                    "verse_nr": "24",
                    "verse": "Sang nagapangapin si Pablo sa iya kaugalingon, sa sini nga paagi, nagsinggit si Festo sa iya, \u201cNagbuang ka, Pablo! Ang imo madamo nga tinun-an nagpabuang sa imo!\u201d"
                },
                "25": {
                    "verse_nr": "25",
                    "verse": "Nagsabat si Pablo, \u201cIndi ako buang, Halangdon nga Festo! Matuod ang akon mga ginahambal kag sa husto nga kaisipan."
                },
                "26": {
                    "verse_nr": "26",
                    "verse": "Haring Agripa! Wala ako mahadlok maghambal sa imo tungod kay imo nahibaluan ini nga mga butang. Nasiguro ko gid nga imo natalupangdan ini tanan nga mga butang kay nahanabo ini sa hayag."
                },
                "27": {
                    "verse_nr": "27",
                    "verse": "Nagapati ka bala, Haring Agripa, sa mga propeta? Nahibaluan ko nga nagapati ikaw!\u201d"
                },
                "28": {
                    "verse_nr": "28",
                    "verse": "Nagsiling si Agripa kay Pablo, \u201cNagahunahuna ka bala nga madali mo ako mahimo nga Cristiano?\u201d"
                },
                "29": {
                    "verse_nr": "29",
                    "verse": "Nagsabat si Pablo, \u201cSa madali ukon sa madugay nga tion nagapangamuyo ako sa Dios nga ikaw kag ang tanan nga nagapamati sa akon sa sini nga adlaw, manginsubong kuntani sa akon, luas lamang sa sini nga mga kadena!\u201d"
                },
                "30": {
                    "verse_nr": "30",
                    "verse": "Dayon nagtindog ang Hari, ang Gobernador, si Bernice kag ang tanan nga nagapungko kaupod nila."
                },
                "31": {
                    "verse_nr": "31",
                    "verse": "Sang makagwa na sila nagsinilingay sila, \u201cWala sing may nahimo ini nga tawo nga takos pamatbatan sing kamatayon ukon bilangguon.\u201d"
                },
                "32": {
                    "verse_nr": "32",
                    "verse": "Nagsiling si Agripa kay Festo, \u201cKuntani mabuy-an ini nga tawo kon wala sia magdangop sa Emperador.\u201d"
                }
            }
        },
        "27": {
            "chapter_nr": "27",
            "chapter": {
                "1": {
                    "verse_nr": "1",
                    "verse": "Sang ginpat-od nga dapat magpanakayon kami pakadto sa Italia, gintugyan nila si Pablo kag ang iban pa gid nga mga binilanggo kay Julio, isa ka opisyal sa batalyon sang mga soldado nga Romanhon nga ginatawag, \u201cBatalyon sang Emperador.\u201d"
                },
                "2": {
                    "verse_nr": "2",
                    "verse": "Nagsakay kami sa isa ka sakayan gikan sa Adrumentina nga manugtulak pakadto sa mga puerto sang probinsya sang Asia. Sang pagpanakayon namon, nag-upod sa amon si Aristarco isa ka taga-Macedonia nga naghalin sa Tesalonica."
                },
                "3": {
                    "verse_nr": "3",
                    "verse": "Nagdungka kami sa Sidon sang madason nga adlaw. Maayo gid ang pagkabig ni Julio kay Pablo kag iya gintugotan si Pablo sa pagduaw sa iya mga abyan agod nga mahatagan sia nila sang iya mga kinahanglanon."
                },
                "4": {
                    "verse_nr": "4",
                    "verse": "Halin didto nagpadayon kami, ugaling tungod kay sumpong ang hangin, didto kami nagpanakayon sa pihak sang isla sang Cipre nga lipod sa hangin."
                },
                "5": {
                    "verse_nr": "5",
                    "verse": "Gintabok namon ang dagat nga bahin sang mga probinsya sang Cilicia kag Panfilia kag nagdungka kami sa Mira sa probinsya sang Licia."
                },
                "6": {
                    "verse_nr": "6",
                    "verse": "Didto ang opisyal nakakita sang sakayan halin sa Alejandria nga magapanakayon pakadto sa Italia. Gani ginpasakay niya kami."
                },
                "7": {
                    "verse_nr": "7",
                    "verse": "Sa sulod sang pila ka adlaw mahinay ang amon pagpanakayon kag binudlayan gid kami tubtob nga nakaabot kami malapit sa banwa sang Gnido. Indi kami makapadayon sa amon ginapadulongan kay sumpong ang hangin. Gani nagpanakayon kami sa pihak sang isla sang Creta nga lipod sa hangin kag nag-agi kami malapit sa siwil sang Salmo."
                },
                "8": {
                    "verse_nr": "8",
                    "verse": "Nagpanghigaron kami kag binudlayan gid sa paglambot sa lugar nga ginatawag \u201cMaayo nga mga Dulongkaan\u201d nga malapit sa banwa sang Lasea."
                },
                "9": {
                    "verse_nr": "9",
                    "verse": "Nagdugay kami didto tubtob manginmakatalagam ang magpadayon sa pagpanakayon tungod kay sa sadto nga panahon, ang Adlaw sang Pagtubos nagligad na. Gani nagpaandam si Pablo sa ila"
                },
                "10": {
                    "verse_nr": "10",
                    "verse": "\u201cMga abyan, makita ko nga halin karon ang aton pagpanakayon manginpeligruso. Daku gid ang mapierde sa mga kargamento kag sakayan, kag may madula man nga kabuhi.\u201d"
                },
                "11": {
                    "verse_nr": "11",
                    "verse": "Pero ang ginpati sang opisyal amo ang ginhambal sang kapitan kag tag-iya sang sakayan kag indi ang ginsiling ni Pablo."
                },
                "12": {
                    "verse_nr": "12",
                    "verse": "Indi maayo nga magpabilin sa sadto nga dulongkaan kon tigtulognaw, gani halos ang tanan nagpakamaayo nga magtulak kami kag magtinguha gid nga makalambot sa Fenice kon mahimo. Isa ini ka puerto sa Creta nga nagaatubang sa nabagatnan-nakatundan kag sa naaminhan-nakatundan kag didto sarang sila makatener tubtob matapos ang tigtulognaw."
                },
                "13": {
                    "verse_nr": "13",
                    "verse": "Nagsugod sa pagdupoydupoy ang habagat kag nagpainuino sila nga matuman nila ang ila plano. Gani ginbatak nila ang angkla kag nagpalayag nga nagapanghigaron sa baybayon sang Creta."
                },
                "14": {
                    "verse_nr": "14",
                    "verse": "Pero sa wala madugay nagmadlos ang hangin nga ginatawag Timog halin sa isla."
                },
                "15": {
                    "verse_nr": "15",
                    "verse": "Ginbunal sang hangin ang sakayan kag tungod kay indi makapanungsong ang sakayan sa hangin, nagpabaya na lang kami kag nagpaanod kon diin kami daldalon sang hangin."
                },
                "16": {
                    "verse_nr": "16",
                    "verse": "Nakapalipod kami sang pag-agi namon sa bagatnan nayon sang diutay nga isla sang Cauda. Bisan pa nga binudlayan kami didto, natigayon namon ang pagtabid sang bote agod nga indi maano."
                },
                "17": {
                    "verse_nr": "17",
                    "verse": "Sang napasaka nila ang bote gingaid ini sing hugot sang mga kalat sa sakayan. Nahadlok sila nga mabara sa mga pasil malapit sa baybayon sang Libya, gani ginpapanaog nila ang layag kag nagpaanod sa hangin."
                },
                "18": {
                    "verse_nr": "18",
                    "verse": "Nagpadayon ang mabaskog nga bagyo, gani sang madason nga adlaw ginpangtagbong nila sa dagat ang iban sang mga kargamento sang sakayan."
                },
                "19": {
                    "verse_nr": "19",
                    "verse": "Sang madason pa gid nga adlaw ginpanghaboy nila sa dagat ang bahin sang kasangkapan sang sakayan."
                },
                "20": {
                    "verse_nr": "20",
                    "verse": "Sa sulod sang madamo nga adlaw wala kami makakita sang adlaw ukon mga bituon, kag nagpadayon ang paghuyop sang mabaskog nga hangin. Sang ulihi nadulaan kami sang paglaom nga maluwas."
                },
                "21": {
                    "verse_nr": "21",
                    "verse": "Sang dugay na nga wala makakaon ang mga tawo nagtindog kag naghambal si Pablo sa ila, \u201cMga abyan, kuntani ginpamatian ninyo ako kag wala kita magpanakayon halin sa Creta. Kuntani nalikawan naton ining mga kasamaran kag kapierdihan."
                },
                "22": {
                    "verse_nr": "22",
                    "verse": "Pero karon, nagapangabay ako nga magpakaisog kamo! Wala sing isa sa inyo nga madula ang kabuhi, kundi ang sakayan lamang ang maguba."
                },
                "23": {
                    "verse_nr": "23",
                    "verse": "Kay kagab-i ginpadala sa akon ang isa ka anghel sang Dios nga nagapanag-iya sa akon kag akon ginasimba kag"
                },
                "24": {
                    "verse_nr": "24",
                    "verse": "nagsiling sia, \u2018Indi ka mahadlok, Pablo! Dapat ka magpangatubang sa Emperador. Ang Dios sa iya kaayo sa imo magaluwas sang mga kabuhi sang tanan nga nagapanakayon upod sa imo.\u2019"
                },
                "25": {
                    "verse_nr": "25",
                    "verse": "Gani, mga abyan, magpakaisog kamo! Kay nagasalig ako sa Dios nga matuman ang iya ginsiling sa akon."
                },
                "26": {
                    "verse_nr": "26",
                    "verse": "Ugaling isampay kita sa baybayon sang isa ka isla.\u201d"
                },
                "27": {
                    "verse_nr": "27",
                    "verse": "Sa ika-14 nga gab-i gin-anod kami sa Dagat sang Mediteraneo. Sang mga tungang gab-i ginbulobanta sang mga tripulante nga malapit na kami sa higad."
                },
                "28": {
                    "verse_nr": "28",
                    "verse": "Gani nagtunton sila sang lubid nga may pamato sa pagtungkad kag nasapwan nila nga ang tubig may kadalumon nga baynte ka dupa. Sang ulihi gintungkad nila liwat sa ulounhan ang tubig kag nasapwan nila nga may kadalumon ini nga kinse ka dupa."
                },
                "29": {
                    "verse_nr": "29",
                    "verse": "Nahadlok sila nga madusdos ang sakayan sa mga bato, gani gintunton nila ang apat ka angkla sa ulin sang sakayan kag nagpangamuyo sila nga mag-aga."
                },
                "30": {
                    "verse_nr": "30",
                    "verse": "Ang mga tripulante nagtinguha sa pagpalagyo halin sa sakayan. Gintunton nila ang bote sa tubig kag nagpakunokuno nga nagatunton sila sang mga angkla sa dulong."
                },
                "31": {
                    "verse_nr": "31",
                    "verse": "Pero nagsiling si Pablo sa opisyal kag sa mga soldado, \u201cKon indi magpabilin ang mga tripulante sa sakayan, indi kamo maluwas.\u201d"
                },
                "32": {
                    "verse_nr": "32",
                    "verse": "Gani gin-utod sang mga soldado ang mga kalat nga nagahigot sang bote kag ginpabay-an nila ini nga maanod."
                },
                "33": {
                    "verse_nr": "33",
                    "verse": "Madali na lang mag-aga kag nagpangabay si Pablo sa ila tanan nga magkaon. Nagsiling sia, \u201cIka-14 na nga adlaw subong ang inyo paghulat kag wala gid kamo makakaon."
                },
                "34": {
                    "verse_nr": "34",
                    "verse": "Gani, nagapangabay ako sa inyo nga magkaon kamo kay kinahanglan ninyo ini agod mabuhi kamo. Wala sing may madula sa inyo, bisan isa ka nahot sang inyo buhok sa inyo mga ulo.\u201d"
                },
                "35": {
                    "verse_nr": "35",
                    "verse": "Sang makahambal sini si Pablo, nagkuha sia sing tinapay, nagpasalamat sa Dios sa atubang nila tanan, ginpamihakpihak niya ini kag nagsugod sa pagkaon."
                },
                "36": {
                    "verse_nr": "36",
                    "verse": "Nagmabakod sila kag tanan sila nagkaon."
                },
                "37": {
                    "verse_nr": "37",
                    "verse": "Mga 276 kami tanan nga mga sumalakay sa sakayan."
                },
                "38": {
                    "verse_nr": "38",
                    "verse": "Sang nagkalabusog sila, ginpanghaboy nila ang tanan nga trigo sa dagat agod magmag-an ang sakayan."
                },
                "39": {
                    "verse_nr": "39",
                    "verse": "Sang pagkaaga, wala mahibaluan sang mga tripulante ang baybayon, pero may nakita sila nga sapasapa nga may baybayon sa diin ginkaisahan nila nga didto ipabara ang sakayan kon mahimo."
                },
                "40": {
                    "verse_nr": "40",
                    "verse": "Gani ginpang-utod nila ang mga kalat nga naangot sa mga angkla kag ginbilin ini sa dagat, kag dungan sini ginpanghubad nila ang mga kalat nga naangtan sang mga timon. Dayon gintakod nila ang layag sa dulong agod huypon sila sang hangin padulong sa baybayon."
                },
                "41": {
                    "verse_nr": "41",
                    "verse": "Pero nakabunggo ang sakayan sa pasil kag nabara ini. Nag-ungot ang dulong sang sakayan kag indi ini makahulag samtang ang ulin nawasak bangod sang kabaskog sang mga balod."
                },
                "42": {
                    "verse_nr": "42",
                    "verse": "Nagplano ang mga soldado nga pamatyon ang tanan nga mga binilanggo agod nga indi sila makalangoy pa higad kag makapalagyo."
                },
                "43": {
                    "verse_nr": "43",
                    "verse": "Pero ginpunggan sila sang opisyal sang mga soldado sa paghimo sini kay luyag niya luwason si Pablo. Sa baylo sini nagmando sia nga maglumpat una sa tubig ang tanan nga makahibalo maglangoy kag magpahigad."
                },
                "44": {
                    "verse_nr": "44",
                    "verse": "Ang mga nabilin nagsunod nga nagakapyot sa mga tapi ukon sa pila ka bahin sang sakayan nga naguba. Amo ini kon paano kami tanan nakatakas sa higad nga wala maano."
                }
            }
        },
        "28": {
            "chapter_nr": "28",
            "chapter": {
                "1": {
                    "verse_nr": "1",
                    "verse": "Sang didto na kami sa takas nga naluwas sa katalagman, nahibaluan namon nga ang isla ginatawag Malta."
                },
                "2": {
                    "verse_nr": "2",
                    "verse": "Maabi-abihon gid ang mga pumoluyo didto. Tungod kay nagsugod sa pag-ulan kag ginatugnawan kami, nagdabok sila sing kalayo kag ginbaton nila kami tanan sing maayo."
                },
                "3": {
                    "verse_nr": "3",
                    "verse": "Nagtipon si Pablo sing isa ka bugkos nga kahoy kag gingatong niya ini sa kalayo. Tungod sang kainit, may man-og nga naggwa kag iya gin-ukoban ang kamot ni Pablo."
                },
                "4": {
                    "verse_nr": "4",
                    "verse": "Sang makita sang mga pumoluyo ang man-og nga nagakabit sa kamot ni Pablo, nagsinilingay sila, \u201cManugpatay gid ini nga tawo, kag bisan naluwas sia sa kamatayon sa dagat, pero ang diosa sang katarungan indi magtugot sa iya nga mabuhi.\u201d"
                },
                "5": {
                    "verse_nr": "5",
                    "verse": "Pero ginwaslik ni Pablo ang man-og sa kalayo kag wala man sia maano."
                },
                "6": {
                    "verse_nr": "6",
                    "verse": "Nagpaabot sila nga magapalanghubag sia ukon matumba sing hinali kag mapatay. Pero sang madugay na ang ila paghulat kag wala man sila sing may nakita nga malain nga natabo sa iya, nagbaylo ang ila mga panghunahuna kag nagsiling sila, \u201cIsa sia ka dios!\u201d"
                },
                "7": {
                    "verse_nr": "7",
                    "verse": "Malapit sa amo nga lugar may mga kadutaan nga ginapanag-iyahan ni Publio, ang pangulo sang isla. Ginbaton niya kami sing maayo kag nanginbisita kami niya sa sulod sang tatlo ka adlaw."
                },
                "8": {
                    "verse_nr": "8",
                    "verse": "Ang amay ni Publio nagahigda kag nagamasakit nga may hilanat kag balaud. Nagsulod si Pablo sa iya kwarto, nagpangamuyo, nagtungtong sang iya mga kamot sa iya, kag nag-ayo sa iya."
                },
                "9": {
                    "verse_nr": "9",
                    "verse": "Sang nahanabo ini, ang tanan nga mga masakiton sa amo nga isla nag-abot kag ginpang-ayo niya sila."
                },
                "10": {
                    "verse_nr": "10",
                    "verse": "Madamo nga mga regalo ang ila ginhatag sa amon, kag sang manugtulak kami, gindalhan nila kami sa sakayan sang amon kinahanglanon para sa amon pagpanakayon."
                },
                "11": {
                    "verse_nr": "11",
                    "verse": "Sa tapos ang tatlo ka bulan nagpanakayon kami sa isa ka sakayan nga ginatawag \u201cAng Kapid nga Dios.\u201d Naghalin ini sa Alejandria kag nagtener sa isla sang pag-abot sang tigtulognaw."
                },
                "12": {
                    "verse_nr": "12",
                    "verse": "Nagdungka kami sa siudad sang Siracusa kag didto kami nagtener sing tatlo ka adlaw."
                },
                "13": {
                    "verse_nr": "13",
                    "verse": "Halin didto nagpanakayon kami kag nagdungka sa siudad sang Regio. Sang madason nga adlaw naghuyop ang habagat, kag sa sulod sang duha ka adlaw, nakaabot kami sa banwa sang Puteoli."
                },
                "14": {
                    "verse_nr": "14",
                    "verse": "May nakita kami didto nga mga kautoran nga nagpangabay sa amon nga magtener kami upod sa ila sing isa ka simana. Kag dayon nagkadto kami sa Roma."
                },
                "15": {
                    "verse_nr": "15",
                    "verse": "Sang mabatian sang mga kautoran sa Roma nga nag-abot kami nagkadto sila sa pagsugat sa amon tubtob sa Tiendahan sang Appio kag sa Tatlo ka mga Dalayunan. Sang makita sila ni Pablo, nagpasalamat sia sa Dios kag sia tuman gid nga napabakod."
                },
                "16": {
                    "verse_nr": "16",
                    "verse": "Sang pag-abot namon sa Roma, gintugotan si Pablo sa pag-estar sing kinaugalingon nga may isa ka soldado lang nga nagabantay sa iya."
                },
                "17": {
                    "verse_nr": "17",
                    "verse": "Sang makaligad ang tatlo ka adlaw, ginpatawag ni Pablo ang mga pangulo sang mga Judio sa Roma. Sang pagtipon nila nagsiling sia sa ila, \u201cMga utod ko! Bisan pa nga wala ako sing may nahimo batok sa aton mga katawhan kag batok sa mga kinabatasan nga ginpaalinton sa aton sang aton mga katigulangan, ginbilanggo ako sa Jerusalem kag gintugyan sa mga Romanhon."
                },
                "18": {
                    "verse_nr": "18",
                    "verse": "Gin-usisa nila ako kag sang mahibaluan nila nga wala ako sing may nahimo agod takos pamatbatan sang kamatayon luyag nila kuntani nga buy-an ako."
                },
                "19": {
                    "verse_nr": "19",
                    "verse": "Pero sang ginpamalabagan ini sang mga Judio, napilitan ako sa pagdangop sa Emperador, bisan pa nga wala ako sing panumbongon batok sa akon kaugalingon nga katawhan."
                },
                "20": {
                    "verse_nr": "20",
                    "verse": "Gani amo ini ang kabangdanan nga nagpangabay ako sa pagpakigkita kag pagpakighambal sa inyo, kay nakadenahan ako tungod sa iya nga amo ang paglaom sang mga tawo sang Israel.\u201d"
                },
                "21": {
                    "verse_nr": "21",
                    "verse": "Nagsiling sila sa iya, \u201cWala kami makabaton sing mga sulat halin sa Judea nahanungod sa imo, ukon may nag-abot diri nga mga utod naton nga may dala nga mga balita ukon malain nga inughambal batok sa imo."
                },
                "22": {
                    "verse_nr": "22",
                    "verse": "Pero luyag namon pamatian ang imo mga panghunahuna, tungod kay nakahibalo kami nga bisan diin ginamulay sang mga tawo ining sekta nga ginatapuan mo.\u201d"
                },
                "23": {
                    "verse_nr": "23",
                    "verse": "Gani nagpat-od sila sang adlaw sang ila pagpamati kay Pablo kag madamo ang nagtipon sadto nga adlaw sa lugar nga ginaestaran ni Pablo. Halin sa aga tubtob sa gab-i ginsaysay niya kag ginwali ang paghari sang Dios. Ginhimulatan niya nga hayluhon sila sa pagtuo kay Jesus, paagi sa iya paggamit sang Kasugoan ni Moises kag sang mga sinulatan sang mga propeta."
                },
                "24": {
                    "verse_nr": "24",
                    "verse": "Ang iban sa ila nahaylo sang iya ginhambal, pero ang iban indi magtuo."
                },
                "25": {
                    "verse_nr": "25",
                    "verse": "Gani nagpauli sila nga nagabinaisay sa tapos makasiling sini si Pablo, \u201cHusto gid ang ginsiling sang Espiritu Santo sa inyo mga katigulangan paagi kay Isaias nga propeta!"
                },
                "26": {
                    "verse_nr": "26",
                    "verse": "Kay nagsiling sia:\n\u2018Kadtoi kag singgani ini nga mga tawo:\nMagapamati lang kamo nga pamati, pero indi makahangop,\nmagatulok lang kamo nga tulok, pero indi makakita"
                },
                "27": {
                    "verse_nr": "27",
                    "verse": "tungod kay ini nga mga tawo matig-a sing ulo,\ngintakpan nila ang ila mga dulonggan,\nkag ginpiyong nila ang ila mga mata.\nKay kon indi nila paghimuon ini, makakita ang ila mga mata,\nmakabati ang ila mga dulonggan,\nmakahangop ang ila mga hunahuna,\nkag magaliso sila sa akon,\nkag ako magaayo sa ila, siling sang Dios.\u2019\u201d"
                },
                "28": {
                    "verse_nr": "28",
                    "verse": "Kag sa katapusan si Pablo nagsiling: \u201cGani dapat mahibaluan ninyo nga ang mensahe sang Dios sang kaluwasan, ginpadala sa mga Hentil. Magapamati sila!\u201d"
                },
                "29": {
                    "verse_nr": "29",
                    "verse": ""
                },
                "30": {
                    "verse_nr": "30",
                    "verse": "Sa sulod sang duha ka tuig, nag-estar si Pablo sa balay nga iya gin-alkilahan kag ginbaton niya ang tanan nga nagbisita sa iya."
                },
                "31": {
                    "verse_nr": "31",
                    "verse": "Nagwali sia nahanungod sang paghari sang Dios kag nagtudlo sia nga may kaisog nahanungod kay Ginoong Jesu-Cristo, kag wala sing may nag-upang sa iya."
                }
            }
        }
    }
}