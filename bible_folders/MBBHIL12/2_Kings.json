{
    "version": "MBBHIL12",
    "book_name": "2 Kings",
    "book_nr": "12",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sang mapatay si Haring Acab sang Israel, ang pungsod sang Moab nagrebelde batok sa Israel."
                },
                "2": {
                    "verse_nr": "2",
                    "verse": "Si Haring Ocozias sang Israel nahulog halin sa balkon nga yara sa atop sang iya palasyo sa Samaria kag nabalda gid sia. Gani nagpadala sia sing mga tawo sa pagpamangkot kay Baalzebub, ang dios sang Ekron, nga siudad sa Filistia, agod sa paghibalo kon bala magaayo pa sia sa iya balda ukon indi."
                },
                "3": {
                    "verse_nr": "3",
                    "verse": "Pero ang anghel sang GINOO nagsugo kay Elias nga propeta nga taga-Tisbe, sa paglakat kag sa pagsugata sang mga tawo nga ginpadala ni Haring Ocozias kag sa pagpamangkot sa ila, \u201cNgaa man nga magpamangkot pa kamo kay Baalzebub, ang dios sang Ekron? Tungod bala nga nagahunahuna kamo nga wala sing Dios sa Israel?"
                },
                "4": {
                    "verse_nr": "4",
                    "verse": "Sugiri ninyo ang hari nga ang GINOO nagasiling, \u2018Indi ikaw mag-ayo sa imo balda, kundi mapatay ka!\u2019\u201d\nGintuman ni Elias ang ginsugo sang GINOO"
                },
                "5": {
                    "verse_nr": "5",
                    "verse": "kag ang mga tawo nagbalik sa hari. Nagpamangkot ang hari, \u201cNgaa bala nagbalik kamo?\u201d"
                },
                "6": {
                    "verse_nr": "6",
                    "verse": "Nagsabat sila, \u201cGinsugata kami sang isa ka tawo kag ginsingganan niya kami nga magbalik kag sugiran ikaw nga ang GINOO nagasiling sa imo, \u2018Ngaa man nga nagapadala ka sing mga tawo sa pagpamangkot kay Baalzebub, ang dios sang Ekron? Tungod bala nga nagahunahuna ka nga wala sing Dios sa Israel? Indi ikaw mag-ayo sa imo mga balda, kundi mapatay ka!\u2019\u201d"
                },
                "7": {
                    "verse_nr": "7",
                    "verse": "Nagpamangkot ang hari, \u201cAno bala ang hitsura sang tawo?\u201d"
                },
                "8": {
                    "verse_nr": "8",
                    "verse": "Nagsabat sila, \u201cNagabayo sia sang panapton nga nahimo sa mga panit sang sapat, kag nawagkusan sang paha nga panit.\u201d\nAng hari nagsiling, \u201cSi Elias ato!\u201d"
                },
                "9": {
                    "verse_nr": "9",
                    "verse": "Dayon nagpadala sia sing isa ka opisyal upod ang singkwenta ka mga tawo sa pagkuha kay Elias. Nakita sang opisyal si Elias nga nagapungko sa ibabaw sang bakulod, kag nagsiling sia sa iya, \u201cAlagad sang Dios, nagsugo ang hari nga magdulhog ka.\u201d"
                },
                "10": {
                    "verse_nr": "10",
                    "verse": "Si Elias nagsabat, \u201cKon ako alagad sang Dios, kabay ang kalayo halin sa langit mahulog kag magsunog sa imo kag sa imo mga tinawo!\u201d Sa gilayon may kalayo nga nahulog halin sa langit kag nagsunog sa opisyal kag sa iya mga tinawo."
                },
                "11": {
                    "verse_nr": "11",
                    "verse": "Ang hari nagpadala pa gid sing isa ka opisyal upod ang singkwenta ka mga tawo, nga nagtaklad kag nagsiling kay Elias, \u201cAlagad sang Dios, nagsugo ang hari nga magdulhog ka gilayon!\u201d"
                },
                "12": {
                    "verse_nr": "12",
                    "verse": "Si Elias nagsabat, \u201cKon ako alagad sang Dios, kabay ang kalayo halin sa langit mahulog kag magsunog sa imo kag sa imo mga tinawo!\u201d Sa gilayon ang kalayo sang Dios nahulog kag nagsunog sa opisyal kag sa iya mga tinawo."
                },
                "13": {
                    "verse_nr": "13",
                    "verse": "Sa liwat ang hari nagpadala sang isa ka opisyal upod sa singkwenta ka mga tawo. Nagtaklad sila sa bakulod, nagluhod ang opisyal sa atubang ni Elias kag nagpakitluoy, \u201cAlagad sang Dios, kaluoyi ako kag ang akon mga tinawo. Luwasa ang amon mga kabuhi!"
                },
                "14": {
                    "verse_nr": "14",
                    "verse": "Ang duha ka mga opisyales kag ang ila mga tinawo nasunog sang kalayo halin sa langit, pero kon mahimo kaluoyi ako!\u201d"
                },
                "15": {
                    "verse_nr": "15",
                    "verse": "Ang anghel sang GINOO nagsiling kay Elias, \u201cDulhog ka upod sa iya, kag indi ka magkahadlok.\u201d Gani si Elias naglakat upod sa opisyal pakadto sa hari"
                },
                "16": {
                    "verse_nr": "16",
                    "verse": "kag nagsiling si Elias sa hari, \u201cAmo ini ang ginasiling sang GINOO: \u2018Tungod kay nagpadala ikaw sing mga tawo sa pagpamangkot kay Baalzebub, ang dios sang Ekron\u2014 subong nga daw wala sing Dios sa Israel nga pamangkutan\u2014indi ikaw mag-ayo, kundi mapatay ka!\u2019\u201d"
                },
                "17": {
                    "verse_nr": "17",
                    "verse": "Si Ocozias napatay, suno sa ginsiling sang GINOO paagi kay Elias. Si Ocozias wala sing mga anak nga lalaki, gani ang iya utod nga lalaki nga si Joram nagbulos sa iya subong hari, sa ikaduha nga tuig sang paggahom sang hari sang Juda nga si Jehoram, anak ni Josafat."
                },
                "18": {
                    "verse_nr": "18",
                    "verse": "Ang tanan nga ginhimo ni Haring Ocozias ginsulat sa Maragtas sang Mga Hari sang Israel ."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Ang tion nag-abot nga ang GINOO magadala kay Elias sa langit paagi sa buhawi. Si Elias kag si Eliseo naglakat halin sa Gilgal"
                },
                "2": {
                    "verse_nr": "2",
                    "verse": "kag sa dalan si Elias nagsiling kay Eliseo, \u201cPabilin ka diri kay ang GINOO nagmando sa akon sa pagkadto sa Betel.\u201d\nPero nagsabat si Eliseo, \u201cNagasumpa ako tungod sa akon pag-unong sa buhi nga GINOO kag sa imo nga indi ko ikaw pagbayaan.\u201d Gani nagkadto sila sa Betel."
                },
                "3": {
                    "verse_nr": "3",
                    "verse": "Ang isa ka grupo sang mga propeta nga nag-estar didto nagkadto kay Eliseo kag nagpamangkot sa iya, \u201cNakahibalo ka bala nga ang GINOO magakuha sang imo agalon sini nga adlaw?\u201d\nNagsabat si Eliseo, \u201cHuo nahibal-an ko, pero indi naton paghambalan ina.\u201d"
                },
                "4": {
                    "verse_nr": "4",
                    "verse": "Dayon si Elias nagsiling kay Eliseo, \u201cKaron pabilin ka diri kay ang GINOO nagsugo sa akon sa pagkadto sa Jerico.\u201d\nPero si Eliseo nagsabat, \u201cNagasumpa ako tungod sa akon pag-unong sa buhi nga GINOO kag sa imo nga indi ko ikaw pagbayaan.\u201d Gani nagkadto sila sa Jerico."
                },
                "5": {
                    "verse_nr": "5",
                    "verse": "Ang isa ka grupo sang mga propeta nga nag-estar didto nagkadto kay Eliseo kag nagpamangkot sa iya, \u201cNakahibalo ka bala nga ang GINOO magakuha sang imo agalon sini nga adlaw?\u201d\nSi Eliseo nagsabat, \u201cHuo nahibal-an ko, pero indi naton paghambalan ina.\u201d"
                },
                "6": {
                    "verse_nr": "6",
                    "verse": "Dayon si Elias nagsiling kay Eliseo, \u201cKaron pabilin ka diri kay ang GINOO nagsugo sa akon sa pagkadto sa Suba sang Jordan.\u201d\nPero si Eliseo nagsabat, \u201cNagasumpa ako tungod sa akon pag-unong sa buhi nga GINOO kag sa imo nga indi ko ikaw pagbayaan.\u201d Gani naglakat sila"
                },
                "7": {
                    "verse_nr": "7",
                    "verse": "kag ang singkwenta ka mga propeta nagsunod sa ila sa Suba sang Jordan. Nagdulog si Elias kag si Eliseo sa pangpang sang suba, kag ang singkwenta ka mga propeta nagtindog sa unhan nila."
                },
                "8": {
                    "verse_nr": "8",
                    "verse": "Dayon gin-uba ni Elias ang iya kunop, ginlukot ini kag ginhampak sa tubig. Ang tubig napihak, kag sia kag si Eliseo nag-agi sa mamala nga duta sa pagtabok sa pihak."
                },
                "9": {
                    "verse_nr": "9",
                    "verse": "Didto si Elias nagsiling kay Eliseo, \u201cSugiri ako kon ano ang luyag mo himuon ko sa imo sa wala pa ako makuha palayo sa imo.\u201d\nSi Eliseo nagsabat, \u201cHatagi ako sang doble sang imo gahom nga magahimo sa akon nga tal-os mo.\u201d"
                },
                "10": {
                    "verse_nr": "10",
                    "verse": "Si Elias nagsabat, \u201cMabudlay ihatag ang imo ginapangayo, pero mabaton mo ini kon makita mo ako nga ginakuha na palayo sa imo; kon indi mo ako makita, indi mo ini mabaton.\u201d"
                },
                "11": {
                    "verse_nr": "11",
                    "verse": "Nagsugilanon sila samtang nagalakat sila kag sa hinali lang ang isa ka karwahi nga kalayo nga ginaguyod sang mga kabayo nga kalayo nag-abot sa tunga nila, kag si Elias gindala sa langit paagi sa isa ka buhawi."
                },
                "12": {
                    "verse_nr": "12",
                    "verse": "Nakita ini ni Eliseo kag nagsinggit sia kay Elias, \u201cAmay ko, amay ko! Gamhanan nga mangangapin sang Israel! Wala na ikaw!\u201d Kag wala na niya makita si Elias liwat.\nSa kasubo, gingisi ni Eliseo ang iya bayu sa duha ka bahin."
                },
                "13": {
                    "verse_nr": "13",
                    "verse": "Dayon ginpulot niya ang kunop ni Elias nga nahulog, kag nagbalik sia kag nagtindog sa pangpang sang Jordan."
                },
                "14": {
                    "verse_nr": "14",
                    "verse": "Ginhampak niya ang tubig sang kunop ni Elias kag nagsiling sia, \u201cDiin na ang GINOO, ang Dios ni Elias?\u201d Dayon ginhampak niya liwat ang tubig kag napihak ini, kag naglakat sia pakadto sa pihak."
                },
                "15": {
                    "verse_nr": "15",
                    "verse": "Ang singkwenta ka mga propeta halin sa Jerico nakakita sa iya kag nagsiling, \u201cAng gahom ni Elias yara na kay Eliseo!\u201d Naglakat sila sa pagsugata sa iya, nagluhod sa iya atubang"
                },
                "16": {
                    "verse_nr": "16",
                    "verse": "kag nagsiling, \u201cYari kami tanan, singkwenta ka mabakod nga mga lalaki. Dali pangitaon ta ang imo agalon. Basi gindala sia sang Espiritu sang GINOO kag ginbilin sia sa bukid ukon sa patag man.\u201d\nSi Eliseo nagsabat, \u201cIndi, indi kamo maglakat.\u201d"
                },
                "17": {
                    "verse_nr": "17",
                    "verse": "Pero nagpamilit gid sila tubtob sang ulihi nagpasugot si Eliseo kag ginpalakat sila. Sila nga singkwenta naglakat sa pagpangita kay Elias sa sulod sang tatlo ka adlaw, pero wala nila sia makita."
                },
                "18": {
                    "verse_nr": "18",
                    "verse": "Dayon nagbalik sila kay Eliseo, nga nagahulat sa Jerico, kag nagsiling sia sa ila, \u201cIndi bala nagsiling ako sa inyo nga indi kamo maglakat?\u201d"
                },
                "19": {
                    "verse_nr": "19",
                    "verse": "May mga tawo nga nagkadto kay Eliseo halin sa Jerico nga nagasiling, \u201cSir, suno sa imo nahibaluan, maayo ini nga siudad, pero ang tubig indi maayo, kag ang duta indi makapatubas sing madamo.\u201d"
                },
                "20": {
                    "verse_nr": "20",
                    "verse": "Nagsugo si Eliseo, \u201cButangi sing asin ang bag-o nga yahong kag dalha ini sa akon.\u201d Gindala nila ini sa iya"
                },
                "21": {
                    "verse_nr": "21",
                    "verse": "kag nagkadto sia sa tuboran sang siudad, ginhaboy ang asin sa tubig, kag nagsiling, \u201cAmo ini ang ginasiling sang GINOO: \u2018Ginatinluan ko ini nga tubig, kag sugod karon ang duta magapatubas sang madamo kag wala sing may magutoman.\u2019\u201d"
                },
                "22": {
                    "verse_nr": "22",
                    "verse": "Kag halin sadto ang tubig nagtinlo, suno sa ginsiling ni Eliseo nga mahanabo."
                },
                "23": {
                    "verse_nr": "23",
                    "verse": "Naghalin si Eliseo sa Jerico kag nagkadto sa Betel. Sa dalan may mga kabataan nga lalaki nga naghalin sa banwa kag naglangolango sa iya. Nagsinggit sila, \u201cHalin ka diri, kalbo! Halin ka diri, kalbo!\u201d"
                },
                "24": {
                    "verse_nr": "24",
                    "verse": "Nagbalikid si Eliseo, nagtulok sa ila, kag ginpakamalaut sila sa ngalan sang GINOO. Dayon ang duha ka uso nga babayi naggwa sa kakahuyan kag ginpanggus-ab ang kwarentay dos sa ila."
                },
                "25": {
                    "verse_nr": "25",
                    "verse": "Nagpadayon si Eliseo sa Bukid sang Carmel, kag sang ulihi nagbalik sia sa Samaria."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa ika-18 nga tuig sang paghari ni Josafat sa Juda, Si Joram nga anak ni Acab nanginhari sa Israel, kag naggahom sia sa Samaria sa sulod sang dose ka tuig."
                },
                "2": {
                    "verse_nr": "2",
                    "verse": "Nagpakasala sia batok sa GINOO, pero indi sia subong kalaut sang iya amay kag iya iloy nga si Jezebel. Ginpangguba niya ang imahen ni Baal nga ginhimo sang iya amay."
                },
                "3": {
                    "verse_nr": "3",
                    "verse": "Pero, kaangay kay Haring Jeroboam nga anak ni Nebat nga una sa iya, gindala niya ang Israel sa pagpakasala, kag wala magbiya sini."
                },
                "4": {
                    "verse_nr": "4",
                    "verse": "Si Haring Mesa sang Moab may madamo nga mga karnero, kag kada tuig nagahatag sia sa hari sang Israel sing 100,000 ka mga kordero, kag bulbol halin sa 100,000 ka mga karnero."
                },
                "5": {
                    "verse_nr": "5",
                    "verse": "Pero sang mapatay si Haring Acab sang Israel, si Mesa nagrebelde batok sa Israel."
                },
                "6": {
                    "verse_nr": "6",
                    "verse": "Sa gilayon si Haring Joram naggwa sa Samaria kag gintipon ang tanan niya nga mga hangaway."
                },
                "7": {
                    "verse_nr": "7",
                    "verse": "Nagpadala sia sini nga pahibalo kay Haring Josafat sang Juda: \u201cAng hari sang Moab nagrebelde batok sa akon, magabulig ka bala sa akon pagpakig-away batok sa iya?\u201d\nNagsabat si Haring Josafat, \u201cHuo, buligan ko ikaw, ang akon mga hangaway kag mga kabayo handa na."
                },
                "8": {
                    "verse_nr": "8",
                    "verse": "Diin bala kita maagi sa pagsalakay?\u201d\nSi Joram nagsabat, \u201cMaagi kita sa dalan sa desierto sang Edom.\u201d"
                },
                "9": {
                    "verse_nr": "9",
                    "verse": "Gani si Haring Joram, kag ang hari sang Juda kag ang hari sang Edom naglakat. Sang nakapanglakaton sila sing pito ka adlaw, nawad-an sila sing tubig, kag wala na sing imnon ang mga soldado kag mga sapat nga nagadala sang ila mga karga."
                },
                "10": {
                    "verse_nr": "10",
                    "verse": "Si Haring Joram nagsiling, \u201cTapos na kita, gintugyan kita nga tatlo sang GINOO sa kamot sang hari sang Moab!\u201d"
                },
                "11": {
                    "verse_nr": "11",
                    "verse": "Si Haring Josafat nagpamangkot, \u201cMay isa bala diri ka propeta nga paagi sa iya makapamangkot kita sa GINOO?\u201d\nNagsabat ang isa ka opisyal sang mga hangaway ni Haring Joram, \u201cSi Eliseo nga anak ni Safat yari diri. Sia ang kabulig anay ni Elias.\u201d"
                },
                "12": {
                    "verse_nr": "12",
                    "verse": "Si Haring Josafat nagsiling, \u201cMatuod sia nga propeta.\u201d Gani ang tatlo ka mga hari nagkadto kay Eliseo."
                },
                "13": {
                    "verse_nr": "13",
                    "verse": "Si Eliseo nagsiling sa hari sang Israel, \u201cNgaa magbulig ako sa imo? Lakat ka kag magpamangkot sa mga propeta nga ginapamangkutan sang imo amay kag iloy.\u201d\nSi Joram nagsabat, \u201cIndi! Ang GINOO amo ang nagtugyan sa amon nga tatlo sa kamot sang hari sang Moab.\u201d"
                },
                "14": {
                    "verse_nr": "14",
                    "verse": "Si Eliseo nagsabat, \u201cGinasumpa ko sa buhi nga GINOO nga akon ginaalagad, kon indi lang tungod sa hari sang Juda nga si Haring Josafat nga ginataha ko indi ako magsapak sa imo."
                },
                "15": {
                    "verse_nr": "15",
                    "verse": "Karon dalhi ako sing isa ka musikero.\u201d\nSamtang ang musikero nagatukar sang arpa, ang gahom sang GINOO nag-abot kay Eliseo"
                },
                "16": {
                    "verse_nr": "16",
                    "verse": "kag nagsiling sia, \u201cAmo ini ang ginasiling sang GINOO: \u2018Magkutkot kamo sing kanal sa palibot sining mamala nga sapa."
                },
                "17": {
                    "verse_nr": "17",
                    "verse": "Bisan nga wala kamo sing makita nga ulan ukon hangin, ining mamala nga sapa mapuno sing tubig, kag kamo, ang inyo mga baka, kag ang inyo mga sapat nga nagadala sing inyo mga karga may madamo nga tubig nga imnon.\u2019\u201d"
                },
                "18": {
                    "verse_nr": "18",
                    "verse": "Kag si Eliseo nagpadayon, \u201cPero mahapos ini nga butang nga himuon sang GINOO; magapadaog man sia sa inyo batok sa mga Moabnon."
                },
                "19": {
                    "verse_nr": "19",
                    "verse": "Agawon ninyo ang ila matahom nga mga siudad nga napamakuran, panapson ninyo ang ila nagapamunga nga mga kahoy, tabunan ninyo ang ila mga tuboran, kag pierdihon ninyo ang ila mapatubason nga mga uma paagi sa pagtabon sing mga bato sa sini nga mga uma.\u201d"
                },
                "20": {
                    "verse_nr": "20",
                    "verse": "Sang pagkaaga, sa tion sang kinaandan nga paghalad, ang tubig nag-ilig halin sa Edom, kag nalapawan ang duta."
                },
                "21": {
                    "verse_nr": "21",
                    "verse": "Sang mabatian sang mga Moabnon nga ang tatlo ka mga hari nag-abot sa pagsalakay sa ila, gintipon nila ang tanan nga mga lalaki halin sa pamatan-on tubtob sa labing tigulang nga sarang makadala sing mga hinganiban, kag ginpahamtang sila sa dulonan."
                },
                "22": {
                    "verse_nr": "22",
                    "verse": "Sang pagbangon nila sang madason nga aga, ang adlaw nagsilak sa tubig kag nakita nila nga mapula ini nga daw dugo."
                },
                "23": {
                    "verse_nr": "23",
                    "verse": "Nagsininggit sila, \u201cDugo! Ayhan ang tatlo ka grupo sang mga hangaway nag-ilinaway kag nagpinatyanay! Dali, kuhaon naton ang ila mga pagkabutang sa ila kampo!\u201d"
                },
                "24": {
                    "verse_nr": "24",
                    "verse": "Pero sang pag-abot nila sa kampo, ang mga Israelinhon nagsalakay sa ila kag ginlagas sila. Ang mga Israelinhon nagpadayon sa paglagas, nga nagapamatay sang mga Moabnon"
                },
                "25": {
                    "verse_nr": "25",
                    "verse": "kag nagapangguba sang ila mga siudad. Ang tagsa ka Israelinhon nagahaboy sing bato sa mapatubason nga duta nga ila maagyan, tubtob nga ang tanan nga uma natabunan sang bato. Gintabunan man nila ang mga tuboran kag ginpanapas ang nagapamunga nga mga kahoy. Sang ulihi ang nabilin amo na lang ang kapital nga siudad sang Kir-hareset, kag ginkibon ini sang mga manuglabyog sang bato kag ginsalakay."
                },
                "26": {
                    "verse_nr": "26",
                    "verse": "Sang matalupangdan sang hari sang Moab nga daw malutos sia sa inaway, nagkuha sia sing 700 ka mga tawo nga may mga espada sa pag-upod sa iya, kag nagtinguha sia sa paglusot sa mga kaaway sa tuyo nga malagyo sia pakadto sa hari sang Siria, pero napaslawan sia."
                },
                "27": {
                    "verse_nr": "27",
                    "verse": "Gani ginkuha niya ang iya kamagulangan nga anak nga lalaki, nga amo ang magabulos sa iya subong hari, kag gindulot sia subong halad sa dios sang Moab sa pader sang siudad. Hinadlukan ang mga Israelinhon gani naghalin sila sa siudad kag nagbalik sa ila kaugalingon nga pungsod."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang isa ka balo nga babayi nga katapo sang grupo sang mga propeta nagkadto kay Eliseo kag nagsiling, \u201cSir, ang akon bana napatay! Ikaw nakahibalo nga sia isa ka tawo nga nagakahadlok sa GINOO, pero karon nag-abot ang tawo nga iya nautangan sa pagkuha sang akon duha ka mga anak nga lalaki agod mangin-ulipon bilang bayad sang utang sang akon bana.\u201d"
                },
                "2": {
                    "verse_nr": "2",
                    "verse": "Nagpamangkot sia, \u201cAno bala ang akon mabulig sa imo? Sugiri ako, ano bala ang yara sa imo balay?\u201d\nAng balo nagsabat, \u201cWala gid bisan ano, luas lamang sa isa ka magamay nga tibod nga lana sang olivo.\u201d"
                },
                "3": {
                    "verse_nr": "3",
                    "verse": "Si Eliseo nagsiling sa iya, \u201cKadto ka sa imo mga kaingod kag magpanghulam sang madamo nga mga banga nga wala sing unod."
                },
                "4": {
                    "verse_nr": "4",
                    "verse": "Dayon ikaw kag ang imo mga anak nga lalaki magsulod sa balay, siraduhi ang pwertahan kag sudli sing lana ang mga banga. Ang mapuno nga sulodlan imo painon.\u201d"
                },
                "5": {
                    "verse_nr": "5",
                    "verse": "Gani ang balo nagsulod sa iya balay upod sa iya mga anak nga lalaki, ginsiraduhan ang pwertahan, ginkuha ang magamay nga tibod nga may lana sang olivo kag nagsugod sa pagsulod sang lana sa mga sulodlan samtang ginadala ini sang iya mga anak sa iya."
                },
                "6": {
                    "verse_nr": "6",
                    "verse": "Sang mapuno nila ang tanan nga mga banga, nagpamangkot sia kon may yara pa nga nabilin. Ang isa sang iya mga anak nagsabat, \u201cAmo na lang ina ang katapusan.\u201d Kag nag-untat ang pag-ilig sang lana sang olivo."
                },
                "7": {
                    "verse_nr": "7",
                    "verse": "Nagkadto sia liwat kay Eliseo nga propeta kag si Eliseo nagsiling sa iya, \u201cIbaligya ang lana sang olivo kag bayari ang tanan mo nga utang, kag may mabilin pa ikaw nga kwarta nga imo mapangabuhian upod sa imo mga anak nga lalaki.\u201d"
                },
                "8": {
                    "verse_nr": "8",
                    "verse": "Isa ka adlaw, si Eliseo nagkadto sa Sunem, sa diin nag-estar ang isa ka manggaranon nga babayi. Gin-agda niya si Eliseo sa pagkaon upod sa iya, kag halin sadto sa tagsa ka tion nga magkadto didto si Eliseo nagakaon sia sa balay sadto nga babayi."
                },
                "9": {
                    "verse_nr": "9",
                    "verse": "Nagsiling sia sa iya bana, \u201cNahibal-an ko nga ining tawo nga nagahapit diri pirme sa aton isa ka balaan nga tawo sang Dios."
                },
                "10": {
                    "verse_nr": "10",
                    "verse": "Himuan naton sia sing isa ka magamay nga kwarto sa may atop, butangan naton sia sing higdaan, lamisa, pulongkuan kag suga, kag didto makatener sia kon mag-abot sia diri.\u201d"
                },
                "11": {
                    "verse_nr": "11",
                    "verse": "Isa ka adlaw, nag-abot si Eliseo sa Sunem kag nagsaka sia sa iya kwarto sa pagpahuway."
                },
                "12": {
                    "verse_nr": "12",
                    "verse": "Ginsingganan niya si Gehazi nga iya alagad sa pagtawag sang babayi. Sang pag-abot sang babayi kay Eliseo"
                },
                "13": {
                    "verse_nr": "13",
                    "verse": "ginsingganan ni Eliseo si Gehazi, \u201cPamangkuta sia kon ano ang luyag niya himuon ko sa iya tungod sang iya maayo nga pagtatap sa aton. Ayhan luyag niya nga makadto ako sa hari ukon sa pangulo sang mga hangaway sa pagsiling nga maayo sia nga babayi.\u201d\nNagsabat ang babayi, \u201cKontento na ako sang akon kahimtangan upod sa akon mga tawo.\u201d"
                },
                "14": {
                    "verse_nr": "14",
                    "verse": "Nagpamangkot si Eliseo kay Gehazi, \u201cAno karon ang akon himuon sa iya.\u201d\nNagsabat si Gehazi, \u201cWala sia sing anak kag ang iya bana tigulang na.\u201d"
                },
                "15": {
                    "verse_nr": "15",
                    "verse": "Nagsugo si Eliseo, \u201cSinggana sia nga magpalapit diri.\u201d Nag-abot ang babayi kag nagtindog sa pwertahan"
                },
                "16": {
                    "verse_nr": "16",
                    "verse": "kag si Eliseo nagsiling sa iya, \u201cSa sini nga panahon sa madason nga tuig magakugos ikaw sang isa ka bata nga lalaki.\u201d\nSa kakunyag sang babayi nagsiling sia, \u201cSir, indi ka magbutig sa akon. Ikaw isa ka alagad sang Dios!\u201d"
                },
                "17": {
                    "verse_nr": "17",
                    "verse": "Pero, suno sa ginsiling ni Eliseo, sa amo nga tion sa madason nga tuig nagbata sia sing lalaki."
                },
                "18": {
                    "verse_nr": "18",
                    "verse": "Nagligad ang pila ka tuig kag daku na ang bata. Isa ka adlaw nagkadto sia sa iya amay nga yadto sa uma sa tion sang tig-alani upod sa mga mangangani."
                },
                "19": {
                    "verse_nr": "19",
                    "verse": "Sa hinali nagsinggit ang bata sa iya amay, \u201cAng ulo ko masakit! Ang ulo ko tama ka sakit!\u201d\nAng amay nagsiling sa iya suloguon, \u201cDalha ang bata sa iya iloy.\u201d"
                },
                "20": {
                    "verse_nr": "20",
                    "verse": "Ginhakwat sang suloguon kag gindala ang bata pabalik sa iya iloy. Ginsabak sia sang iya iloy tubtob mag-udto, kag napatay sia."
                },
                "21": {
                    "verse_nr": "21",
                    "verse": "Gindala niya ang bata sa kwarto ni Eliseo, ginpahamyang niya sa higdaan, ginsirahan niya ang pwertahan kag naggwa."
                },
                "22": {
                    "verse_nr": "22",
                    "verse": "Dayon gintawag niya ang iya bana kag ginsingganan, \u201cPadalhi ako sang isa ka suloguon kag isa ka asno. Kinahanglan makadto ako kay Eliseo nga propeta. Mabalik man ako gilayon.\u201d"
                },
                "23": {
                    "verse_nr": "23",
                    "verse": "Nagpamangkot ang iya bana, \u201cNgaa makadto gid ikaw karon nga adlaw, indi man ini Adlaw nga Inugpahuway ukon Piesta sang Lati?\u201d\nNagsabat sia, \u201cSigi lang.\u201d"
                },
                "24": {
                    "verse_nr": "24",
                    "verse": "Dayon ginbutangan niya sing hampilo ang asno kag nagsugo sa suloguon, \u201cPadasiga ang asno, kag indi pagpahinaya kon indi ako magsiling sa imo.\u201d"
                },
                "25": {
                    "verse_nr": "25",
                    "verse": "Gani naglakat sia, kag nagkadto sa Bukid sang Carmel sa diin didto si Eliseo.\nNakita sia ni Eliseo nga nagapalapit samtang malayo pa sia, kag ginsingganan niya ang iya suloguon nga si Gehazi, \u201cTan-awa, nagapalapit ang babayi nga taga-Sunem!"
                },
                "26": {
                    "verse_nr": "26",
                    "verse": "Dalagan kag sugataa sia kag pamangkuta kon kumusta sia, ang iya bana, kag ang iya anak nga lalaki.\u201d\nGinsugiran sang babayi si Gehazi nga ang tanan maayo man"
                },
                "27": {
                    "verse_nr": "27",
                    "verse": "pero sang pag-abot niya kay Eliseo nagluhod sia sa iya atubang kag nagkapyot sa tiil ni Eliseo. Itiklod sia kuntani ni Gehazi, pero nagsiling si Eliseo, \u201cPabay-i lang sia. Wala mo bala makita nga daku gid ang iya kalisod? Kag ang GINOO wala magsugid sa akon nahanungod sini nga butang.\u201d"
                },
                "28": {
                    "verse_nr": "28",
                    "verse": "Ang babayi nagsiling kay Eliseo, \u201cSir, nagpangayo bala ako sa imo sing isa ka anak nga lalaki? Wala bala ako nagsiling sa imo nga indi mo ako pagdayaan?\u201d"
                },
                "29": {
                    "verse_nr": "29",
                    "verse": "Si Eliseo nagliso kay Gehazi kag nagsiling, \u201cDalidali ka! Dalha ang akon sungkod kag maglakat. Indi ka magbugno sa kay bisan sin-o nga imo masugata, kag kon may magbugno sa imo indi ka magsabat. Sulod ka dayon sa balay kag ibutang ang sungkod ko sa ibabaw sang bata.\u201d"
                },
                "30": {
                    "verse_nr": "30",
                    "verse": "Ang babayi nagsiling kay Eliseo, \u201cNagasumpa ako sa akon pag-unong sa buhi nga GINOO kag sa imo nga indi ako magbiya sa imo!\u201d Gani nagtindog si Eliseo kag nagsunod sa iya."
                },
                "31": {
                    "verse_nr": "31",
                    "verse": "Si Gehazi nag-una kag nagbutang sang sungkod ni Eliseo sa ibabaw sang bata, pero wala gid nagatingog ukon nagaginhawa ang bata. Gani nagbalik si Gehazi sa pagsugata kay Eliseo kag nagsiling, \u201cAng bata wala gid magmata.\u201d"
                },
                "32": {
                    "verse_nr": "32",
                    "verse": "Sang pag-abot ni Eliseo, nagsulod sia nga isa lang sa kwarto kag nakita niya ang bata nga patay nga nagahamyang sa higdaan."
                },
                "33": {
                    "verse_nr": "33",
                    "verse": "Ginsirahan niya ang pwertahan, kag nagpangamuyo sa GINOO."
                },
                "34": {
                    "verse_nr": "34",
                    "verse": "Dayon ginhap-an niya ang bata, ginbutang ang iya baba sa baba sang bata, ang iya mga mata sa mga mata sang bata, kag ang iya mga kamot sa mga kamot sang bata. Samtang nagahapa sia sa bata, ang lawas sang bata nag-amat-amat init."
                },
                "35": {
                    "verse_nr": "35",
                    "verse": "Nagbangon si Eliseo, naglakat pakadto pakari sa kwarto, kag dayon nagbalik sia kag naghapa liwat sa bata. Ang bata nagpangatsi sing makapito, kag dayon nagmuklat ang iya mga mata."
                },
                "36": {
                    "verse_nr": "36",
                    "verse": "Gintawag ni Eliseo si Gehazi kag ginsingganan nga tawgon ang iloy sang bata. Sang pagsulod sang iloy, si Eliseo nagsiling sa iya, \u201cYari ang imo anak.\u201d"
                },
                "37": {
                    "verse_nr": "37",
                    "verse": "Naghapa sia sa atubang ni Eliseo, dayon ginkuha niya ang iya bata kag naglakat."
                },
                "38": {
                    "verse_nr": "38",
                    "verse": "Sang may tiggulotom sa bug-os nga duta, si Eliseo nagbalik sa Gilgal. Samtang nagatudlo sia sa grupo sang mga propeta, ginsingganan niya ang iya suloguon sa pagsun-ad sing daku nga kolon kag magluto sang linaga para sa ila."
                },
                "39": {
                    "verse_nr": "39",
                    "verse": "Ang isa sa ila nagkadto sa uma sa pagpangutan. Nakakita sia sing atimon nga talunon, kag nagpang-ipo sia sang mga bunga nga masarangan niya sa pagdala. Gindala niya ini pauli, ginkihad, kag ginbutang sa linaga nga wala niya mahibal-i kon ano ini."
                },
                "40": {
                    "verse_nr": "40",
                    "verse": "Ang linaga ginhuwad kag ginpakaon sa mga tawo, pero sang matilawan nila ini nagsiling sila kay Eliseo, \u201cMakahililo ini!\u201d\u2014kag indi sila magkaon."
                },
                "41": {
                    "verse_nr": "41",
                    "verse": "Si Eliseo nagpangayo sing harina, ginbutang ini sa kolon kag nagsiling, \u201cMagkuha pa gid kamo sing linaga para sa mga tawo.\u201d Kag karon indi na ini makahililo."
                },
                "42": {
                    "verse_nr": "42",
                    "verse": "Sa isa sadto ka tion, may isa ka tawo nga nag-abot halin sa Baal-salisa, nga may dala kay Eliseo nga baynte ka bilog nga tinapay nga nahimo sa nahauna nga patubas sang sebada sina nga tuig, kag ang iban nahimo sa bag-o lang maani nga trigo. Ginsingganan ni Eliseo ang iya suloguon nga pakan-on sini ang grupo sang mga propeta"
                },
                "43": {
                    "verse_nr": "43",
                    "verse": "pero ang suloguon nagsabat, \u201cNagahunahuna ka bala nga makaigo ini sa 100 ka tawo?\u201d\nNagsabat si Eliseo, \u201cIhatag sa ila agod kaunon, tungod kay ang GINOO nagsiling nga magakaon sila kag may mabilin pa gid.\u201d"
                },
                "44": {
                    "verse_nr": "44",
                    "verse": "Gani ginbutang sang suloguon ang kalan-on sa atubang nila, kag suno sa ginsiling sang GINOO nagkaon sila tanan kag may nabilin pa."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Si Naaman nga pangulo sang mga hangaway sang Siria, ginatahod gid kag ginadayaw sang hari sang Siria, tungod kay paagi kay Naaman, ang GINOO nagpadaog sang mga hangaway sang Siria. Bantog sia nga hangaway, pero aruon sia."
                },
                "2": {
                    "verse_nr": "2",
                    "verse": "Sa isa sang ila pagsalakay batok sa Israel, ang mga Sirianhon nakabihag sing isa ka dalagita halin sa Israel nga nanginsuloguon sang asawa ni Naaman."
                },
                "3": {
                    "verse_nr": "3",
                    "verse": "Isa ka adlaw nagsiling ang dalagita sa iya ama, \u201cMaayo kuntani nga makapakigkita ang akon amo sa propeta nga nagaestar sa Samaria! Ayuhon gid sia sang iya aro.\u201d"
                },
                "4": {
                    "verse_nr": "4",
                    "verse": "Sang pagkabati sini ni Naaman, nagkadto sia sa hari kag nagsugid sang ginsiling sang dalagita."
                },
                "5": {
                    "verse_nr": "5",
                    "verse": "Ang hari nagsiling, \u201cKadto ka sa hari sang Israel kag dalha ini nga sulat sa iya.\u201d\nGani si Naaman naglakat, nagdala sia sing 30,000 ka bilog nga pilak, 6,000 ka bilog nga bulawan kag napulo ka ilislan nga bayu."
                },
                "6": {
                    "verse_nr": "6",
                    "verse": "Ang sulat nga iya gindala nagasiling, \u201cIni nga sulat nagapakilala sa imo sang akon opisyal nga si Naaman. Luyag ko nga ayuhon mo sia sang iya aro.\u201d"
                },
                "7": {
                    "verse_nr": "7",
                    "verse": "Sang mabasa sang hari sang Israel ang sulat, gingisi niya ang iya bayu sa kaakig kag nagsiling, \u201cAno bala ang pagpaabot sang hari sang Siria nga ayuhon ko ini nga tawo? Nagahunahuna bala sia nga ako Dios, nga may gahom sa paghatag sang kabuhi kag sa pagpatay? Maathag gid nga nagapangita lang sia sing kabangdanan nga mag-away kami!\u201d"
                },
                "8": {
                    "verse_nr": "8",
                    "verse": "Sang makabati si Eliseo nga propeta sang natabo, nagpadala sia sining mga pulong sa hari: \u201cNgaa magkaakig ka gid? Ipadala diri ang tawo sa akon, kag ipakita ko sa iya nga may propeta sa Israel!\u201d"
                },
                "9": {
                    "verse_nr": "9",
                    "verse": "Gani si Naaman naglakat upod sa iya mga kabayo kag karwahi, kag nagdulog sa pwertahan sang balay ni Eliseo."
                },
                "10": {
                    "verse_nr": "10",
                    "verse": "Si Eliseo nagpadala sang iya suloguon sa pagsiling kay Naaman nga magkadto sia kag magpanghugas sang iya kaugalingon sing makapito sa Suba sang Jordan, kag magaayo sia sing bug-os sang iya aro."
                },
                "11": {
                    "verse_nr": "11",
                    "verse": "Pero si Naaman naglakat nga naakig kag nagsiling sa iya kaugalingon, \u201cNagahunahuna ako nga maggwa sia kag magpangamuyo sa GINOO nga iya Dios, magbayaw sang iya kamot sa ibabaw sang akon aro kag ayuhon ako!"
                },
                "12": {
                    "verse_nr": "12",
                    "verse": "Wala labot sina, indi bala ang mga suba sang Abana kag Farpar didto sa Damasco mas maayo pa sa bisan diin nga suba sa Israel? Kuntani nagpanghugas na lang ako didto kag nag-ayo!\u201d"
                },
                "13": {
                    "verse_nr": "13",
                    "verse": "Ang iya mga suloguon nagkadto sa iya kag nagsiling, \u201cSir, kon ang propeta nagsugo sa imo sa paghimo sing mabudlay nga butang, kuntani gintuman mo ini. Karon ngaa nga indi ka na lang magpanghugas sang imo kaugalingon suno sa iya ginsiling agod mag-ayo ka?\u201d"
                },
                "14": {
                    "verse_nr": "14",
                    "verse": "Gani si Naaman naglusong sa Jordan, nagtum-oy sang iya kaugalingon sing makapito suno sa ginsiling ni Eliseo, kag nag-ayo sia sing bug-os. Ang iya panit nagtinlo kaangay sang isa ka bata."
                },
                "15": {
                    "verse_nr": "15",
                    "verse": "Nagbalik sia kay Eliseo upod ang iya mga tinawo kag nagsiling, \u201cKaron nakahibalo ako nga wala sing dios, kundi ang Dios sang Israel; gani, kon mahimo, sir, batuna ining akon regalo.\u201d"
                },
                "16": {
                    "verse_nr": "16",
                    "verse": "Nagsabat si Eliseo, \u201cGinasumpa ko sa GINOO nga buhi, nga akon ginaalagad, indi ako magbaton sing regalo.\u201d\nSi Naaman nagpamilit nga batunon niya ini, pero indi gid sia."
                },
                "17": {
                    "verse_nr": "17",
                    "verse": "Gani si Naaman nagsiling, \u201cKon indi ikaw magbaton sang akon regalo, hatagi lang ako sing duta nga madala sang duha ka mula nga dalhon ko pauli, tungod kay halin karon indi na ako magdulot sang mga halad ukon mga halad nga sinunog sa iban nga dios luas lamang sa GINOO."
                },
                "18": {
                    "verse_nr": "18",
                    "verse": "Gani nagalaom ako nga ang GINOO magapatawad sa akon kon mag-upod ako sa akon hari sa templo ni Rimon, ang dios sang Siria, sa pagsimba sa iya. Siguro gid nga ang GINOO magapatawad sa akon!\u201d"
                },
                "19": {
                    "verse_nr": "19",
                    "verse": "Si Eliseo nagsiling, \u201cMaayo nga paglakat.\u201d Kag si Naaman naglakat.\nMalapit pa lang ang nalaktan niya"
                },
                "20": {
                    "verse_nr": "20",
                    "verse": "sang si Gehazi nga alagad ni Eliseo nagsiling sa iya kaugalingon, \u201cGinpalakat sang akon amo si Naaman nga wala pagpabayara! Kuntani ginbaton niya ang ginhatag sadtong Siriahanon. Ginasumpa ko sa buhi nga GINOO nga lagson ko sia kag magkuha sang bisan ano nga yara sa iya.\u201d"
                },
                "21": {
                    "verse_nr": "21",
                    "verse": "Gani ginlagas niya si Naaman. Sang makita ni Naaman nga may tawo nga nagalagas sa iya, nagpanaog sia sa karwahi sa pagsugata kag sa pagpamangkot sa iya, \u201cMay malain bala nga natabo?\u201d"
                },
                "22": {
                    "verse_nr": "22",
                    "verse": "Si Gehazi nagsabat, \u201cWala man, pero ang akon agalon nagsugo sa akon sa pagsugid sa imo nga bag-o gid lang nag-abot ang duha ka katapo sang mga propeta halin sa kabakuloran sang Efraim, kag luyag niya hatagan sila sing 3,000 ka bilog nga pilak kag duha ka ilislan nga bayu.\u201d"
                },
                "23": {
                    "verse_nr": "23",
                    "verse": "Si Naaman nagsabat, \u201cYari dalha ang 6,000 ka bilog nga pilak.\u201d Ginpilit niya sia sa pagdala sini, ginsulod ang mga pilak sa duha ka bag, kag ginhatag ini upod sa duha ka ilislan nga bayu sa duha ka suloguon, kag ginsugo sila nga dalhon nila ini kag mag-una kay Gehazi."
                },
                "24": {
                    "verse_nr": "24",
                    "verse": "Sang pag-abot nila sa bakulod sa diin nagaestar si Eliseo, ginkuha ni Gehazi ang duha ka bag nga pilak kag gindala sa balay. Dayon ginpabalik niya ang mga suloguon ni Naaman."
                },
                "25": {
                    "verse_nr": "25",
                    "verse": "Nagbalik sia sa balay, kag si Eliseo nagpamangkot sa iya, \u201cDiin ka maghalin, Gehazi?\u201d\nNagsabat sia, \u201cSir, wala ako sing may ginkadtuan.\u201d"
                },
                "26": {
                    "verse_nr": "26",
                    "verse": "Pero si Eliseo nagsiling, \u201cIndi bala ako kaupod nimo sa espiritu sang magpanaog ang tawo sa iya karwahi sa pagsugata sa imo? Indi ini tion sa pagbaton sing kwarta kag mga bayu, talamnan sing olivo kag talamnan sang ubas, mga karnero kag mga baka, ukon mga suloguon!"
                },
                "27": {
                    "verse_nr": "27",
                    "verse": "Kag karon ang aro ni Naaman magatapik sa imo, kag sa imo mga kaliwatan sa walay katapusan!\u201d\nSang paghalin ni Gehazi, nag-aruon sia kag ang iya panit nangintama gid ka puti."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Karon ang grupo sang mga propeta nga gindumalahan ni Eliseo nagreklamo sa iya, \u201cAng lugar nga amon ginaestaran gutok sa amon!"
                },
                "2": {
                    "verse_nr": "2",
                    "verse": "Tugoti kami sa pagkadto sa Jordan sa pagpulod sing mga kahoy, agod nga makapatindog kami sang amon pagaestaran.\u201d\nSi Eliseo nagsabat, \u201cSigi.\u201d"
                },
                "3": {
                    "verse_nr": "3",
                    "verse": "Ang isa sa ila nagpilit kay Eliseo sa pag-upod sa ila. Nagsugot sia"
                },
                "4": {
                    "verse_nr": "4",
                    "verse": "kag naglakat sila. Sang pag-abot nila sa Jordan, nagpamulod sila sing mga kahoy."
                },
                "5": {
                    "verse_nr": "5",
                    "verse": "Sang nagapulod sing kahoy ang isa sa ila, sa hinali ang ulo sang wasay nag-apok sa tubig. Nagsinggit sia kay Eliseo, \u201cSir, ano ang akon himuon? Ginhulam ko lang yadto!\u201d"
                },
                "6": {
                    "verse_nr": "6",
                    "verse": "Si Eliseo nagpamangkot, \u201cDiin bala nayon nagtupa?\u201d\nGintudlo sang tawo ang lugar nga gintup-an kag nag-utod si Eliseo sing kahoy, ginhaboy ini sa tubig, kag naglutaw ang wasay."
                },
                "7": {
                    "verse_nr": "7",
                    "verse": "Nagsugo sia, \u201cKuhaa na!\u201d Dayon gindab-ot sang tawo ini kag ginkuha."
                },
                "8": {
                    "verse_nr": "8",
                    "verse": "Ang hari sang Siria nagapakig-away batok sa Israel. Nagpakigsapol sia sa iya mga opisyales, kag nagpili sing isa ka lugar nga patindugan niya sang iya kampo."
                },
                "9": {
                    "verse_nr": "9",
                    "verse": "Pero si Eliseo nagpadala sing pahibalo sa hari sang Israel, nga nagapaandam sa iya nga indi sia magpalapit sa sadto nga lugar, tungod kay ang mga Sirianhon nagahulat sa pagsalakay didto."
                },
                "10": {
                    "verse_nr": "10",
                    "verse": "Gani ang hari sang Israel nagpaandam sa mga tawo nga nagaestar didto, kag nagbantay sila. Natabo ini sa madamo nga beses."
                },
                "11": {
                    "verse_nr": "11",
                    "verse": "Ang hari sang Siria natublag gid tungod sini, gintawag niya ang iya mga opisyales kag ginpamangkot sila, \u201cSin-o bala sa inyo ang nagadampig sa hari sang Israel?\u201d"
                },
                "12": {
                    "verse_nr": "12",
                    "verse": "Nagsabat ang isa sa ila, \u201cWala gid bisan isa, Mahal nga Hari. Si Eliseo nga propeta nagasugid sa hari sang Israel sang bisan ano nga imo ginahambal, bisan sa sulod sang imo kaugalingon nga kwarto.\u201d"
                },
                "13": {
                    "verse_nr": "13",
                    "verse": "Ang hari nagsugo, \u201cPangitaa ninyo kon diin sia, kay ipadakop ko sia.\u201d\nSang ginsugiran sia nga si Eliseo didto sa Dotan"
                },
                "14": {
                    "verse_nr": "14",
                    "verse": "nagpadala sia didto sing madamo nga mga soldado nga may mga kabayo kag mga karwahi. Nag-abot sila sa banwa sang gab-i kag ginkibon nila ini."
                },
                "15": {
                    "verse_nr": "15",
                    "verse": "Aga pa gid sang madason nga adlaw ang suloguon ni Eliseo nagbugtaw, naggwa sia sa balay kag nakita niya ang mga hangaway nga taga-Siria nga may mga kabayo kag mga karwahi nga nagakibon sang banwa. Nagbalik sia kay Eliseo kag nagsiling, \u201cSir, tapos na kita! Ano ang aton himuon?\u201d"
                },
                "16": {
                    "verse_nr": "16",
                    "verse": "Si Eliseo nagsabat, \u201cIndi ka magkahadlok! Ang nagaapin sa aton mas madamo pa sang sa nagaapin sa ila.\u201d"
                },
                "17": {
                    "verse_nr": "17",
                    "verse": "Dayon nagpangamuyo sia, \u201cO GINOO, buksi ang iya mga mata agod makakita sia!\u201d Ang GINOO nagsabat sang iya pangamuyo, kag ang suloguon ni Eliseo nagtangla kag nakita niya ang bakulod nga napuno sang mga kabayo kag mga karwahi nga kalayo sa palibot ni Eliseo."
                },
                "18": {
                    "verse_nr": "18",
                    "verse": "Sang magsalakay ang mga taga-Siria, nagpangamuyo si Eliseo, \u201cO GINOO, bulaga ini nga mga tawo!\u201d Ang GINOO nagsabat sang iya pangamuyo kag ginbulag sila."
                },
                "19": {
                    "verse_nr": "19",
                    "verse": "Dayon si Eliseo nagkadto sa ila kag nagsiling, \u201cNagtalang kamo, indi ini ang banwa nga inyo ginapangita. Sunod kamo sa akon, kay tuytoyan ko kamo sa tawo nga inyo ginapangita.\u201d Kag gintuytoyan niya sila pakadto sa Samaria."
                },
                "20": {
                    "verse_nr": "20",
                    "verse": "Sang makasulod na sila sa siudad, si Eliseo nagpangamuyo, \u201cO GINOO, buksi ang ila mga mata, agod makakita sila.\u201d Ang GINOO nagsabat sang iya pangamuyo; ginpabalik niya ang ila panulok kag nakita nila nga yara sila sa sulod sang Samaria."
                },
                "21": {
                    "verse_nr": "21",
                    "verse": "Sang makita sang hari sang Israel ang mga taga-Siria, nagpamangkot sia kay Eliseo, \u201cSir, pamatyon ko bala sila? Pamatyon ko?\u201d"
                },
                "22": {
                    "verse_nr": "22",
                    "verse": "Nagsabat sia, \u201cIndi, bisan gani ang mga ginbihag mo sa inaway nga mga soldado indi mo pagpatyon. Hatagi sila sing pagkaon kag tubig, kag pabalika sila sa ila hari.\u201d"
                },
                "23": {
                    "verse_nr": "23",
                    "verse": "Gani ang hari sang Israel nagpapunsyon para sa ila, kag sa tapos sila makakaon kag makainom, ginpabalik niya sila sa hari sang Siria. Halin sadto ang mga Siriahanon wala na maggubat sa duta sang Israel."
                },
                "24": {
                    "verse_nr": "24",
                    "verse": "Sang ulihi, si Haring Benhadad sang Siria nagpangulo sang iya bug-os nga hangaway batok sa Israel kag nagkibon sang siudad sang Samaria."
                },
                "25": {
                    "verse_nr": "25",
                    "verse": "Tungod sang pagkibon, may daku nga gutom sa siudad nga ang ulo sang asno nagabili sing otsenta ka bilog nga pilak, kag ang tunga sa letse nga monggo nagabili sang lima ka bilog nga pilak."
                },
                "26": {
                    "verse_nr": "26",
                    "verse": "Ang hari sang Israel nagaagi sa pader sang siudad sang magpanawag ang isa ka babayi, \u201cTabangi ako, Mahal nga Hari!\u201d"
                },
                "27": {
                    "verse_nr": "27",
                    "verse": "Nagsabat sia, \u201cKon ang GINOO indi magbulig sa imo, ano ang akon sarang mahatag? May trigo ukon bino bala ako?"
                },
                "28": {
                    "verse_nr": "28",
                    "verse": "Ano ang imo palaligban?\u201d\nNagsabat sia, \u201cSang isa ka adlaw ini nga babayi nagsiling nga kaunon namon ang akon anak nga lalaki kag ang iya naman anak nga lalaki sa madason nga adlaw."
                },
                "29": {
                    "verse_nr": "29",
                    "verse": "Gani ginluto namon ang akon anak kag ginkaon. Sang madason nga adlaw ginsingganan ko sia nga ang iya naman anak ang amon kaunon, pero iya sia gintago!\u201d"
                },
                "30": {
                    "verse_nr": "30",
                    "verse": "Sang pagkabati sini sang hari, gingisi niya ang iya bayu sa kaakig, kag ang mga tawo nga malapit sa pader nakakita nga nagasuksok sia sang sako sa sulod sang iya bayu."
                },
                "31": {
                    "verse_nr": "31",
                    "verse": "Nagsiling sia, \u201cKabay nga patyon ako sang Dios kon indi ko mapapugotan si Eliseo karon nga adlaw!\u201d"
                },
                "32": {
                    "verse_nr": "32",
                    "verse": "Kag nagpadala sia sing tawo sa pagkuha kay Eliseo.\nSa pihak nga bahin, si Eliseo yara sa balay upod sa mga katigulangan nga nagbisita sa iya. Sa wala pa mag-abot ang ginsugo sang hari, si Eliseo nagsiling sa mga katigulangan, \u201cIna nga manugpatay nagpadala sang isa ka tawo sa pagpatay sa akon! Karon, kon mag-abot sia diri, sirahi ninyo ang pwertahan kag indi sia pagpasudla. Ang hari mismo yara nagasunod sa likod niya.\u201d"
                },
                "33": {
                    "verse_nr": "33",
                    "verse": "Wala pa sia makatapos hambal sini, sang nag-abot ang hari kag nagsiling, \u201cAng GINOO amo ang nagpadala sing gutom sa aton! Ngaa bala maghulat pa ako nga buligan niya?\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Si Eliseo nagsabat, \u201cPamatii ang ginasiling sang GINOO! Buas sa amo man sini nga tion ang isa ka gantang sang pinakamaayo nga trigo ukon duha ka gantang sang sebada sarang mabakal sing isa ka bilog nga pilak sa balaligyaan sang Samaria.\u201d"
                },
                "2": {
                    "verse_nr": "2",
                    "verse": "Ang opisyal nga nagaupod sa hari nagsiling kay Eliseo, \u201cIndi ina matabo\u2014bisan ang GINOO gid magpaulan sa gilayon!\u201d\nNagsabat si Eliseo, \u201cMakita mo ini nga matabo, pero indi ka makatilaw sini nga pagkaon.\u201d"
                },
                "3": {
                    "verse_nr": "3",
                    "verse": "Sa gwa sang mga pwerta sang Samaria may apat ka mga tawo nga aruon, nga naghambalanay, \u201cNgaa bala magtener kita diri tubtob magkalamatay kita?"
                },
                "4": {
                    "verse_nr": "4",
                    "verse": "Wala sing pulos nga magkadto kita sa siudad, tungod kay mapatay kita didto sa gutom, pero kon magpabilin kita diri mapatay man kita gihapon. Gani makadto kita sa kampo sang mga Sirianhon. Ang labing malain nga ila himuon amo ang pagpatay sa aton, pero basi pa man indi nila kita pagpatyon.\u201d"
                },
                "5": {
                    "verse_nr": "5",
                    "verse": "Gani, sang sirom na, nagkadto sila sa kampo sang mga Sirianhon, pero sang pag-abot nila wala sing tawo didto."
                },
                "6": {
                    "verse_nr": "6",
                    "verse": "Ginhimo sang Ginoo nga ang mga Sirianhon makabati sang ginahod kasubong sang nagapadulong nga madamo nga mga hangaway nga may mga kabayo kag mga karwahi. Naghunahuna ang mga Sirianhon nga ang hari sang Israel nagsuhol sa mga hari sang Hethanon kag Ehiptohanon kag sang ila mga hangaway sa pagsalakay sa ila."
                },
                "7": {
                    "verse_nr": "7",
                    "verse": "Gani ang mga Sirianhon nagpalagyo sadto nga gab-i sa pagluwas sang ila kabuhi. Ginbayaan nila ang ila mga tolda, mga kabayo, kag mga asno, kag ginbayaan nila ang ila kampo nga wala gid sing dala."
                },
                "8": {
                    "verse_nr": "8",
                    "verse": "Sang pag-abot sang apat ka mga tawo sa kilid sang kampo, nagsulod sila sa isa ka tolda, nagkaon kag nag-inom, ginpanguha ang pilak, bulawan kag mga bayu nga ila makita, kag naglakat sila kag gintago ini. Dayon nagbalik sila, nagsulod sa isa pa gid ka tolda kag amo man ang ila ginhimo."
                },
                "9": {
                    "verse_nr": "9",
                    "verse": "Pero nagsinilingay sila, \u201cIndi maayo ining aton ginahimo! May maayo kita nga balita kag indi naton ini pagtaguon sa aton lamang kaugalingon. Kon maghulat kita tubtob mag-aga kag amo ang pagsugid sini, pat-od gid nga pagasilutan kita. Malakat kita subong, kag sugiran ta ang mga opisyales sang hari!\u201d"
                },
                "10": {
                    "verse_nr": "10",
                    "verse": "Gani naghalin sila sa kampo sang mga Sirianhon, nagbalik sa siudad kag nagpanawag sa mga gwardya sa mga pwerta: \u201cNagkadto kami sa kampo sang mga Sirianhon kag wala didto sing tawo, ang mga kabayo kag ang mga asno nagaid pa, kag ang mga tolda ginbayaan nila nga wala gid sila sing dala.\u201d"
                },
                "11": {
                    "verse_nr": "11",
                    "verse": "Ang mga gwardya nagsugid sini nga balita, kag ginsugid ini sa palasyo."
                },
                "12": {
                    "verse_nr": "12",
                    "verse": "Gab-i pa sadto, pero ang hari nagbangon kag nagsiling sa iya mga opisyales, \u201cSugiran ko kamo sang plano sang mga Sirianhon! Nahibal-an nila nga may gutom diri, gani ginbayaan nila ang ila mga tolda kag naglakat sa pagpanago sa latagon. Nagahunahuna sila nga bayaan naton ang siudad kag magpangita sing kalan-on, kag dayon dakpon nila kita nga buhi kag agawon ang siudad,\u201d"
                },
                "13": {
                    "verse_nr": "13",
                    "verse": "Ang isa sang iya mga opisyales nagsiling, \u201cAng mga tawo diri sa siudad magakalamatay gid man, kaangay sadtong nagkalamatay na. Gani ipadala naton ang pila ka mga tawo agod mahibal-an naton kon ano ang natabo. Sarang nila magamit ang lima ka kabayo nga nabilin diri.\u201d"
                },
                "14": {
                    "verse_nr": "14",
                    "verse": "Nagpili sila sing pila ka mga tawo, kag ang hari nagpadala sa ila nga nagasakay sa duha ka mga karwahi kag ginmanduan sila sa paglakat kag sa pag-usisa kon ano ang natabo sa mga hangaway nga Sirianhon."
                },
                "15": {
                    "verse_nr": "15",
                    "verse": "Ang mga tawo nakalambot tubtob sa Jordan, kag sa dalanon nakita nila ang mga bayu kag mga gamit nga ginpangwigit sang mga Sirianhon samtang nagapalagyo sila. Dayon nagbalik sila kag nagsugid sa hari."
                },
                "16": {
                    "verse_nr": "16",
                    "verse": "Ang mga tawo sang Samaria naggwa kag ginpanguha ang mga gamit sa kampo sang mga Sirianhon. Kag suno sa ginsiling sang GINOO, ang isa ka gantang nga pinakamaayo nga trigo ukon duha ka gantang nga sebada nagabili lang sang isa ka bilog nga pilak."
                },
                "17": {
                    "verse_nr": "17",
                    "verse": "Natabuan nga ang hari sang Israel nagpili sang iya salaligan nga opisyal nga magdumala sa pagbantay sang pwerta sang siudad. Ang opisyal gintapak sang mga tawo didto tubtob napatay sia, suno sa gintagna ni Eliseo sang ang hari nagkadto sa pagpakigkita sa iya."
                },
                "18": {
                    "verse_nr": "18",
                    "verse": "Si Eliseo nagsiling sa hari nga sa amo man nga tion sa madason nga adlaw ang isa ka gantang sang pinakamaayo nga trigo ukon duha ka gantang nga sebada magabili sing isa ka bilog nga pilak sa balaligyaan sang Samaria"
                },
                "19": {
                    "verse_nr": "19",
                    "verse": "kag ginsabat ini sang opisyal nga nagasiling, \u201cIndi ina matabo\u2014bisan ang GINOO gid magpaulan sa gilayon!\u201d Kag si Eliseo nagsabat, \u201cMakita mo ini nga matabo, pero indi ka makatilaw sini nga pagkaon.\u201d"
                },
                "20": {
                    "verse_nr": "20",
                    "verse": "Kag amo gid ini ang natabo sa iya\u2014napatay sia, gintapak sang mga tawo tubtob napatay sia sa pwerta sang siudad."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Karon si Eliseo nagsiling sa babayi nga nagaestar sa Sunem nga ang iya anak ginbuhi niya: Ang GINOO magapadala sing gutom sa duta nga magalawig sa sulod sang pito ka tuig. Maglakat ka upod sa imo panimalay kag mag-estar sa iban nga lugar."
                },
                "2": {
                    "verse_nr": "2",
                    "verse": "Gintuman niya ang mga ginsiling ni Eliseo, kag naglakat sia upod sa iya pamilya sa pag-estar sa Filistia sa sulod sang pito ka tuig."
                },
                "3": {
                    "verse_nr": "3",
                    "verse": "Pagkatapos sang pito ka tuig, nagbalik ang babayi sa Israel, kag nagkadto sa hari sa pagpangayo nga ibalik sa iya ang iya balay kag duta."
                },
                "4": {
                    "verse_nr": "4",
                    "verse": "Nakita niya ang hari nga nagapakighambal kay Gehazi nga suloguon ni Eliseo. Luyag ang hari makahibalo nahanungod sang mga milagro nga ginhimo ni Eliseo."
                },
                "5": {
                    "verse_nr": "5",
                    "verse": "Samtang nagasugid si Gehazi sa hari kon paano ni Eliseo ginbuhi ang patay, ang babayi nagpakitluoy sa hari. Si Gehazi nagsiling sa iya, \u201cMahal nga Hari, yari ang babayi kag yari man ang iya anak nga lalaki nga ginbuhi ni Eliseo!\u201d"
                },
                "6": {
                    "verse_nr": "6",
                    "verse": "Sa pagsabat sang pamangkot sang hari, ginpamatud-an sang babayi ang ginasugid ni Gehazi, kag ang hari nagtawag sang opisyal kag ginsugo sia sa pag-uli sang tanan nga mga pagkabutang nga iya sang babayi, lakip ang bili sang tanan nga mga patubas sang iya uma sa sulod sang pito ka tuig nga wala sia didto."
                },
                "7": {
                    "verse_nr": "7",
                    "verse": "Sang pagkadto ni Eliseo sa Damasco, si Benhadad nga hari sang Siria nagamasakit. Sang masugiran ang hari nga si Eliseo yadto didto"
                },
                "8": {
                    "verse_nr": "8",
                    "verse": "nagsiling sia kay Hazael, isa sang iya mga opisyales, \u201cDalhi sing regalo ang propeta, kag singgana sia nga pamangkuton ang GINOO kon magaayo ako ukon indi.\u201d"
                },
                "9": {
                    "verse_nr": "9",
                    "verse": "Gani si Hazael nagkarga sa kwarenta ka kamelyo sang tanan nga sahi sang pinakamaayo nga mga patubas sang Damasco, kag nagkadto kay Eliseo. Sang masugata sia ni Hazael, nagsiling sia, \u201cAng imo alagad nga hari nga si Benhadad nagpadala sa akon sa pagpamangkot sa imo kon bala magaayo sia sa iya balatian ukon indi.\u201d"
                },
                "10": {
                    "verse_nr": "10",
                    "verse": "Nagsabat si Eliseo, \u201cAng GINOO nagpahayag sa akon nga mapatay sia, pero kadtoi sia kag sugiri nga magaayo sia.\u201d"
                },
                "11": {
                    "verse_nr": "11",
                    "verse": "Dayon gintulok sia ni Eliseo sing masakit tubtob nga nagpanghilawhilaw si Hazael. Sa hinali si Eliseo naghibi."
                },
                "12": {
                    "verse_nr": "12",
                    "verse": "Nagpamangkot si Hazael, \u201cSir, ngaa nagahibi ka?\u201d\nNagsabat si Eliseo, \u201cTungod kay nahibal-an ko ang pagpamintas nga imo himuon sa mga tawo sang Israel. Tutdan mo ang ila mga pamakod, pamatyon mo ang ila pinakamaayo nga pamatan-on nga mga lalaki, ilampos mo ang ila mga kabataan agod mapatay, kag ririan mo ang tiyan sang ila mga babayi nga nagabusong.\u201d"
                },
                "13": {
                    "verse_nr": "13",
                    "verse": "Si Hazael nagpamangkot, \u201cAno ang pag-angkon ko sing gahom kaangay sina? Sin-o gid bala ako!\u201d\nSi Eliseo nagsabat, \u201cAng GINOO nagpahayag sa akon nga manginhari ka sang Siria.\u201d"
                },
                "14": {
                    "verse_nr": "14",
                    "verse": "Nagbalik si Hazael kay Benhadad nga namangkot sa iya, \u201cAno ang ginsiling ni Eliseo?\u201d\nNagsabat si Hazael, \u201cNagsugid sia sa akon nga magaayo ka gid.\u201d"
                },
                "15": {
                    "verse_nr": "15",
                    "verse": "Pero sang madason nga adlaw nagkuha si Hazael sing habol, gintum-oy sa tubig kag ginhaklap sa guya sang hari tubtob napatay sia.\nKag si Hazael nagbulos kay Benhadad subong hari sang Siria."
                },
                "16": {
                    "verse_nr": "16",
                    "verse": "Sang si Joram nga anak ni Acab nanginhari sang lima na ka tuig sa Israel, si Jehoram nga anak ni Josafat nanginhari sang Juda"
                },
                "17": {
                    "verse_nr": "17",
                    "verse": "sang nagaedad sia sing trayntay dos ka tuig kag naggahom sia sa Jerusalem sa sulod sing walo ka tuig."
                },
                "18": {
                    "verse_nr": "18",
                    "verse": "Ang iya asawa anak ni Acab, kag kaangay sang panimalay ni Acab nagsunod si Jehoram sa malaut nga mga pagginawi sang mga hari sang Israel. Nagpakasala sia batok sa GINOO"
                },
                "19": {
                    "verse_nr": "19",
                    "verse": "pero ang GINOO indi luyag maglaglag sa Juda, tungod kay nagsaad sia sa iya alagad nga si David nga ang iya mga kaliwat magapadayon sa paggahom."
                },
                "20": {
                    "verse_nr": "20",
                    "verse": "Sa panahon sang paggahom ni Jehoram, ang Edom nagrebelde batok sa Juda kag nangin-isa ini ka ginharian."
                },
                "21": {
                    "verse_nr": "21",
                    "verse": "Gani si Jehoram nagkadto sa Zair upod sa tanan niya nga mga karwahi, kag didto ginkibon sila sang mga hangaway nga Edomnon. Sang gab-i, sia kag ang mga pangulo sang iya mga karwahi nakagwa kag nakapalagyo, kag ang iya mga soldado nag-alaplaag pauli sa ila mga balay."
                },
                "22": {
                    "verse_nr": "22",
                    "verse": "Ang Edom nanginhilway sa Juda halin sadto. Sa amo nga panahon ang siudad sang Libna nagrebelde man."
                },
                "23": {
                    "verse_nr": "23",
                    "verse": "Ang tanan nga ginhimo ni Jehoram ginsulat sa Maragtas sang mga Hari sang Juda ."
                },
                "24": {
                    "verse_nr": "24",
                    "verse": "Napatay si Jehoram kag ginlubong sa mga lulobngan sang mga hari sa Siudad ni David, kag ang iya anak nga si Ocozias nagbulos sa iya subong hari."
                },
                "25": {
                    "verse_nr": "25",
                    "verse": "Sa ika-12 nga tuig sang paggahom ni Joram nga anak ni Acab subong hari sang Israel, si Ocozias nga anak ni Jehoram nanginhari sang Juda."
                },
                "26": {
                    "verse_nr": "26",
                    "verse": "Nagaedad sia sing baynte dos ka tuig, kag naggahom sia sa Jerusalem sing isa ka tuig. Ang iya iloy amo si Atalia nga apo ni Omri nga hari sang Israel."
                },
                "27": {
                    "verse_nr": "27",
                    "verse": "Tungod kay si Ocozias nakatapik kay Haring Acab paagi sa pagpangasawa, nagpakasala sia batok sa GINOO, pareho sang ginhimo sang panimalay ni Acab."
                },
                "28": {
                    "verse_nr": "28",
                    "verse": "Si Haring Ocozias nagbuylog kay Haring Joram sang Israel sa pagpakig-away batok kay Haring Hazael sang Siria. Ang mga hangaway nag-inaway sa Ramot nga sakop sang Galaad, kag si Joram napilasan."
                },
                "29": {
                    "verse_nr": "29",
                    "verse": "Nagbalik sia sa Siudad sang Jezreel sa pagpaayo sang iya mga pilas, kag si Ocozias nagkadto didto sa pagbisita sa iya."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Sa pihak nga bahin, si Eliseo nga propeta nagpatawag sang isa sang mga pamatan-on nga propeta kag nagsiling sa iya, \u201cMag-aman ka kag magkadto sa Ramot nga sakop sang Galaad. Dalha ining tibod sang lana sang olivo"
                },
                "2": {
                    "verse_nr": "2",
                    "verse": "kag kon makaabot ka didto pangitaa si Jehu nga anak ni Josafat kag apo ni Nimsi. Dalha sia sa sekrito nga kwarto nga malayo sa iya mga kaupdanan"
                },
                "3": {
                    "verse_nr": "3",
                    "verse": "ibubo ining lana sang olivo sa iya ulo, kag magsiling, \u2018Ang GINOO nagsiling nga ginahaplas niya ikaw nga manginhari sang Israel.\u2019 Dayon maghalin ka didto sing dalidali.\u201d"
                },
                "4": {
                    "verse_nr": "4",
                    "verse": "Gani ang pamatan-on nga propeta nagkadto sa Ramot"
                },
                "5": {
                    "verse_nr": "5",
                    "verse": "sa diin nakita niya ang mga opisyales sang mga hangaway nga nagahinun-anon. Nagsiling sia, \u201cSir, may ihambal ako sa imo.\u201d\nNagpamangkot si Jehu, \u201cSin-o sa amon ang ginahambalan mo?\u201d\nNagsabat sia, \u201cIkaw, sir.\u201d"
                },
                "6": {
                    "verse_nr": "6",
                    "verse": "Dayon sila nga duha nagsulod sa isa ka balay, kag ang pamatan-on nga propeta nagbubo sang lana sang olivo sa ulo ni Jehu kag nagsiling sa iya, \u201cAng GINOO, ang Dios sang Israel, nagasiling: \u2018Ginahaplas ko ikaw nga manginhari sang akon mga tawo nga Israelinhon."
                },
                "7": {
                    "verse_nr": "7",
                    "verse": "Patyon mo ang imo agalon nga hari nga anak ni Acab, agod masilutan ko si Jezebel tungod sang iya pagpamatay sang akon mga propeta kag sang akon iban nga mga alagad."
                },
                "8": {
                    "verse_nr": "8",
                    "verse": "Ang tanan nga mga katapo sang panimalay kag mga kaliwat ni Acab dapat mapatay; papason ko ang tagsa ka lalaki sa iya panimalay, bata kag tigulang."
                },
                "9": {
                    "verse_nr": "9",
                    "verse": "Himuon ko sa iya panimalay ang akon ginhimo sa panimalay ni Haring Jeroboam sang Israel kag sa panimalay ni Haring Baasa sang Israel."
                },
                "10": {
                    "verse_nr": "10",
                    "verse": "Si Jezebel indi pag-ilubong, ang iya bangkay pagakaunon sang mga ido sa kadutaan sang Jezreel.\u2019\u201d Sa tapos masiling ini sang pamatan-on nga propeta naggwa sia sa kwarto kag nagpalagyo."
                },
                "11": {
                    "verse_nr": "11",
                    "verse": "Nagbalik si Jehu sa iya kaupod nga mga opisyales, kag ginpamangkot sia, \u201cKamusta man? Ano bala ang kinahanglan sadtong buang nga tawo sa imo?\u201d\nNagsabat si Jehu, \u201cNahibal-an na ninyo ang iya kinahanglan.\u201d"
                },
                "12": {
                    "verse_nr": "12",
                    "verse": "Nagsabat sila, \u201cWala kami makahibalo. Sugiri kami sang iya ginsiling!\u201d\nNagsiling si Jehu, \u201cGinsugiran niya ako nga ang GINOO nagasiling: \u2018Ginahaplas ko ikaw nga manginhari sang Israel.\u2019\u201d"
                },
                "13": {
                    "verse_nr": "13",
                    "verse": "Sa gilayon ang mga kaupod ni Jehu nga mga opisyales naghumlad sang ila mga kunop sa ibabaw sang hagdanan agod iya pagatindugan, nagpatunog sang mga trumpeta kag nagsinggit, \u201cMabuhay si Jehu nga hari!\u201d"
                },
                "14": {
                    "verse_nr": "14",
                    "verse": "Dayon si Jehu nagplano batok kay Haring Joram nga yadto didto sa Jezreel, sa diin nagapaayo sang iya mga pilas nga iya naagom sa inaway didto sa Ramot batok kay Haring Hazael sang Siria. Gani si Jehu nagsiling sa iya kaupod nga mga opisyales, \u201cKon kamo nagaapin sa akon, sigurohon ninyo nga wala sing isa nga makagwa sa Ramot nga maglakat kag magpaandam sa mga tawo sa Jezreel.\u201d"
                },
                "15": {
                    "verse_nr": "15",
                    "verse": "Dayon si Jehu nagplano batok kay Haring Joram nga yadto didto sa Jezreel, sa diin nagapaayo sang iya mga pilas nga iya naagom sa inaway didto sa Ramot batok kay Haring Hazael sang Siria. Gani si Jehu nagsiling sa iya kaupod nga mga opisyales, \u201cKon kamo nagaapin sa akon, sigurohon ninyo nga wala sing isa nga makagwa sa Ramot nga maglakat kag magpaandam sa mga tawo sa Jezreel.\u201d"
                },
                "16": {
                    "verse_nr": "16",
                    "verse": "Dayon nagsakay sia sa iya karwahi kag nagkadto sa Jezreel. Si Joram wala pa gid mag-ayo, kag si Haring Ocozias sang Juda yadto didto nga nagabisita sa iya."
                },
                "17": {
                    "verse_nr": "17",
                    "verse": "Ang gwardya nga nagabantay sa tore sa Jezreel nakakita kay Jehu kag sang iya mga tinawo nga nagapalapit. Nagsinggit sia, \u201cNakita ko nga may mga tawo nga nagasakay sa kabayo nga nagapalapit!\u201d\nSi Joram nagsabat, \u201cPadala ka sang isa ka manugkabayo sa paghibalo kon sila mga abyan ukon mga kaaway.\u201d"
                },
                "18": {
                    "verse_nr": "18",
                    "verse": "Ang manugkabayo naggwa sa pagsugata kay Jehu kag ginsingganan sia, \u201cLuyag mahibal-an sang hari kon nag-abot ka subong abyan.\u201d\nNagsabat si Jehu, \u201cWala ka sing labot! Sunod ka sa akon!\u201d\nAng gwardya sa tore nagsugid nga ang manugkabayo nakalambot didto sa grupo, pero wala makabalik."
                },
                "19": {
                    "verse_nr": "19",
                    "verse": "Ginpadala pa gid ang isa ka manugkabayo, nga namangkot kay Jehu sang amo man nga pamangkot. Sa liwat nagsabat si Jehu, \u201cWala ka sing labot sini! Sunod ka sa akon.\u201d"
                },
                "20": {
                    "verse_nr": "20",
                    "verse": "Sa liwat ang gwardya nagsugid nga ang manugkabayo nakalambot sa grupo, pero wala makabalik. Kag nagsiling pa gid sia, \u201cAng pangulo sang grupo nagapadalagan sang iya karwahi sing tudotudo gid kaangay ni Jehu!\u201d"
                },
                "21": {
                    "verse_nr": "21",
                    "verse": "Nagsugo si Joram, \u201cIhanda ang akon karwahi. Ginhanda ini, kag sia kag si Haring Ocozias naggwa, nga nagasakay sa ila tagsatagsa ka karwahi sa pagsugata kay Jehu. Ginsugata nila sia sa uma ni Nabot."
                },
                "22": {
                    "verse_nr": "22",
                    "verse": "Si Joram nagpamangkot sa iya, \u201cNagaabot bala ikaw sa paghidait?\u201d\nNagsabat si Jehu, \u201cAno ang pagluntad sang paghidait, nga sa gihapon nagapadayon ang tanan nga pagbinabaylan kag pagsimba sa diosdios nga ginsugoran sang imo iloy nga si Jezebel?\u201d"
                },
                "23": {
                    "verse_nr": "23",
                    "verse": "Samtang ginapaliso ni Joram ang iya karwahi sa pagpalagyo, nagsinggit sia, \u201cGinaluiban kita, Ocozias!\u201d"
                },
                "24": {
                    "verse_nr": "24",
                    "verse": "Ginkuha ni Jehu ang iya pana, kag sa iya bug-os nga kusog ginpana niya si Joram kag naigo sia sa likod kag naglapos ini sa iya tagipusoon. Natumba si Joram kag napatay sa iya karwahi"
                },
                "25": {
                    "verse_nr": "25",
                    "verse": "kag ginsingganan ni Jehu ang iya kabulig nga si Bidkar, \u201cKuhaa ang iya bangkay kag ihaboy sa uma ni Nabot. Dumdoma nga sang nagasakay kita nga nagasunod kay Acab nga amay ni Haring Joram, ang GINOO naghambal sini nga mga pulong batok kay Acab"
                },
                "26": {
                    "verse_nr": "26",
                    "verse": "\u2018Nakita ko ang pagpatay kay Nabot kag sang iya mga anak nga lalaki kahapon. Kag nagasaad ako nga silutan ko ikaw sa sini man nga uma.\u2019\u201d Nagsugo si Jehu sa iya kabulig, \u201cGani kuhaa ang bangkay ni Joram kag ihaboy sa uma nga iya ni Nabot, suno sa ginsiling sang GINOO nga matabo.\u201d"
                },
                "27": {
                    "verse_nr": "27",
                    "verse": "Nakita ni Haring Ocozias ang natabo, gani nagpalagyo sia sa iya karwahi padulong sa banwa sang Bet-hagan, nga ginalagas ni Jehu. Si Jehu nagsugo sa iya mga tinawo, \u201cPatya man ninyo sia!\u201d Kag ginpilasan nila sia samtang nagapadalagan sia sang iya karwahi pataklad sa Gur, malapit sa banwa sang Ibleam. Pero nakapalagyo pa sia tubtob nakalambot sia sa siudad sang Megido sa diin napatay sia."
                },
                "28": {
                    "verse_nr": "28",
                    "verse": "Ang iya mga opisyales nagkuha sang iya bangkay kag gindala ini pabalik sa Jerusalem nga nakarga sa karwahi, kag ginlubong sia sa lulobngan sang mga hari sa Siudad ni David."
                },
                "29": {
                    "verse_nr": "29",
                    "verse": "Si Ocozias nanginhari sang Juda sa ika-11 nga tuig nga si Joram nga anak ni Acab amo ang hari sang Israel."
                },
                "30": {
                    "verse_nr": "30",
                    "verse": "Si Jehu nag-abot sa Jezreel. Si Jezebel nga nakabati sang natabo, nagpamutang sing kolor sa iya mata, nagpahinar sang iya buhok, kag nagpamintana sa palasyo sa pagtan-aw sa kalsada."
                },
                "31": {
                    "verse_nr": "31",
                    "verse": "Samtang nagapasulod si Jehu sa pwerta, nagsinggit si Jezebel, \u201cIkaw Zimri! Ikaw nga manugpatay! Ngaa bala yari ka diri?\u201d"
                },
                "32": {
                    "verse_nr": "32",
                    "verse": "Si Jehu nagtangla kag nagsinggit, \u201cSin-o bala ang nagaapin sa akon?\u201d May duha ukon tatlo ka mga opisyales sang palasyo nga naggawa sa bintana"
                },
                "33": {
                    "verse_nr": "33",
                    "verse": "kag si Jehu nagsiling sa ila, \u201cIhulog ninyo sia!\u201d Ginhulog nila si Jezebel kag ang iya dugo nag-agsik sa pader kag sa mga kabayo. Ginpalakat ni Jehu ang iya kabayo kag ginpaagyan sang iya karwahi ang iya bangkay."
                },
                "34": {
                    "verse_nr": "34",
                    "verse": "Dayon nagsulod sia sa palasyo, kag nagkaon kag nag-inom. Pagkatapos niya himo sini, nagsiling sia, \u201cDalha ninyo inang ginpakamalaut nga babayi kag ilubong sia. Kon sa bagay, sia anak sang hari.\u201d"
                },
                "35": {
                    "verse_nr": "35",
                    "verse": "Pero ang mga tawo nga naggwa sa paglubong sa iya nakakita nga ang nabilin na lang amo ang iya bagol, kag ang mga tul-an sang iya mga kamot kag mga tiil."
                },
                "36": {
                    "verse_nr": "36",
                    "verse": "Sang ginsugid nila ini kay Jehu, nagsiling si Jehu, \u201cAmo ini ang ginsiling sang GINOO nga matabo, sang sia naghambal paagi sa iya alagad nga si Elias: \u2018Ang mga ido magakaon sang unod sang bangkay ni Jezebel sa kadutaan sang Jezreel."
                },
                "37": {
                    "verse_nr": "37",
                    "verse": "Ang iya lawas magalapta didto kaangay sang ipot, agod nga wala sing isa nga makakilala sa iya.\u2019\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Karon may setenta ka mga kaliwat ni Haring Acab nga nagaestar sa siudad sang Samaria. Si Jehu nagsulat kag ginpadala ini sa mga pangulo sang siudad, sa mga kinilala nga mga pumoluyo, kag sa mga manugtatap sang mga kaliwat ni Acab. Ang sulat nagasiling"
                },
                "2": {
                    "verse_nr": "2",
                    "verse": "\u201cKamo ang gintugyanan sang mga kaliwat sang hari, subong man sang mga karwahi, mga kabayo, mga hinganiban kag mga siudad nga napamakuran. Gani sa inyo pagbaton sini nga sulat"
                },
                "3": {
                    "verse_nr": "3",
                    "verse": "magpili kamo sing labing maayo kag makasarang nga tawo sa mga kaliwat sang hari; himua ninyo sia nga hari, kag magpakig-away kamo sa pag-apin sa iya.\u201d"
                },
                "4": {
                    "verse_nr": "4",
                    "verse": "Ang mga pangulo sang Samaria hinadlukan gid. Nagsiling sila, \u201cAno ang pagkabato naton kay Jehu, nga bisan gani si Haring Joram ukon si Haring Ocozias indi makasarang sa iya?\u2019"
                },
                "5": {
                    "verse_nr": "5",
                    "verse": "Gani ang opisyal nga gintugyanan sang palasyo kag ang opisyal nga gintugyanan sang siudad, upod sa kinilala nga mga pumoluyo kag mga gwardya, nagpadala sini nga mensahe kay Jehu: \u201cKami imo mga alagad, kag handa kami sa paghimo sang bisan ano nga imo ginasiling. Pero indi kami maghimo kay bisan sin-o nga manginhari. Himua ang labing maayo nga ginahunahuna mo.\u201d"
                },
                "6": {
                    "verse_nr": "6",
                    "verse": "Si Jehu nagsulat sa ila sang isa pa gid ka sulat: \u201cKon nagaapin kamo sa akon, kag handa sa pagtuman sang akon mga sugo, dalha ninyo ang mga ulo sang mga kaliwat ni Haring Acab sa akon sa Jezreel sa sini nga tion buas.\u201d\nAng setenta ka mga kaliwat ni Haring Acab yara sa idalom sang pag-atipan sang kinilala nga mga pumoluyo sang Samaria, nga amo ang nagsagod sa ila."
                },
                "7": {
                    "verse_nr": "7",
                    "verse": "Sang mabaton ang sulat ni Jehu, ang mga pangulo sang Samaria nagpamatay sang setenta ka mga kaliwat ni Acab, ginbutang ang ila mga ulo sa mga alat kag ginpadala ini sa kay Jehu sa Jezreel."
                },
                "8": {
                    "verse_nr": "8",
                    "verse": "Sang masugiran si Jehu nga ang mga ulo sang mga kaliwat ni Acab gindala, nagsugo sia sa ila nga tumpokon ini sa duha ka tumpok sa pwerta sang siudad, kag ibilin ini didto tubtob mag-aga."
                },
                "9": {
                    "verse_nr": "9",
                    "verse": "Sang pagkaaga, naggwa sia sa pwerta, kag nagsiling sa mga tawo nga yadto didto, \u201cAko amo ang nagplano batok kay Haring Joram kag nagpatay sa iya. Wala kamo sing salabton sina. Pero sin-o ang nagpatay sini tanan?"
                },
                "10": {
                    "verse_nr": "10",
                    "verse": "Ini nagapamatuod nga ang tagsa ka butang nga ginsiling sang GINOO nahanungod sa mga kaliwat ni Acab matuman. Gintuman sang GINOO ang iya ginsaad paagi kay Elias nga propeta.\u201d"
                },
                "11": {
                    "verse_nr": "11",
                    "verse": "Dayon ginpamatay ni Jehu ang nabilin nga mga pariente ni Acab nga nagaestar sa Jezreel, ang tanan niya nga mga opisyales, ang suod nga mga abyan, kag ang mga pari, kag wala sing nabilin sa ila nga buhi."
                },
                "12": {
                    "verse_nr": "12",
                    "verse": "Naghalin si Jehu sa Jezreel kag nagkadto sa Samaria. Sa dalanon, sa lugar nga ginatawag \u201cKampo sang mga Manugbantay sang mga Karnero,\u201d"
                },
                "13": {
                    "verse_nr": "13",
                    "verse": "nasugata niya ang iban nga mga pariente sang napatay nga hari nga si Ocozias sang Juda, kag nagpamangkot sia sa ila, \u201cSin-o bala kamo?\u201d\nNagsabat sila, \u201cMga pariente kami ni Ocozias. Nagapakadto kami sa Jezreel sa pagbisita sang mga anak sang rayna nga si Jezebel kag sang iban nga mga panimalay sang hari.\u201d"
                },
                "14": {
                    "verse_nr": "14",
                    "verse": "Si Jehu nagsugo sa iya mga tinawo, \u201cDakpa ninyo sila nga buhi!\u201d Gindakop nila sila, kag ginpamatay sila didto malapit sa buho. Mga kwarentay dos sila tanan, kag wala sing isa sa ila nga nabilin nga buhi."
                },
                "15": {
                    "verse_nr": "15",
                    "verse": "Nagpadayon liwat si Jehu sa paglakat, kag sa iya dalanon nasugata niya si Jonadab nga anak ni Recab. Gin-abiabi sia ni Jehu kag nagsiling, \u201cPareho ang aton panghunahuna. Magasakdag ka bala sa akon?\u201d\nNagsabat si Jonadab, \u201cHuo, magasakdag ako sa imo.\u201d\nSi Jehu nagsabat, \u201cKon amo, idaho sa akon ang imo kamot.\u201d Nagkamustahanay sila, kag si Jehu nagpasaka sa iya sa karwahi"
                },
                "16": {
                    "verse_nr": "16",
                    "verse": "nga nagasiling, \u201cUpod ka sa akon kag makita mo kon daw ano ang akon katutom sa GINOO.\u201d Kag nag-upod sila sakay pakadto sa Samaria."
                },
                "17": {
                    "verse_nr": "17",
                    "verse": "Sang pag-abot nila didto, ginpamatay ni Jehu ang tanan nga mga pariente ni Acab nga wala sing ginbilin nga buhi bisan isa. Amo ini ang mahanabo suno sa ginsiling sang GINOO kay Elias."
                },
                "18": {
                    "verse_nr": "18",
                    "verse": "Gintawag ni Jehu sing tingob ang mga tawo sang Samaria kag nagsiling, \u201cSi Haring Acab nagsimba sing pasapayan sa diosdios nga si Baal, pero magaalagad ako sa iya sing sobra pa."
                },
                "19": {
                    "verse_nr": "19",
                    "verse": "Tawga ninyo sing tingob ang tanan nga mga propeta ni Baal, ang tanan nga nagasimba sa iya, kag ang iya tanan nga mga pari. Kinahanglan ang tanan mag-abot, kay magahalad ako sing isa ka daku nga halad kay Baal, kag ang bisan sin-o nga indi mag-abot pagapatyon.\u201d Amo ini ang pahito ni Jehu agod mapamatay niya ang tanan nga mga nagasimba kay Baal."
                },
                "20": {
                    "verse_nr": "20",
                    "verse": "Dayon si Jehu nagsugo, \u201cMaghiwat kamo sing isa ka adlaw nga pagsimba sa kadungganan ni Baal!\u201d Gintuman nila ini"
                },
                "21": {
                    "verse_nr": "21",
                    "verse": "kag si Jehu nagpadala sing pahibalo sa bug-os nga duta sang Israel. Ang tanan nga mga nagasimba kay Baal nag-abot, kag wala gid sing isa sa ila nga wala mag-abot. Nagsulod sila tanan sa templo ni Baal kag napuno gid ini."
                },
                "22": {
                    "verse_nr": "22",
                    "verse": "Dayon ginsugo ni Jehu ang pari nga gintugyanan sang balaan nga mga bayu nga dalhon ini pa gwa kag ihatag sa mga sumilimba."
                },
                "23": {
                    "verse_nr": "23",
                    "verse": "Pagkatapos sini, si Jehu mismo nagsulod sa templo upod kay Jonadab nga anak ni Recab, kag nagsiling sa mga tawo didto, \u201cPat-ura ninyo nga mga sumilimba lamang ni Baal ang yari diri, kag wala sing sumilimba sa GINOO nga nakasulod.\u201d"
                },
                "24": {
                    "verse_nr": "24",
                    "verse": "Dayon sia kag si Jonadab nagsulod sa pagdulot sang mga halad kag mga halad nga sinunog kay Baal. Ginbutangan niya sang otsenta ka tawo sa gwa sang templo, kag ginsingganan sila: \u201cPamatyon ninyo ini tanan nga mga tawo: ang bisan sin-o nga magpapalagyo sang bisan isa sa ila pagabayaran niya sang iya kaugalingon nga kabuhi!\u201d"
                },
                "25": {
                    "verse_nr": "25",
                    "verse": "Sa tapos nga makadulot si Jehu sang mga halad, nagsiling sia sa mga gwardya kag sa mga opisyales, \u201cSulod kamo kag pamatyon sila tanan. Indi ninyo pagtugoti nga may makapalagyo!\u201d Nagsulod sila nga may mga espada, ginpamatay sila tanan, kag ginguyod ang mga bangkay pa gwa. Dayon nagsulod sila sa nasulod nga bahin sang templo"
                },
                "26": {
                    "verse_nr": "26",
                    "verse": "gindala pa gwa ang balaan nga haligi nga yadto didto, kag ginsunog ini."
                },
                "27": {
                    "verse_nr": "27",
                    "verse": "Gani ginguba nila ang balaan nga haligi kag ang templo, kag ginhimo ini nga palamus-onan, tubtob sini nga adlaw."
                },
                "28": {
                    "verse_nr": "28",
                    "verse": "Sa sini nga paagi gindula ni Jehu ang pagsimba kay Baal sa Israel."
                },
                "29": {
                    "verse_nr": "29",
                    "verse": "Pero ginsunod niya ang sala ni Haring Jeroboam, nga nagdala sa Israel sa pagsimba sa mga baka nga bulawan nga ginpatindog niya sa Betel kag sa Dan."
                },
                "30": {
                    "verse_nr": "30",
                    "verse": "Ang GINOO nagsiling kay Jehu, \u201cGintuman mo ang tanan nga ginsiling ko sa imo sa mga kaliwat ni Acab. Gani nagasaad ako sa imo nga ang imo mga kaliwatan, tubtob sa ikap-at ka kaliwatan magahari sa Israel.\u201d"
                },
                "31": {
                    "verse_nr": "31",
                    "verse": "Pero si Jehu nagpatumbaya sa bug-os niya nga tagipusoon sa pagtuman sang Kasugoan sang GINOO, ang Dios sang Israel, sa baylo nagsunod sia sa ginhimo ni Jeroboam, nga nagdala sa Israel sa pagpakasala."
                },
                "32": {
                    "verse_nr": "32",
                    "verse": "Sa sadto nga tion ang GINOO nagsugod sa pag-iban sang kadutaan sang Israel. Si Haring Hazael sang Siria nagpangagaw sang tanan nga sakop sang Israel"
                },
                "33": {
                    "verse_nr": "33",
                    "verse": "sa nasidlangan sang Jordan, tubtob sa nabagatnan sang banwa sang Aroer sa Suba sang Arnon\u2014ini nagalakip sang mga sakop sang Galaad kag Basan, sa diin nagaestar ang mga tribo ni Gad, ni Ruben, kag ni Manases sa Sidlangan."
                },
                "34": {
                    "verse_nr": "34",
                    "verse": "Ang tanan nga mga ginhimo ni Jehu, lakip ang iya bantog nga mga binuhatan, nasulat sa Maragtas sang mga Hari sang Israel ."
                },
                "35": {
                    "verse_nr": "35",
                    "verse": "Napatay sia kag ginlubong sa Samaria, kag si Joacaz nga iya anak nagbulos sa iya subong hari."
                },
                "36": {
                    "verse_nr": "36",
                    "verse": "Naggahom si Jehu sa Samaria subong hari sang Israel sing baynte otso ka tuig."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Sang pagkahibalo ni Atalia nga iloy ni Haring Ocozias nga ang iya anak ginpatay, nagsugo sia sa pagpamatay sa tanan nga mga katapo sang panimalay sang hari."
                },
                "2": {
                    "verse_nr": "2",
                    "verse": "Si Joas lamang nga anak ni Ocozias amo ang nakapalagyo. Kuntani palatyon na sia upod sa iban, pero ginluwas sia sang iya tiya nga si Josaba. Si Josaba anak ni Haring Jehoram nga utod sa amay ni Ocozias. Gindala niya sia upod ang iya manugtatap sa isa ka kwarto sa Templo, kag gintago sia agod indi makita ni Atalia, kag indi mapapatay."
                },
                "3": {
                    "verse_nr": "3",
                    "verse": "Sa sulod sang anom ka tuig gin-atipan ni Josaba ang bata nga lalaki kag gintago sa Templo, samtang si Atalia naggahom subong rayna."
                },
                "4": {
                    "verse_nr": "4",
                    "verse": "Pero sa ikapito ka tuig, si Joiada nga pari nagpatawag sing mga opisyales nga gintugyanan sang mga gwardya sang hari kag sang mga gwardya sang palasyo, kag ginpakadto sila sa Templo, sa diin ginpasumpa sila sa pagsugot sa iya plano. Dayon ginpakita niya sa ila si Joas nga anak ni Haring Ocozias"
                },
                "5": {
                    "verse_nr": "5",
                    "verse": "kag ginmanduan sila nga nagasiling: \u201cKon magkadto kamo sa paggwardya sa Adlaw nga Inugpahuway, ang ikatlo nga bahin sa inyo magbantay sa palasyo."
                },
                "6": {
                    "verse_nr": "6",
                    "verse": "Ang isa pa gid ka tatlo ka bahin sa inyo magbantay sa Pwerta sang Sur, kag isa pa gid ka bahin magbantay sa pwerta sa likod sang mga gwardya."
                },
                "7": {
                    "verse_nr": "7",
                    "verse": "Ang duha ka grupo nga wala nagagwardya sa Adlaw nga Inugpahuway magabantay sa Templo sa pag-apin sa hari."
                },
                "8": {
                    "verse_nr": "8",
                    "verse": "Ihanda ang inyo mga espada sa pagbantay kay Haring Joas, kag sundon ninyo sia bisan diin sia magkadto. Ang bisan sin-o nga magpalapit sa inyo pagapatyon.\u201d"
                },
                "9": {
                    "verse_nr": "9",
                    "verse": "Ang mga opisyales nagtuman sang mga sugo ni Joiada, kag gindala nila ang ila mga tinawo sa iya\u2014ang mga wala nagabantay sa Adlaw nga Inugpahuway kag ang mga nagabantay."
                },
                "10": {
                    "verse_nr": "10",
                    "verse": "Ginhatagan niya ang mga opisyales sing mga bangkaw kag mga taming nga iya ni Haring David, nga gintago sa Templo"
                },
                "11": {
                    "verse_nr": "11",
                    "verse": "kag ginbutang niya ang mga tawo nga may mga espada, sa palibot sang atubangan sang Templo, sa pag-apin sa hari."
                },
                "12": {
                    "verse_nr": "12",
                    "verse": "Dayon gindala ni Joiada si Joas sa gwa, ginkoronahan sia kag ginhatagan sia sang kopya sang mga kasugoan nahanungod sang pagkahari. Dayon ginhaplasan si Joas kag ginpakilala nga hari. Ang mga tawo nagpamalakpak kag nagsinggit, \u201cMabuhay ang hari!\u201d"
                },
                "13": {
                    "verse_nr": "13",
                    "verse": "Nabatian ni Atalia nga rayna ang ginahod sang mga gwardya kag sang mga tawo, gani nagdalidali sia pakadto sa Templo, sa diin nagatipon ang mga tawo."
                },
                "14": {
                    "verse_nr": "14",
                    "verse": "Didto nakita niya ang bag-o nga hari nga nagatindog sa tupad sang haligi sa salamputan sang Templo, suno sa kinabatasan. Ginalibutan sia sang mga opisyales kag mga manugtrumpeta, kag ang mga tawo nagahilinugyaw kag nagapatunog sang mga trumpeta. Gingisi ni Atalia ang iya bayu sa kaakig kag nagsinggit, \u201cPagluib! Pagluib!\u201d"
                },
                "15": {
                    "verse_nr": "15",
                    "verse": "Indi luyag si Joiada nga patyon si Atalia sa sakop sang Templo, gani nagsugo sia sa mga opisyales sang mga hangaway: \u201cDalha ninyo sia paggwa nga ginapatung-an sang duha ka kubay sang mga gwardya, kag patya ninyo ang bisan sin-o nga magtinguha sa pagluwas sa iya.\u201d"
                },
                "16": {
                    "verse_nr": "16",
                    "verse": "Gindakop nila sia, gindala sa Pwerta sang Kabayo pakadto sa palasyo, kag didto ginpatay nila sia."
                },
                "17": {
                    "verse_nr": "17",
                    "verse": "Gani si Joiada nga pari naghimo sing kasugtanan sa tunga sang GINOO kag ni Haring Joas kag sang mga tawo nga sila mangin-iya sang GINOO nga mga tawo. Naghimo man sia sing kasugtanan sa tunga sang hari kag sang mga tawo."
                },
                "18": {
                    "verse_nr": "18",
                    "verse": "Ang mga tawo nagkadto sa templo ni Baal kag ginguba ini, ginguba man nila ang mga altar kag mga diosdios didto, kag ginpatay si Matan, ang pari ni Baal, sa atubangan sang mga altar.\nNagbutang si Joiada sang mga gwardya sa pagbantay sang Templo"
                },
                "19": {
                    "verse_nr": "19",
                    "verse": "kag dayon sia, ang mga opisyales, ang mga gwardya sang hari, kag ang mga gwardya sang palasyo nag-upod sa hari halin sa Templo pakadto sa palasyo, nga ginasunod sang tanan nga mga tawo. Nagsulod si Joas sa Pwerta sang Gwardya, kag nagpungko sa trono."
                },
                "20": {
                    "verse_nr": "20",
                    "verse": "Ang tanan nga mga tawo napun-an sing kalipay, kag ang siudad naglinong, sa tapos ginpatay si Atalia sa palasyo."
                },
                "21": {
                    "verse_nr": "21",
                    "verse": "Nagaedad si Joas sing pito ka tuig sang maghari sia sa Juda."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Sa ikapito nga tuig sang paggahom ni Haring Jehu sang Israel, si Joas nanginhari sang Juda, kag naggahom sia sa Jerusalem sing kwarenta ka tuig. Ang iya iloy amo si Sibia nga nagikan sa siudad sang Beerseba."
                },
                "2": {
                    "verse_nr": "2",
                    "verse": "Sa bug-os niya nga kabuhi naghimo sia sing matarong sa panulok sang GINOO, tungod kay si Joiada nga pari nagtudlo sa iya."
                },
                "3": {
                    "verse_nr": "3",
                    "verse": "Pero ang mga altar sa diin ginasimba ang mga diosdios wala malaglag, kag ang mga tawo nagpadayon sa pagdulot sing mga halad kag pagsunog sing insyenso sa sini nga mga altar."
                },
                "4": {
                    "verse_nr": "4",
                    "verse": "Si Joas nagpatawag sang mga pari kag ginsugo sila sa pagtipon sang kwarta nga ginbayad sa kaangtanan sang mga halad sa Templo: ang kwarta nga ginabayad sang mga tawo subong buhis, kag ang kwarta nga ginahatag subong kinabubot-on nga mga dulot."
                },
                "5": {
                    "verse_nr": "5",
                    "verse": "Ang tagsa ka pari amo ang magadumala sang kwarta nga ginadala sa ila sang mga tawo nga ila ginaalagaran, kag ang kwarta gamiton sa pagpakaayo sang Templo, suno sa kinahanglanon."
                },
                "6": {
                    "verse_nr": "6",
                    "verse": "Pero nakalambot na sa ika-23 ka tuig ang paghari ni Joas, ang mga pari wala pa makapakaayo sang Templo."
                },
                "7": {
                    "verse_nr": "7",
                    "verse": "Gani ginpatawag niya si Joiada kag ang iban nga mga pari kag ginpamangkot sila, \u201cNgaa bala nga wala ninyo ginapakaayo ang Templo? Sugod karon indi na ninyo pagtaguon ang kwarta nga inyo ginabaton, kinahanglan itugyan na ninyo ini agod masugoran ang pagpakaayo.\u201d"
                },
                "8": {
                    "verse_nr": "8",
                    "verse": "Ang mga pari nagpasugot sini, kag nagpasugot man nga indi na pagkaayuhon ang Templo."
                },
                "9": {
                    "verse_nr": "9",
                    "verse": "Dayon si Joiada nagkuha sing isa ka kaban, ginbuhoan ini sa takop, kag ginbutang ini sa altar sa tuo nga kilid kon magsulod ka sa Templo. Ang mga pari nga nagaalagad sa pwerta nagbutang sa kaban sang tanan nga kwarta nga ginhatag sang mga sumilimba."
                },
                "10": {
                    "verse_nr": "10",
                    "verse": "Kon madamo na gani ang kwarta sa kaban, ang sekretaryo sang hari kag ang Pinakamataas nga Pari nagaabot kag ginaisip ang kwarta kag ginasulod sa sako kag ginahigtan."
                },
                "11": {
                    "verse_nr": "11",
                    "verse": "Sa tapos maisip ang kwarta, ginahatag nila ini sa mga tawo nga ginatugyanan sang obra sa Templo, kag ginabayaran nila ang mga panday, ang mga nagapatindog sang Templo"
                },
                "12": {
                    "verse_nr": "12",
                    "verse": "ang mga kantero, ang mga nagatihab sang bato, kag nagapamakal sang mga tablon kag sang mga bato nga ginagamit sa pagkaayo, kag sa pagbayad sang tanan nga kagastohanan nga may kaangtanan sini."
                },
                "13": {
                    "verse_nr": "13",
                    "verse": "Pero wala sing kwarta nga ginagamit sa pagbayad para sa paghimo sing mga kupa nga pilak, mga labador, mga trumpeta, ukon mga gamit para sa mga suga, ukon sang bisan ano nga sulodlan nga pilak ukon bulawan."
                },
                "14": {
                    "verse_nr": "14",
                    "verse": "Ginagamit ini tanan sa pagsweldo sa mga nag-ulobra kag sa pagbakal sang mga galamiton nga ginagamit sa pagkaayo."
                },
                "15": {
                    "verse_nr": "15",
                    "verse": "Ang mga tawo nga gintugyanan sang obra masaligan, gani, wala na sing kinahanglan ang paghusay sang kwarta."
                },
                "16": {
                    "verse_nr": "16",
                    "verse": "Ang kwarta nga ginahatag tungod sa mga halad nga bayad kag mga halad tungod sa sala, wala ginabutang sa kaban, kay iya ini sang mga pari."
                },
                "17": {
                    "verse_nr": "17",
                    "verse": "Sa sadto nga tion si Haring Hazael sang Siria nagsalakay sang siudad sang Gat kag nag-agaw sini, dayon nagpamat-od sia sa pagsalakay sang Jerusalem."
                },
                "18": {
                    "verse_nr": "18",
                    "verse": "Si Haring Joas sang Juda nagkuha sang tanan nga mga dulot nga ginhalad sa GINOO sang mga hari nga una sa iya nga amo sanday Josafat, Jehoram kag Ocozias lakip ang iya kaugalingon nga dulot, kag sang tanan nga bulawan nga yara sa talaguan sang Templo kag sang palasyo, kag ginpadala ini tanan kay Haring Hazael subong regalo, kag dayon ginpahalin ni Haring Hazael ang iya mga hangaway sa Jerusalem."
                },
                "19": {
                    "verse_nr": "19",
                    "verse": "Ang tanan nga ginhimo ni Haring Joas nasulat sa Maragtas sang mga Hari sang Juda ."
                },
                "20": {
                    "verse_nr": "20",
                    "verse": "Ang mga opisyales ni Haring Joas nagplano batok sa iya, kag ang duha sa ila, si Josacar nga anak ni Simeat kag si Jozabad nga anak ni Somer, nagpatay sa iya sa balay nga ginpatindog sa duta nga gintampok sa nasidlangan nga bahin sang Jerusalem, sa dalan padulhog sa Silla. Si Joas ginlubong sa mga lulobngan sang hari sa Siudad ni David, kag ang iya anak nga si Amasias nagbulos sa iya subong hari."
                },
                "21": {
                    "verse_nr": "21",
                    "verse": "Ang mga opisyales ni Haring Joas nagplano batok sa iya, kag ang duha sa ila, si Josacar nga anak ni Simeat kag si Jozabad nga anak ni Somer, nagpatay sa iya sa balay nga ginpatindog sa duta nga gintampok sa nasidlangan nga bahin sang Jerusalem, sa dalan padulhog sa Silla. Si Joas ginlubong sa mga lulobngan sang hari sa Siudad ni David, kag ang iya anak nga si Amasias nagbulos sa iya subong hari."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Sa ika-23 nga tuig sang paggahom ni Joas nga anak ni Ocozias subong hari sang Juda, si Joacaz nga anak ni Jehu nanginhari sang Israel, kag naggahom sia sa Samaria sa sulod sang desi-siete ka tuig."
                },
                "2": {
                    "verse_nr": "2",
                    "verse": "Kaangay kay Haring Jeroboam nga nauna sa iya, nagpakasala sia sa GINOO, kag gindala niya ang Israel sa pagpakasala. Wala gid siya magbiya sa malaut niya nga mga pagginawi."
                },
                "3": {
                    "verse_nr": "3",
                    "verse": "Gani ang GINOO naakig sa Israel, kag gintugotan niya si Haring Hazael sang Siria kag ang iya anak nga si Benhadad sa paglutos sa Israel sa tagsa ka pagsalakay sa ila."
                },
                "4": {
                    "verse_nr": "4",
                    "verse": "Dayon si Joacaz nagpangamuyo sa GINOO, kag ang GINOO nga nakakita kon daw ano ang pagpigos sang hari sang Siria sa mga Israelinhon, nagsabat sa iya pangamuyo."
                },
                "5": {
                    "verse_nr": "5",
                    "verse": "Ang GINOO nagpadala sing isa ka pangulo sa Israel, nga naghilway sa ila sa mga Sirianhon, kag gani ang mga Israelinhon nag-estar sing malinong subong sang una."
                },
                "6": {
                    "verse_nr": "6",
                    "verse": "Pero wala nila gihapon ginsikway ang mga sala nga ginhimo nila sa pagpangulo ni Jeroboam nga hari sa Israel, kundi nagpadayon sila sa paghimo sini, kag ang imahen sang diosa nga si Asera nagpabilin sa Samaria."
                },
                "7": {
                    "verse_nr": "7",
                    "verse": "Si Joacaz wala sing nabilin nga mga hangaway luas lamang sa singkwenta ka manugkabayo, napulo ka mga karwahi, kag 10,000 ka mga soldado nga nagalakat lang, tungod kay ang hari sang Siria naglaglag sang nabilin kag gintasak sila kaangay sang yab-ok."
                },
                "8": {
                    "verse_nr": "8",
                    "verse": "Ang tanan nga ginhimo ni Joacaz, kag ang tanan nga bantog nga mga hinimuan niya nasulat sa Maragtas sang mga Hari sang Israel ."
                },
                "9": {
                    "verse_nr": "9",
                    "verse": "Napatay sia kag ginlubong sa Samaria, kag ang iya anak nga si Jehoas nagbulos sa iya subong hari."
                },
                "10": {
                    "verse_nr": "10",
                    "verse": "Sa ika-37 nga tuig sang paggahom ni Joas nga hari sang Juda, si Jehoas nga anak ni Joacaz nanginhari sang Israel, kag naggahom sia sa Samaria sa sulod sang desi-sais ka tuig."
                },
                "11": {
                    "verse_nr": "11",
                    "verse": "Nagpakasala man sia batok sa GINOO kag nagsunod sa malaut nga pagginawi ni Haring Jeroboam, nga nagdala sang Israel sa pagpakasala."
                },
                "12": {
                    "verse_nr": "12",
                    "verse": "Ang iban pa gid nga hinimuan ni Jehoas, lakip ang iya kaisog batok sa pag-away kay Haring Amasias sang Juda ginsulat sa Maragtas sang mga Hari sang Israel ."
                },
                "13": {
                    "verse_nr": "13",
                    "verse": "Si Jehoas napatay kag ginlubong sa lulobngan sang mga hari sa Samaria, kag ang iya anak nga si Jeroboam II nagbulos sa iya subong hari."
                },
                "14": {
                    "verse_nr": "14",
                    "verse": "Si Eliseo nga propeta nagbalatian sang grabe kag sang tagumatayon sia, si Haring Jehoas sang Israel nagbisita sa iya. Naghibi sia kag nagsiling, \u201cO amay ko! Amay ko! Ikaw nangingamhanan nga manug-apin sang Israel!\u201d"
                },
                "15": {
                    "verse_nr": "15",
                    "verse": "Si Eliseo nagsugo sa iya, \u201cKuha ka sing pana kag mga baslay.\u201d Nagkuha si Jehoas sini"
                },
                "16": {
                    "verse_nr": "16",
                    "verse": "kag si Eliseo nagsiling sa iya nga maghanda sa pagpana. Gintuman ini sang hari, kag si Eliseo nagbutang sang iya mga kamot sa mga kamot sang hari."
                },
                "17": {
                    "verse_nr": "17",
                    "verse": "Dayon, sa pagtuman sang mga sugo sang propeta, gin-abrihan niya ang bintana nga nagaatubang sa Siria. Nagsugo si Eliseo, \u201cMagpana ka!\u201d Sa tapos nga makapana ang hari, ang propeta nagsiling, \u201cIkaw amo ang pana sang GINOO, nga paagi sini dag-on niya ang Siria. Magapakig-away ka sa mga Sirianhon sa Afec tubtob nga lutoson mo sila.\u201d"
                },
                "18": {
                    "verse_nr": "18",
                    "verse": "Dayon si Eliseo nagsugo sa hari sa pagkuha pa gid sang iban nga mga baslay kag itibsok ini sa duta. Gintibsok ini sang hari sa duta sing tatlo ka beses kag dayon nag-untat."
                },
                "19": {
                    "verse_nr": "19",
                    "verse": "Naakig si Eliseo sini, kag nagsiling sia sa hari, \u201cKuntani gintibsok mo ini sing lima ukon anom ka beses, kag dayon may bug-os ikaw nga pagdaog sa mga Sirianhon pero karon lutoson mo lang sila sing tatlo ka beses.\u201d"
                },
                "20": {
                    "verse_nr": "20",
                    "verse": "Napatay si Eliseo kag ginlubong.\nSa tagsa ka tuig ginagubat sang mga Moabnon ang duta sang Israel."
                },
                "21": {
                    "verse_nr": "21",
                    "verse": "Sang isa ka tion, sa tion sang paglubong, nakita nila ang mga nagapanggubat, kag ginhaboy sang mga tawo ang bangkay sa lulobngan ni Eliseo kag nagpalagyo. Sang pagduot sang bangkay sa mga tul-an ni Eliseo, ang tawo nabuhi kag nagtindog."
                },
                "22": {
                    "verse_nr": "22",
                    "verse": "Sa bug-os nga panahon sang paghari ni Joacaz si Haring Hazael sang Siria nagpigos sa mga Israelinhon"
                },
                "23": {
                    "verse_nr": "23",
                    "verse": "pero ang GINOO nanginmaayo kag nagkaluoy sa ila. Tungod sang iya kasugtanan kay Abraham, kay Isaac kag kay Jacob ginbuligan niya sila kag indi sia luyag nga malaglag sila. Wala gid niya ginsikway ang iya mga tawo."
                },
                "24": {
                    "verse_nr": "24",
                    "verse": "Sang pagkapatay ni Hazael nga hari sang Siria, ang iya anak nga si Benhadad nanginhari."
                },
                "25": {
                    "verse_nr": "25",
                    "verse": "Dayon si Haring Joacaz sang Israel naglutos kay Benhadad sing makatlo, kag ginbawi niya ang mga siudad nga gin-agaw anay ni Benhadad sa tion sang paggahom ni Jehoahas, nga amay ni Jehoas."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Sa ikaduha nga tuig sang paggahom ni Jehoas nga anak ni Joacaz subong hari sang Israel, si Amasias nga anak ni Joas nanginhari sang Juda."
                },
                "2": {
                    "verse_nr": "2",
                    "verse": "Nagaedad sia sing baynte-singko ka tuig, kag naggahom sia sa Jerusalem sa sulod sing baynte-nwebe ka tuig. Ang iya iloy amo si Jehoadin nga taga-Jerusalem."
                },
                "3": {
                    "verse_nr": "3",
                    "verse": "Naghimo sia sing matarong sa panulok sang GINOO, pero indi sia pareho sang isa sang iya mga katigulangan nga si Haring David, sa baylo ginhimo niya ang ginhimo sang iya amay nga si Joas."
                },
                "4": {
                    "verse_nr": "4",
                    "verse": "Wala niya pagpanggub-a ang mga altar nga ginasimbahan sa mga diosdios, kag ang mga tawo nagpadayon sa pagdulot sing mga halad kag sa pagsunog sing insyenso sa sini nga mga altar."
                },
                "5": {
                    "verse_nr": "5",
                    "verse": "Sang malig-on na ang paggahom ni Amasias, ginpapatay niya ang mga opisyales nga nagpatay sang iya amay nga hari."
                },
                "6": {
                    "verse_nr": "6",
                    "verse": "Walay sapayan sini, wala niya pagpamatya ang ila mga kabataan kundi ginsunod niya ang ginmando sang GINOO sa Kasugoan ni Moises nga nagasiling: \u201cAng mga ginikanan indi pagpamatyon tungod sang mga sala sang ila mga kabataan, kag ang mga kabataan indi pagpamatyon tungod sang mga sala sang ila mga ginikanan. Ang tawo pagapatyon lamang tungod sang iya nahimo nga sala.\u201d"
                },
                "7": {
                    "verse_nr": "7",
                    "verse": "Si Amasias nagpamatay sing 10,000 ka Edomnon nga mga hangaway sa Kapatagan sang Asin. Gin-agaw niya ang Siudad sang Sela sa inaway, kag ginhingalanan ini nga Jocteel tubtob sini nga adlaw."
                },
                "8": {
                    "verse_nr": "8",
                    "verse": "Dayon si Amasias nagpadala sing mga mensahero kay Haring Jehoas sang Israel, nga nagahangkat sa iya sa pag-away"
                },
                "9": {
                    "verse_nr": "9",
                    "verse": "Pero si Haring Jehoas nagpadala pabalik sini nga sabat: \u201cSang una, sa Kabukiran sang Libano, ang talungon nagpadala sing mensahe sa kahoy nga sedro: \u2018Ipaasawa ang imo anak nga babayi sa akon anak nga lalaki.\u2019 Ang isa ka sapat nga talunon nakaagi kag gintasak ang talungon."
                },
                "10": {
                    "verse_nr": "10",
                    "verse": "Karon ikaw, Amasias, naglutos sang mga Edomnon, kag nagpabugal ka. Magkuntento ka sang imo pagkabantog, kag magpabilin sa imo balay. Ngaa magtuga ka sing kagamo nga magadala lamang sing kalalat-an sa imo kag sa imo mga tawo?\u201d"
                },
                "11": {
                    "verse_nr": "11",
                    "verse": "Pero si Amasias indi magpamati, gani si Haring Jehoas naglakat upod sa iya mga tinawo kag nagpakig-away kay Haring Amasias sa Bet-semes sa Juda."
                },
                "12": {
                    "verse_nr": "12",
                    "verse": "Ang mga hangaway ni Amasias nalutos, kag ang tanan niya nga mga soldado nagpalagyo pauli sa ila mga balay."
                },
                "13": {
                    "verse_nr": "13",
                    "verse": "Gindakop ni Jehoas si Amasias, nagpadayon sia sa Jerusalem kag ginguba ang pader halin sa Pwerta sang Efraim pakadto sa Pamusod nga Pwerta nga may kalayuon nga 200 ka yarda."
                },
                "14": {
                    "verse_nr": "14",
                    "verse": "Ginkuha niya ang tanan nga pilak kag bulawan nga iya makita, ang tanan nga mga galamiton sa Templo kag ang tanan nga manggad sang palasyo, kag gindala pabalik sa Samaria. Gindala man niya ang mga bihag upod sa iya."
                },
                "15": {
                    "verse_nr": "15",
                    "verse": "Ang tanan nga ginhimo ni Jehoas, lakip ang iya kaisog sa inaway batok kay Haring Amasias sang Juda, nasulat sa Maragtas sang mga Hari sang Israel ."
                },
                "16": {
                    "verse_nr": "16",
                    "verse": "Si Jehoas napatay kag ginlubong sa lulobngan sang mga hari sa Samaria, kag ang iya anak nga si Jeroboam II nagbulos sa iya subong hari."
                },
                "17": {
                    "verse_nr": "17",
                    "verse": "Si Haring Amasias sang Juda nagkabuhi sing kinse pa ka tuig sa tapos nga mapatay si Jehoas nga hari sang Israel."
                },
                "18": {
                    "verse_nr": "18",
                    "verse": "Ang tanan nga ginhimo ni Amasias nasulat sa Maragtas sang mga Hari sang Juda ."
                },
                "19": {
                    "verse_nr": "19",
                    "verse": "May isa ka pagplano sa Jerusalem sa pagpatay kay Amasias, gani nagpalagyo sia sa siudad sang Lakis, pero ang iya mga kaaway nagsunod sa iya didto kag ginpatay sia."
                },
                "20": {
                    "verse_nr": "20",
                    "verse": "Ang iya bangkay ginbalik sa Jerusalem nga nakarga sa kabayo, kag ginlubong didto sa mga lulobngan sang mga hari sa Siudad ni David."
                },
                "21": {
                    "verse_nr": "21",
                    "verse": "Dayon ang mga tawo sang Juda nagkorona subong hari kay Uzias ang iya anak nga nagaedad sang desi-sais ka tuig."
                },
                "22": {
                    "verse_nr": "22",
                    "verse": "Gin-agaw kag ginpatindog liwat ni Uzias ang Elat sa tapos mapatay ang iya amay."
                },
                "23": {
                    "verse_nr": "23",
                    "verse": "Sa ika-15 nga tuig sang paggahom ni Amasias nga anak ni Joas subong hari sang Juda, si Jeroboam nga anak ni Jehoas nanginhari sang Israel, kag naggahom sia sa Samaria sa sulod sang kwarentay-uno ka tuig."
                },
                "24": {
                    "verse_nr": "24",
                    "verse": "Nagpakasala sia batok sa GINOO, nagsunod sa mga malaut nga ginhimo ni Haring Jeroboam nga anak ni Nebat, nga nagdala sang Israel sa pagpakasala."
                },
                "25": {
                    "verse_nr": "25",
                    "verse": "Ginbawi niya ang tanan nga kadutaan sang Israel, halin sa Alagyan sang Hamat sa naaminhan pakadto sa Patay nga Dagat sa nabagatnan. Amo ini ang ginsaad sang GINOO, ang Dios sang Israel paagi sa iya alagad nga propeta nga si Jonas, anak ni Amitai nga taga-Gat-heper."
                },
                "26": {
                    "verse_nr": "26",
                    "verse": "Nakita sang GINOO ang tama kapait nga pag-antos sang mga Israelinhon. Wala gid sing isa nga makatabang sa ila."
                },
                "27": {
                    "verse_nr": "27",
                    "verse": "Pero ang katuyoan sang GINOO sa mga Israelinhon indi ang paglaglag sa ila sing bug-os kag wala sing katapusan, gani, ginluwas niya sila paagi kay Haring Jeroboam II."
                },
                "28": {
                    "verse_nr": "28",
                    "verse": "Ang tanan nga ginhimo ni Jeroboam II, ang iya kaisog sa mga inaway, ang pagpabalik niya sang Damasco kag Hamat sa Israel, nasulat sa Maragtas sang mga Hari sang Israel ."
                },
                "29": {
                    "verse_nr": "29",
                    "verse": "Napatay si Jeroboam kag ginlubong sa mga lulobngan sang mga hari, kag ang iya anak nga si Zacarias nagbulos sa iya subong hari."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Sa ika-27 nga tuig sang paggahom ni Haring Jeroboam II sang Israel, si Uzias nga anak ni Amasias nanginhari sang Juda."
                },
                "2": {
                    "verse_nr": "2",
                    "verse": "Nagaedad sia sing desi-sais ka tuig, kag naggahom sia sa Jerusalem sa sulod sang singkwentay-dos ka tuig. Ang iya iloy amo si Jecolia nga taga-Jerusalem."
                },
                "3": {
                    "verse_nr": "3",
                    "verse": "Ginhimo niya ang matarong sa panulok sang GINOO kag nagsunod sia sa ginhimo sang iya amay."
                },
                "4": {
                    "verse_nr": "4",
                    "verse": "Pero ang mga lugar sa diin ginasimba ang mga diosdios wala malaglag kag ang mga tawo nagpadayon sa pagdulot sing mga halad kag sa pagsunog sing insyenso sa sini nga mga lugar."
                },
                "5": {
                    "verse_nr": "5",
                    "verse": "Ang GINOO naghatag kay Uzias sang balatian sa panit nga makalalaton nga wala mag-ayo tubtob sa iya kamatayon. Nag-estar sia sa separado nga balay nga hilway sa iya tanan nga mga katungdanan, samtang ang iya anak nga si Jotam amo ang naggahom sa pungsod."
                },
                "6": {
                    "verse_nr": "6",
                    "verse": "Ang tanan nga ginhimo ni Uzias nasulat sa Maragtas sang mga Hari sang Juda ."
                },
                "7": {
                    "verse_nr": "7",
                    "verse": "Napatay si Uzias kag ginlubong sa mga lulobngan sang mga hari sa Siudad ni David, kag ang iya anak nga si Jotam nagbulos sa iya subong hari."
                },
                "8": {
                    "verse_nr": "8",
                    "verse": "Sa ika-38 nga tuig sang paggahom ni Haring Uzias sang Juda, si Zacarias nga anak ni Jeroboam II nanginhari sang Israel, kag naggahom sia sa Samaria sa sulod sang anom ka bulan."
                },
                "9": {
                    "verse_nr": "9",
                    "verse": "Kaangay sang mga hari nga una sa iya, nagpakasala sia batok sa GINOO. Ginsunod niya ang malaut nga ginhimo ni Haring Jeroboam nga anak ni Nebat, nga nagdala sa Israel sa pagpakasala."
                },
                "10": {
                    "verse_nr": "10",
                    "verse": "Si Sallum nga anak ni Jabes nagplano batok kay Haring Zacarias, ginpatay niya sia sa Ibleam, kag nagbulos sa iya subong hari."
                },
                "11": {
                    "verse_nr": "11",
                    "verse": "Ang tanan nga ginhimo ni Zacarias nasulat sa Maragtas sang mga Hari sang Israel ."
                },
                "12": {
                    "verse_nr": "12",
                    "verse": "Gani natuman ang saad nga ginhimo sang GINOO sa kay Haring Jehu nga nagasiling: \u201cAng imo mga kaliwat tubtob sa ikap-at nga kaliwatan. magahari sa Israel.\u201d"
                },
                "13": {
                    "verse_nr": "13",
                    "verse": "Sa ika-39 nga tuig sang paggahom ni Haring Uzias sang Juda, si Sallum nga anak ni Jabes nanginhari sang Israel, kag naggahom sia sa Samaria sa sulod sang isa ka bulan."
                },
                "14": {
                    "verse_nr": "14",
                    "verse": "Si Menahem nga anak ni Gadi naghalin sa Tirsa pakadto sa Samaria, ginpatay niya si Sallum kag ginbuslan subong hari."
                },
                "15": {
                    "verse_nr": "15",
                    "verse": "Ang tanan nga ginhimo ni Sallum, lakip ang iya pagplano batok sa hari, nasulat sa Maragtas sang mga Hari sang Israel ."
                },
                "16": {
                    "verse_nr": "16",
                    "verse": "Samtang nagalakat si Menahem halin sa Tirsa, ginlaglag niya sing bug-os ang siudad sang Tappua, ang mga pumoluyo sini, kag ang kadutaan palibot, tungod kay wala nila sia ginpasulod sa siudad. Iya pa gani ginririan ang tiyan sang tanan nga mga babayi nga nagabusong."
                },
                "17": {
                    "verse_nr": "17",
                    "verse": "Sa ika-39 nga tuig sang paggahom ni Haring Uzias sang Juda, si Menahem nga anak ni Gadi nanginhari sang Israel, kag naggahom sia sa Samaria sa sulod sang napulo ka tuig."
                },
                "18": {
                    "verse_nr": "18",
                    "verse": "Nagpakasala sia batok sa GINOO tubtob sa iya kamatayon, tungod kay nagsunod sia sa mga malaut nga ginhimo ni Haring Jeroboam nga anak ni Nebat, nga nagdala sang Israel sa pagpakasala."
                },
                "19": {
                    "verse_nr": "19",
                    "verse": "Si Tiglat-piliser nga hari sang Asiria naggubat sang Israel kag si Menahem naghatag sa iya sing trayntay-otso ka tonelada nga pilak agod si Tiglat-piliser magbulig palig-on sang iya gahom sa bug-os nga pungsod."
                },
                "20": {
                    "verse_nr": "20",
                    "verse": "Si Menahem nagkuha sini nga mga pilak sa manggaranon nga mga tawo sang Israel paagi sa pagpilit sa tagsatagsa sa ila sa pag-amot sing singkwenta ka bilog nga pilak. Gani si Tiglat-piliser nagbalik sa iya kaugalingon nga pungsod."
                },
                "21": {
                    "verse_nr": "21",
                    "verse": "Ang tanan nga ginhimo ni Menahem nasulat sa Maragtas sang mga Hari sang Israel ."
                },
                "22": {
                    "verse_nr": "22",
                    "verse": "Napatay sia kag ginlubong, kag ang iya anak nga si Pecaya nagbulos sa iya subong hari."
                },
                "23": {
                    "verse_nr": "23",
                    "verse": "Sa ika-50 nga tuig sang paggahom ni Haring Uzias sang Juda, si Pecaya nga anak ni Menahem nanginhari sang Israel, kag naggahom sia sa Samaria sa sulod sang duha ka tuig."
                },
                "24": {
                    "verse_nr": "24",
                    "verse": "Nagpakasala sia batok sa GINOO, nagsunod sa malaut nga ginhimo ni Haring Jeroboam nga anak ni Nebat, nga nagdala sa Israel sa pagpakasala."
                },
                "25": {
                    "verse_nr": "25",
                    "verse": "Ang isa ka opisyal sang mga hangaway ni Pecaya nga si Peca nga anak ni Remalias, nagplano batok sa hari upod sa singkwenta ka lalaki halin sa Galaad. Ginpatay nila si Pecaya sa nasulod nga pamakod sang palasyo sa Samaria, kag nagbulos si Reca sa iya subong hari."
                },
                "26": {
                    "verse_nr": "26",
                    "verse": "Ang tanan nga ginhimo ni Pecaya nasulat sa Maragtas sang mga Hari sang Israel ."
                },
                "27": {
                    "verse_nr": "27",
                    "verse": "Sa ika-52 nga tuig sang paggahom ni Haring Uzias sang Juda, si Peca nga anak ni Remalias nanginhari sang Israel, kag naggahom sia sa Samaria sa sulod sang baynte ka tuig."
                },
                "28": {
                    "verse_nr": "28",
                    "verse": "Nagpakasala sia batok sa GINOO, nagsunod sa malaut nga ginhimo ni Haring Jeroboam nga anak ni Nebat, nga nagdala sa Israel sa pagpakasala."
                },
                "29": {
                    "verse_nr": "29",
                    "verse": "Sa panahon nga si Peca amo ang hari, si Tiglat-piliser, ang hari sang Asiria nag-agaw sang mga siudad sang Ijon, Abel-Bet-Maaca, Janoa, Kedes, kag Hasor, kag ang mga kadutaan sang Galaad, Galilea, kag Neftali, kag gindala ang mga tawo sa Asiria subong mga bihag."
                },
                "30": {
                    "verse_nr": "30",
                    "verse": "Sa ika-20 nga tuig sang paggahom ni Jotam nga anak ni Uzias subong hari sang Juda, si Oseas nga anak ni Ela nagplano batok kay Haring Peca, ginpatay kag ginbuslan sia subong hari."
                },
                "31": {
                    "verse_nr": "31",
                    "verse": "Ang tanan nga ginhimo ni Peca nasulat sa Maragtas sang mga Hari sang Israel ."
                },
                "32": {
                    "verse_nr": "32",
                    "verse": "Sa ikaduha nga tuig sang paggahom ni Peca nga anak ni Remalias subong hari sang Israel, si Jotam nga anak ni Uzias nanginhari sang Juda."
                },
                "33": {
                    "verse_nr": "33",
                    "verse": "Nagaedad sia sing baynte-singko ka tuig kag naggahom sia sa Jerusalem sa sulod sang desi-sais ka tuig. Ang iya iloy amo si Jerusa nga anak ni Sadoc."
                },
                "34": {
                    "verse_nr": "34",
                    "verse": "Si Jotam nga naghimo sing matarong sa panulok sang GINOO, nagsunod sa ginhimo sang iya amay nga si Uzias."
                },
                "35": {
                    "verse_nr": "35",
                    "verse": "Pero ang mga lugar sa diin ginasimba ang mga diosdios wala niya paglaglaga, kag ang mga tawo nagpadayon sa pagdulot sing mga halad kag nagsunog sing insyenso sa sini nga mga lugar. Si Jotam amo ang nagpatindog sang Naaminhan nga Pwerta sang Templo."
                },
                "36": {
                    "verse_nr": "36",
                    "verse": "Ang tanan nga ginhimo ni Jotam nasulat sa Maragtas sang mga Hari sang Juda ."
                },
                "37": {
                    "verse_nr": "37",
                    "verse": "Sa panahon sang iya anay paghari ginpadala sang GINOO si Haring Rezin sang Siria kag Haring Peca sang Israel sa pagsalakay sang Juda."
                },
                "38": {
                    "verse_nr": "38",
                    "verse": "Si Jotam napatay kag ginlubong sa mga lulobngan sang mga hari sa Siudad ni David, kag ang iya anak nga si Acaz nagbulos sa iya subong hari."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Sa ika-17 nga tuig sang paggahom ni Peca nga anak ni Remalias subong hari sang Israel, si Acaz nga anak ni Jotam nanginhari sang Juda."
                },
                "2": {
                    "verse_nr": "2",
                    "verse": "Nagaedad sia sing baynte ka tuig sang paghari niya sa Jerusalem sa sulod sang desi-sais ka tuig. Wala sia magsunod sang matarong nga ginhimo sang isa sang iya mga katigulangan nga si Haring David; sa baylo, naghimo sia sang malaut sa panulok sang GINOO nga iya Dios"
                },
                "3": {
                    "verse_nr": "3",
                    "verse": "kag nagsunod sa mga ginhimo sang mga hari sang Israel. Ginhalad niya bisan pa ang iya kaugalingon nga anak nga lalaki sa mga diosdios subong halad nga sinunog, sa pagsunod sa mga makangilil-ad nga ginhimo sang mga tawo nga gintabog sang GINOO pa gwa sa duta samtang nagapasulod ang mga Israelinhon."
                },
                "4": {
                    "verse_nr": "4",
                    "verse": "Sa mga lugar sa diin ginasimba ang mga diosdios, sa mga kabakuloran, kag sa idalom sang magapa nga kahoy, si Acaz nagdulot sing mga halad kag nagsunog sing insyenso."
                },
                "5": {
                    "verse_nr": "5",
                    "verse": "Si Haring Rezin sang Siria kag si Haring Peca sang Israel nagsalakay sang Jerusalem kag nagkibon sini, pero indi sila makalutos kay Acaz."
                },
                "6": {
                    "verse_nr": "6",
                    "verse": "Sa amo man nga tion, ang hari sang Edom nagbawi sang siudad sang Elat, kag gintabog paggwa ang mga taga-Juda nga nag-estar didto. Ang mga Edomnon nagkadto kag nag-estar sa Elat tubtob sini nga adlaw."
                },
                "7": {
                    "verse_nr": "7",
                    "verse": "Si Acaz nagpadala sing mga tawo nga may mensahe sa kay Tiglat-piliser, ang hari sang Asiria: \u201cAko imo matutom nga alagad. Dali kag luwasa ako sa mga hari sang Siria kag Israel, nga nagasalakay sa akon.\u201d"
                },
                "8": {
                    "verse_nr": "8",
                    "verse": "Ginkuha ni Acaz ang pilak kag bulawan sa Templo kag sa talaguan sa palasyo kag ginpadala ini subong nga dulot sa hari."
                },
                "9": {
                    "verse_nr": "9",
                    "verse": "Si Tiglat-piliser, sa sabat sang pangabay ni Acaz, naggwa upod sa iya mga hangaway sa pagsalakay sang Damasco, gin-agaw ini, ginpatay si Haring Rezin, kag gindala ang mga tawo pakadto sa Kir subong mga bihag."
                },
                "10": {
                    "verse_nr": "10",
                    "verse": "Sang pagkadto ni Haring Acaz sa Damasco sa pagsugata kay Haring Tiglat-piliser, nakita niya ang altar didto kag ginpadala niya sa kay Urias nga pari ang sulondan sini nga nagalakip sang bisan diutay nga bahin sang altar."
                },
                "11": {
                    "verse_nr": "11",
                    "verse": "Gani si Urias naghimo sang altar kaangay gid sini, kag gintapos ini sa wala pa magbalik si Acaz."
                },
                "12": {
                    "verse_nr": "12",
                    "verse": "Sang pagbalik ni Acaz halin sa Damasco nakita niya ang altar nga nahuman na"
                },
                "13": {
                    "verse_nr": "13",
                    "verse": "gani nagsunog sia sang mga halad nga sapat, kag mga halad nga kalan-on sa altar, kag nag-ula sia sa sini sang isa ka halad nga ilimnon kag sang dugo sang halad sang paghiambit."
                },
                "14": {
                    "verse_nr": "14",
                    "verse": "Ang altar nga bronsi nga ginhalad sa GINOO yara sa ulot sang bag-o nga altar kag sang Templo kag ginhalin ini ni Acaz sa naaminhan nga kilid sang bag-o nga altar."
                },
                "15": {
                    "verse_nr": "15",
                    "verse": "Dayon ginsugo niya si Urias: \u201cGamita ining akon malapad nga altar para sa mga halad nga sinunog sa aga kag sa mga halad nga kalan-on sa hapon, sa mga halad nga sinunog kag mga halad nga kalan-on sang hari kag sang mga tawo, kag para sa mga halad nga ilimnon sang mga tawo. Iula sa sini ang dugo sang tanan nga mga sapat nga ginhalad. Pero gamiton ko ang altar nga bronsi para palamangkutan.\u201d"
                },
                "16": {
                    "verse_nr": "16",
                    "verse": "Gintuman ini ni Urias suno sa sugo sang hari."
                },
                "17": {
                    "verse_nr": "17",
                    "verse": "Ginguba ni Haring Acaz ang bronsi nga karo nga ginagamit sa Templo kag ginkuha ang mga labador nga yara sa ibabaw sini. Ginkuha man niya ang bronsi nga tangke nga natungtong sa likod sang dose ka saway nga mga toro, kag ginbutang ini sa sadsaran nga bato."
                },
                "18": {
                    "verse_nr": "18",
                    "verse": "Sa paglipay sang hari sang Asiria, ginkuha man ni Acaz halin sa Templo ang tulongtungan sang trono sang hari, kag ginsirahan ang alagyan sang hari pakadto sa Templo."
                },
                "19": {
                    "verse_nr": "19",
                    "verse": "Ang tanan nga ginhimo ni Haring Acaz nasulat sa Maragtas sang mga Hari sang Juda ."
                },
                "20": {
                    "verse_nr": "20",
                    "verse": "Si Acaz napatay kag ginlubong sa lulobngan sang mga hari sa Siudad ni David, kag ang iya anak nga si Ezequias nagbulos sa iya subong hari."
                }
            }
        },
        "17": {
            "chapter_nr": "17",
            "chapter": {
                "1": {
                    "verse_nr": "1",
                    "verse": "Sa ika-12 nga tuig sang paggahom ni Haring Acaz sang Juda, si Oseas nga anak ni Ela nanginhari sang Israel, kag naggahom sia sa Samaria sa sulod sang siyam ka tuig."
                },
                "2": {
                    "verse_nr": "2",
                    "verse": "Nagpakasala sia batok sa GINOO, pero indi pareho kalaut sang iban nga mga hari nga naggahom sa Israel una sa iya."
                },
                "3": {
                    "verse_nr": "3",
                    "verse": "Si Salmanasar nga hari sang Asiria nagpakig-away batok sa iya. Si Oseas nag-ampo sa iya kag nagbayad sa iya sing buhis tuigtuig."
                },
                "4": {
                    "verse_nr": "4",
                    "verse": "Pero isa sadto ka tuig si Oseas nagpadala sing mga mensahero sa kay Haring So sang Ehipto, nga nagapangayo sing bulig, kag nag-untat sia sa pagbayad sing buhis sa Asiria. Sang pagkahibalo ni Salmanasar sini, ginpadakop niya si Oseas kag ginpabilanggo."
                },
                "5": {
                    "verse_nr": "5",
                    "verse": "Dayon ginsalakay ni Salmanasar ang Israel, kag ginkibon ang Samaria. Sa ikatlo nga tuig sang pagkibon"
                },
                "6": {
                    "verse_nr": "6",
                    "verse": "nga amo ang ikasiyam nga tuig sang paggahom ni Oseas, ang hari sang Asiria nag-agaw sang Samaria, gindala ang mga Israelinhon sa Asiria subong mga bihag, kag ginpaestar ang iban sa ila sa siudad sang Hala, ang iban malapit sa Suba sang Habor, sakop sang Gozan kag ang iban sa mga siudad sang Media."
                },
                "7": {
                    "verse_nr": "7",
                    "verse": "Ang Samaria napukan tungod kay ang mga Israelinhon nagpakasala batok sa GINOO nga ila Dios nga nagluwas sa ila sa hari sang Ehipto kag ginpagwa niya sila sa Ehipto. Nagsimba sila sa iban nga mga dios"
                },
                "8": {
                    "verse_nr": "8",
                    "verse": "nagsunod sila sa mga pagbinatasan sang mga tawo nga ginpagwa sang GINOO samtang ang iya mga tawo nagapasulod sa duta, kag ginsunod nila ang mga pagbinatasan nga gintudlo sang mga hari sang Israel."
                },
                "9": {
                    "verse_nr": "9",
                    "verse": "Ang mga Israelinhon naghimo sing mga butang nga wala maluyagi sang GINOO nga ila Dios. Naghimo sila sang mga lugar sa diin ginasimba ang mga diosdios sa ila tanan nga mga banwa, halin sa pinakadiutay nga barangay tubtob sa pinakadaku nga siudad."
                },
                "10": {
                    "verse_nr": "10",
                    "verse": "Sa tanan nga mga kabakuloran kag sa idalom sang tagsa ka magapa nga kahoy nagpatindog sila sang mga haligi nga bato, kag mga imahen sang diosa nga si Asera"
                },
                "11": {
                    "verse_nr": "11",
                    "verse": "kag nagsunog sila sing insyenso sa tanan nga mga altar sang mga diosdios, nga nagsunod sang ginahimo sang mga tawo nga gintabog paggwa sang GINOO sa duta. Ginpaakig nila ang GINOO tungod sang tanan nga ila ginhimo nga malaut"
                },
                "12": {
                    "verse_nr": "12",
                    "verse": "kag naglapas sang sugo sang GINOO nga indi magsimba sa mga diosdios."
                },
                "13": {
                    "verse_nr": "13",
                    "verse": "Ang GINOO nagpadala sang iya mga mensahero kag mga propeta sa pagpaandam sa Israel kag sa Juda nga nagasiling: \u201cBayai ang inyo malaut nga mga pagginawi kag tumana ang akon mga sugo nga yara sa Kasugoan nga ginhatag ko sa inyo mga katigulangan kag akon ginpaalinton sa inyo paagi sa akon mga alagad nga mga propeta.\u201d"
                },
                "14": {
                    "verse_nr": "14",
                    "verse": "Pero indi sila magtuman. Nagpatig-a sila kaangay sang ila mga katigulangan nga wala magsalig sa GINOO nga ila Dios."
                },
                "15": {
                    "verse_nr": "15",
                    "verse": "Wala sila magtuman sa iya mga pagtudlo, wala sila magtuman sang kasugtanan nga iya ginhimo upod sa ila mga katigulangan, kag wala sila magpamati sang iya mga paandam. Nagsimba sila sa walay pulos nga mga diosdios kag sila man nanginwalay pulos, kag ginsunod nila ang mga pagbinatasan sang mga pungsod sa palibot, ang butang nga gindumili sa ila sang GINOO."
                },
                "16": {
                    "verse_nr": "16",
                    "verse": "Ginlapas nila ang tanan nga mga sugo sang GINOO nga ila Dios kag naghimo sang duha ka toro nga mga baka nga metal agod simbahon. Naghimo man sila sing imahen sang diosa nga si Asera, nagsimba sa mga bituon, kag nag-alagad sa dios nga si Baal."
                },
                "17": {
                    "verse_nr": "17",
                    "verse": "Ginhalad nila ang ila mga anak nga lalaki kag babayi subong mga halad nga sinunog sa mga diosdios. Nagpamangkot sila sa mga espiritista kag sa mga manughimalad, kag gintugyan nila sing bug-os ang ila kaugalingon sa paghimo sing malaut sa panulok sang GINOO kag ini nagpaakig sa GINOO."
                },
                "18": {
                    "verse_nr": "18",
                    "verse": "Ang GINOO naakig sa mga Israelinhon kag gintabog niya sila sa iya atubang, kag ang nabilin amo lamang ang ginharian sang Juda."
                },
                "19": {
                    "verse_nr": "19",
                    "verse": "Pero bisan ang mga tawo sang Juda wala magtuman sa mga sugo sang GINOO nga ila Dios. Ginsunod nila ang mga pagginawi nga ginahimo sang mga tawo sang Israel."
                },
                "20": {
                    "verse_nr": "20",
                    "verse": "Ang GINOO nagsikway sang tanan nga mga Israelinhon, nagsilot sa ila kag gintugyan sila sa ila mga kaaway nga mapintas, tubtob sa ulihi nga gintabog niya sila sa iya atubang."
                },
                "21": {
                    "verse_nr": "21",
                    "verse": "Sa tapos mapihak sang GINOO ang Israel sa Juda, ang mga Israelinhon naghimo kay Jeroboam nga anak ni Nebat nga ila hari. Si Jeroboam amo ang nagtulod sa ila sa pagsikway sa GINOO, kag gindala sila sa tama nga pagpakasala."
                },
                "22": {
                    "verse_nr": "22",
                    "verse": "Ginsunod nila si Jeroboam, kag nagpadayon sa paghimo sang tanan nga mga sala nga iya ginhimo"
                },
                "23": {
                    "verse_nr": "23",
                    "verse": "tubtob sa ulihi ang GINOO nagtabog sa ila sa iya atubang, suno sa iya ginpaandam nga himuon paagi sa iya mga alagad nga mga propeta. Gani ang mga tawo sang Israel gindala subong bihag sa Asiria, sa diin nagaestar sila tubtob sini nga adlaw."
                },
                "24": {
                    "verse_nr": "24",
                    "verse": "Ang hari sang Asiria nagdala sing mga tawo halin sa mga siudad sang Babilonia, Cuta, Iva, Hamat kag Sefarvaim kag ginpaestar sila sa mga siudad sang Samaria, sa baylo sang mga Israelinhon nga ginbihag. Ginpanag-iyahan nila ini nga mga siudad kag nag-estar didto."
                },
                "25": {
                    "verse_nr": "25",
                    "verse": "Sang pagsugod nila estar didto, wala sila magsimba sa GINOO, gani nagpadala sia sang mga leon, nga nagpamatay sang iban sa ila."
                },
                "26": {
                    "verse_nr": "26",
                    "verse": "Ang hari sang Asiria ginsugiran nga ang mga tawo nga ginpaestar niya sa mga siudad sang Samaria wala makahibalo sang kasugoan sang dios sa sina nga duta, kag gani ang dios nagpadala sang mga leon, nga nagpamatay sa ila."
                },
                "27": {
                    "verse_nr": "27",
                    "verse": "Gani ang hari nagmando: \u201cPabalika ang isa sang mga pari nga gindala naton subong bihag, pabalika sia kag paestara didto, kag tudloan ang mga tawo sang kasugoan sang dios sina nga duta.\u201d"
                },
                "28": {
                    "verse_nr": "28",
                    "verse": "Gani ang isa ka Israelinhon nga pari nga ginpagwa halin sa Samaria naglakat kag nag-estar sa Betel, sa diin nagtudlo sia sa mga tawo sa pagsimba sa GINOO."
                },
                "29": {
                    "verse_nr": "29",
                    "verse": "Pero ang mga tawo nga nag-estar sa Samaria nagpadayon sa paghimo sang ila mga diosdios kag ginbutang nila ini sa mga altar nga ginpatindog sang mga Israelinhon. Ang tagsa ka lainlain nga grupo naghimo sang mga diosdios sa mga siudad sa diin nagaestar sila"
                },
                "30": {
                    "verse_nr": "30",
                    "verse": "ang mga tawo sang Babilonia naghimo sing mga imahen sang dios nga si Succot-benot; ang mga tawo sang Cuta naghimo sing mga imahen ni Nergal; ang mga tawo sang Hamat naghimo sing mga imahen ni Asima"
                },
                "31": {
                    "verse_nr": "31",
                    "verse": "ang mga tawo sang Iva naghimo sing mga imahen ni Nibhaz kag ni Tartac; kag ang mga tawo sang Sefarvaim nagdulot sang ila mga kabataan subong mga halad nga sinunog sa ila mga dios nga si Adramelec kag si Anamelec."
                },
                "32": {
                    "verse_nr": "32",
                    "verse": "Ini nga mga tawo nagsimba man sa GINOO, kag nagpili gikan sa ila sang tanan nga sahi sang mga tawo sa pag-alagad subong mga pari sa mga lugar sa diin ginasimba ang mga diosdios kag sa pagdulot sing mga halad para sa ila didto."
                },
                "33": {
                    "verse_nr": "33",
                    "verse": "Gani nagsimba sila sa GINOO, pero nagsimba man sila sa ila kaugalingon nga mga dios suno sa mga pagbinatasan sang mga pungsod sa diin sila naghalin."
                },
                "34": {
                    "verse_nr": "34",
                    "verse": "Ginahimo nila sa gihapon ang ila daan nga mga pagbinatasan tubtob sini nga adlaw. Wala sila nagasimba sa GINOO, ukon nagatuman sang mga kasugoan kag mga sugo nga iya ginhatag sa mga kaliwat ni Jacob, nga iya ginhingalanan Israel."
                },
                "35": {
                    "verse_nr": "35",
                    "verse": "Ang GINOO naghimo sing kasugtanan sa ila kag nagmando sa ila nga nagasiling: \u201cIndi kamo magsimba sa iban nga mga dios. Indi kamo magyaub sa ila, ukon mag-alagad sa ila, ukon magdulot sang mga halad sa ila."
                },
                "36": {
                    "verse_nr": "36",
                    "verse": "Dapat kamo magsimba sa akon, ang GINOO nga nagdala sa inyo paggwa sa Ehipto paagi sa daku nga gahom kag kusog. Kinahanglan magyaub kamo kag magdulot sing mga halad sa akon."
                },
                "37": {
                    "verse_nr": "37",
                    "verse": "Tumana ninyo sa gihapon ang mga kasugoan kag mga sugo nga akon ginsulat para sa inyo. Indi kamo magsimba sa iban nga mga dios"
                },
                "38": {
                    "verse_nr": "38",
                    "verse": "kag indi ninyo pagkalimtan ang kasugtanan nga ginhimo ko sa inyo."
                },
                "39": {
                    "verse_nr": "39",
                    "verse": "Magtuman kamo sa akon, ang GINOO nga inyo Dios, kag luwason ko kamo sa inyo mga kaaway.\u201d"
                },
                "40": {
                    "verse_nr": "40",
                    "verse": "Pero yadto nga mga tawo indi magpamati, kag nagpadayon sila sa pagsunod sang ila daan nga mga pagbinatasan."
                },
                "41": {
                    "verse_nr": "41",
                    "verse": "Gani yadto nga mga tawo nagsimba sa GINOO, pero nagsimba man sila sa ila mga diosdios kag ang ila mga kaliwat naghimo man sang amo nga mga butang tubtob sini nga adlaw."
                }
            }
        },
        "18": {
            "chapter_nr": "18",
            "chapter": {
                "1": {
                    "verse_nr": "1",
                    "verse": "Sa ikatatlo nga tuig sang paggahom ni Oseas nga anak ni Ela subong hari sang Israel, si Ezequias nga anak ni Acaz nanginhari sang Juda."
                },
                "2": {
                    "verse_nr": "2",
                    "verse": "Nagaedad sia sing baynte-singko ka tuig kag naggahom sia sa Jerusalem sa sulod sang baynte-nwebe ka tuig. Ang iya iloy amo si Abia nga anak ni Zacarias."
                },
                "3": {
                    "verse_nr": "3",
                    "verse": "Naghimo sia sing matarong sa panulok sang GINOO, nga nagsunod sang ginhimo sang isa sang iya mga katigulangan nga si Haring David."
                },
                "4": {
                    "verse_nr": "4",
                    "verse": "Ginguba niya ang mga lugar sa diin ginasimba ang mga diosdios, gintumba niya ang mga haligi nga bato kag ginpulod ang mga imahen sang diosa nga si Asera. Gindugmok man niya ang bronsi nga man-og nga ginhimo ni Moises, nga ginatawag Nehustan. Tubtob sa sadto nga tion ang mga tawo sang Israel nagsunog sing insyenso sa pagpasidungog sini."
                },
                "5": {
                    "verse_nr": "5",
                    "verse": "Si Ezequias nagsalig sa GINOO, ang Dios sang Israel. Ang Juda wala gid sang hari kaangay niya, halin sang una tubtob sang ulihi."
                },
                "6": {
                    "verse_nr": "6",
                    "verse": "Nagmatutom sia sa GINOO, kag wala gid magbiya sa iya; gintuman niya ang tanan nga mga sugo nga ginhatag sang GINOO kay Moises."
                },
                "7": {
                    "verse_nr": "7",
                    "verse": "Gani ang GINOO nag-upod sa iya, kag nagmainuswagon sia sa tanan nga iya ginhimo. Nagrebelde sia batok sa hari sang Asiria, kag wala magpasakop sa iya."
                },
                "8": {
                    "verse_nr": "8",
                    "verse": "Ginlutos niya ang mga Filistinhon, kag ginsalakay ang ila mga ginaestaran, halin sa pinakadiutay nga barangay tubtob sa pinakadaku nga siudad, lakip ang Gaza kag ang iya kadutaan sa palibot."
                },
                "9": {
                    "verse_nr": "9",
                    "verse": "Sa ikap-at nga tuig sang paggahom ni Ezequias\u2014nga amo ang ikapito nga tuig sang paggahom ni Haring Oseas sang Israel\u2014si Hari Salmanasar sang Asiria nagsalakay sa Israel kag ginkibon ang Samaria."
                },
                "10": {
                    "verse_nr": "10",
                    "verse": "Sa ikatlo nga tuig sang pagkibon, ang Samaria napukan. Ini amo ang ikan-om nga tuig sang paggahom ni Ezequias, kag ikasiyam nga tuig sang paggahom ni Oseas."
                },
                "11": {
                    "verse_nr": "11",
                    "verse": "Ang hari sang Asiria nagdala sang mga Israelinhon subong mga bihag sa Asiria kag ginpaestar ang iban sa ila sa siudad sang Hala, ang iban malapit sa Suba sang Habor nga sakop sang Gozan kag ang iban sa mga siudad sang Media."
                },
                "12": {
                    "verse_nr": "12",
                    "verse": "Ang Samaria napukan tungod kay ang mga Israelinhon wala magtuman sa GINOO nga ila Dios, sa baylo ginlapas nila ang kasugtanan nga iya ginhimo upod sa ila kag wala magtuman sang tanan nga mga sugo nga ginhatag paagi kay Moises nga alagad sang GINOO. Indi sila magpamati, kag indi sila magtuman."
                },
                "13": {
                    "verse_nr": "13",
                    "verse": "Sa ika-14 nga tuig sang paggahom ni Haring Ezequias, si Senaquerib nga hari sang Asiria, nagsalakay kag nag-agaw sang napamakuran nga mga siudad sang Juda."
                },
                "14": {
                    "verse_nr": "14",
                    "verse": "Si Ezequias nagpadala sing mensahe kay Senaquerib nga yadto didto sa Lakis, nga nagasiling: \u201cNakahimo ako sing sayop, kon mahimo untata ang imo pagsalakay, kag magabayad ako sang imo ginapangayo.\u201d Ang hari nagsabat nga si Ezequias magpadala sa iya sing napulo ka tonelada nga pilak kag isa ka tonelada nga bulawan."
                },
                "15": {
                    "verse_nr": "15",
                    "verse": "Si Ezequias nagpadala sa iya sang tanan nga pilak sa Templo kag sa talaguan sang manggad sa palasyo."
                },
                "16": {
                    "verse_nr": "16",
                    "verse": "Ginkakas man niya ang mga bulawan nga nagatapik sa mga pwertahan sang templo, kag ang mga bulawan nga iya ginhaklap sa mga haligi sang pwertahan, kag ginpadala ini tanan kay Senaquerib."
                },
                "17": {
                    "verse_nr": "17",
                    "verse": "Ang hari sang Asiria nagpadala sing madamo nga mga hangaway halin sa Lakis sa pagsalakay kay Ezequias sa Jerusalem. Ginpangulohan ini sang iya tatlo ka matag-as nga mga opisyales. Sang pag-abot nila sa Jerusalem, nagdulog sila sa dalan sa diin nagaobra ang mga manughabol sang bayu, sa higad sing kalog nga ginailigan sang tubig halin sa naibabaw nga punong."
                },
                "18": {
                    "verse_nr": "18",
                    "verse": "Dayon ginpatawag nila si Haring Ezequias, pero ang tatlo sang iya mga opisyales amo ang nagsugata sa ila: si Eliaquim nga anak ni Helkias, nga amo ang gintugyanan sang palasyo; si Sebna, ang sekretaryo sa korte: kag si Joa nga anak ni Asaf, nga amo ang gintugyanan sang mga papeles."
                },
                "19": {
                    "verse_nr": "19",
                    "verse": "Ang isa sang mga opisyales nga taga-Asiria nagsiling sa ila nga ang hari luyag makahibalo kon ngaa si Haring Ezequias nagasalig gid sa iya kaugalingon."
                },
                "20": {
                    "verse_nr": "20",
                    "verse": "Nagsiling ang hari para kay Haring Ezequias, \u201cNagahunahuna ka bala nga ang mga pulong makatal-os sang abilidad kag gahom sang mga hangaway? Sin-o gid bala ang imo ginasaligan sa pagbulig sa imo sa pagsumpong sa Asiria?"
                },
                "21": {
                    "verse_nr": "21",
                    "verse": "Nagapaabot ka nga ang Ehipto magabulig sa imo. Pero kaangay lang ini nga nagagamit ka sang baston nga tabun-ak, mabaak ini kag magapilas sang imo kamot. Pareho sina ang hari sang Ehipto kon magsalig sa iya ang bisan sin-o.\u201d"
                },
                "22": {
                    "verse_nr": "22",
                    "verse": "Nagpadayon ang opisyal sang Asiria, \u201cUkon nagasiling ka bala sa akon nga nagasalig ikaw sa GINOO nga imo Dios? Ginpangguba ni Ezequias ang mga ginasimbahan kag mga altar sang GINOO kag dayon nagsiling sia sa mga tawo sang Juda kag Jerusalem nga magsimba lamang sila sa altar sa Jerusalem."
                },
                "23": {
                    "verse_nr": "23",
                    "verse": "Magapusta ako sa imo sa ngalan sang hari: hatagan ko ikaw sing 2,000 nga kabayo, kon makakita ka sang amo man kadamo nga mga tawo nga magasakay sa sini!"
                },
                "24": {
                    "verse_nr": "24",
                    "verse": "Indi gani ikaw makatupong sa labing kubos nga opisyal sang Asiria, kag nagapaabot pa ikaw nga ang Ehipto magapadala sa imo sing mga karwahi kag mga manugkabayo!"
                },
                "25": {
                    "verse_nr": "25",
                    "verse": "Nagahunahuna ka bala nga ginsalakay ko ang imo pungsod kag ginlaglag ini nga wala sing bulig halin sa GINOO? Ang GINOO gid ang nagsiling sa akon sa pagsalakay sang imo pungsod kag laglagon ini.\u201d"
                },
                "26": {
                    "verse_nr": "26",
                    "verse": "Dayon si Eliaquim, si Sebna, kag si Joa nagsiling sa opisyal, \u201cSir, hambal ka sa amon sa Aramico. Mahangpan namon ina. Indi ka maghambal sing Hebreo. Ang tanan nga mga tawo sa ibabaw sang pader nagapamati.\u201d"
                },
                "27": {
                    "verse_nr": "27",
                    "verse": "Nagsabat sia, \u201cNagahunahuna bala kamo nga ginpadala ako sang hari nga kamo lang kag ang hari ang akon pagahambalan sini nga mga butang? Indi, nagahambal man ako sa mga tawo nga nagapungko sa pader, nga magakaon sang ila kaugalingon nga higko kag magainom sang ila kaugalingon nga ihi, subong sang inyo pagahimuon.\u201d"
                },
                "28": {
                    "verse_nr": "28",
                    "verse": "Dayon nagtindog ang opisyal nga taga-Asiria kag nagsinggit sa Hebreo, \u201cPamati kamo sa ginasiling sang hari sang Asiria!"
                },
                "29": {
                    "verse_nr": "29",
                    "verse": "Nagapaandam sia sa inyo nga indi kamo magpadaya kay Ezequias. Indi sia makaluwas sa inyo."
                },
                "30": {
                    "verse_nr": "30",
                    "verse": "Kag indi ninyo sia pagpabay-i nga piliton niya kamo sa pagsalig sa GINOO. Indi kamo maghunahuna nga ang GINOO magaluwas sa inyo kag indi magtugot nga ang amon hangaway nga Asirianhon mag-agaw sang inyo siudad."
                },
                "31": {
                    "verse_nr": "31",
                    "verse": "Indi kamo magpamati kay Ezequias. Ang hari sang Asiria nagamando nga maggwa kamo sa siudad kag mag-ampo. Tugotan kamo tanan sa pagkaon sang bunga sang inyo kaugalingon nga mga talamnan sang ubas, kag mga higos gikan sa inyo mga kakahuyan, kag sa pag-inom sang tubig gikan sa inyo kaugalingon nga mga bubon"
                },
                "32": {
                    "verse_nr": "32",
                    "verse": "tubtob nga ang hari magpaestar sa inyo sa pungsod nga kaangay sang inyo kaugalingon nga pungsod, sa diin may mga talamnan sang ubas nga magahatag sang bino, kag may trigo nga pagahimuon nga tinapay. Duta ini sang mga olivo, sang lana sang olivo, kag sang dugos. Kon tumanon ninyo ang iya ginasugo, indi kamo mapatay kundi magakabuhi kamo. Indi kamo magpadaya kay Ezequias sa paghunahuna nga ang GINOO magaluwas sa inyo."
                },
                "33": {
                    "verse_nr": "33",
                    "verse": "Naluwas bala sang mga dios sang iban nga mga pungsod ang ila mga nasyon gikan sa hari sang Asiria?"
                },
                "34": {
                    "verse_nr": "34",
                    "verse": "Diin na bala karon ang mga dios sang Hamat kag Arpad? Diin na bala ang mga dios sang Sefarvaim, Hena kag Iva? Wala sing isa nga nagluwas sang Samaria."
                },
                "35": {
                    "verse_nr": "35",
                    "verse": "San-o bala naluwas sang mga dios sining mga pungsod ang ila mga nasyon gikan sa amon hari? Karon ngaa nga nagahunahuna kamo nga ang GINOO makaluwas sang Jerusalem?\u201d"
                },
                "36": {
                    "verse_nr": "36",
                    "verse": "Naghipos ang mga tawo, suno sa ginsiling ni Haring Ezequias sa ila, kag wala gid sila magsabat."
                },
                "37": {
                    "verse_nr": "37",
                    "verse": "Dayon gingisi ni Eliaquim, ni Sebna, kag ni Joa ang ila mga bayu sa kasubo, kag naglakat kag nagsugid sa hari sang ginsiling sang opisyal sang Asiria."
                }
            }
        },
        "19": {
            "chapter_nr": "19",
            "chapter": {
                "1": {
                    "verse_nr": "1",
                    "verse": "Sang pagkabati ni Haring Ezequias sang ginsugid sang iya mga opisyal, gingisi niya ang iya bayu sa kasubo, nagsuksok sang bayu nga sako, kag nagkadto sa Templo sang GINOO."
                },
                "2": {
                    "verse_nr": "2",
                    "verse": "Ginpadala niya si Eliaquim, ang opisyal nga gintugyanan sang palasyo, si Sebna, ang sekretaryo sa korte, kag ang tigulang nga mga pari kay Isaias nga propeta nga anak ni Amoz. Sila man nagbayo sang sako."
                },
                "3": {
                    "verse_nr": "3",
                    "verse": "Nagsiling sia nga amo ini ang ila ihambal kay Isaias: \u201cSa sini nga adlaw amo ang adlaw sang pag-antos. Ginasilutan kita kag yara sa kahuloy-an. Kaangay kita sang isa ka babayi nga manugbata, pero tama kaluya sa pagpanganak."
                },
                "4": {
                    "verse_nr": "4",
                    "verse": "Ang hari sang Asiria nagpadala sang iya pinakamataas nga opisyal sa pagpakahuya sa buhi nga Dios. Kabay ang GINOO nga imo Dios makabati sining pagpakahuya kag magsilot sadtong naghambal sini. Gani pangamuyo sa Dios para sadtong aton mga tawo nga nagkalabilin nga buhi.\u201d"
                },
                "5": {
                    "verse_nr": "5",
                    "verse": "Sang pagkabaton ni Isaias sang mga pulong ni Haring Ezequias"
                },
                "6": {
                    "verse_nr": "6",
                    "verse": "amo ini ang iya sabat: \u201cAng GINOO nagasiling sa imo nga indi ka magkahadlok sa mga taga-Asiria nga nagasiling nga indi sia makaluwas sa imo."
                },
                "7": {
                    "verse_nr": "7",
                    "verse": "Ang GINOO magatuga sing sugidsugid nga kon mabatian ini sang hari magapabalik ini sa iya, sa iya kaugalingon nga pungsod, kag ang GINOO magapapatay sa iya didto.\u201d"
                },
                "8": {
                    "verse_nr": "8",
                    "verse": "Ang opisyal nga Asirianhon nakahibalo nga ang hari naghalin sa Lakis kag nagapakig-away sa malapit nga siudad sang Libna, gani nagkadto sia didto sa pagpakighinun-anon sa iya."
                },
                "9": {
                    "verse_nr": "9",
                    "verse": "Nakabati ang mga taga-Asiria nga ang mga hangaway nga Ehiptohanon nga ginapangulohan ni Haring Tirhaca sang Etiopia, nagapakadto sa pagsalakay sa ila. Sang mabatian ini sang hari, nagpadala sia sang sulat kay Haring Ezequias sang Juda"
                },
                "10": {
                    "verse_nr": "10",
                    "verse": "sa pagsiling sa iya, \u201cAng dios nga imo ginasaligan nagsiling sa imo nga indi ikaw mahulog sa akon mga kamot, pero indi ina pagtugoti nga magpatalang sa imo."
                },
                "11": {
                    "verse_nr": "11",
                    "verse": "Nahibal-an mo kon ano ang ginahimo sang hari sang Asiria sa pungsod nga iya luyag laglagon. Nagahunahuna ka bala nga makapalagyo ikaw?"
                },
                "12": {
                    "verse_nr": "12",
                    "verse": "Ang akon mga katigulangan nagpangguba sang mga siudad sang Gozan, Haran, kag Resef, kag ginpamatay ang mga tawo sang Beteden nga nagaestar sa Telassar, kag wala sing isa sang ila mga dios nga nakaluwas sa ila."
                },
                "13": {
                    "verse_nr": "13",
                    "verse": "Diin bala ang mga hari sang mga siudad sang Hamat, Arpad, Sefarvaim, Hena, kag Iva?\u201d"
                },
                "14": {
                    "verse_nr": "14",
                    "verse": "Ginkuha ni Haring Ezequias ang sulat gikan sa mga nagdala kag ginbasa ini. Dayon nagkadto sia sa Templo, ginbutang niya ang sulat didto sa presensya sang GINOO"
                },
                "15": {
                    "verse_nr": "15",
                    "verse": "kag nagpangamuyo, \u201cO GINOO, ang Dios sang Israel, nga nagapungko sa imo harianon nga trono, sa ibabaw sang mga kerubin. Ikaw lamang amo ang Dios, nga nagagahom sa tanan nga mga ginharian sang kalibutan. Gintuga mo ang langit kag ang duta."
                },
                "16": {
                    "verse_nr": "16",
                    "verse": "Karon, O GINOO, tan-awa ang nagakatabo sa amon. Pamatii ang tanan nga ginsiling ni Senaquerib sa pagpakahuya sa imo, ang buhi nga Dios."
                },
                "17": {
                    "verse_nr": "17",
                    "verse": "O GINOO, nahibal-an namon tanan nga ang mga hari sang Asiria naglaglag sang madamo nga mga pungsod, ginhimo ang ila mga duta nga mamingaw"
                },
                "18": {
                    "verse_nr": "18",
                    "verse": "kag ginsunog ang ila mga dios\u2014nga indi matuod nga dios, mga diosdios lamang nga kahoy kag bato nga ginhimo sang mga kamot sang tawo."
                },
                "19": {
                    "verse_nr": "19",
                    "verse": "Karon, O GINOO nga amon Dios, luwasa kami gikan sa mga Asirianhon, agod nga ang tanan nga mga kapungsoran sang kalibutan makakilala nga ikaw lamang, O GINOO, amo ang Dios.\u201d"
                },
                "20": {
                    "verse_nr": "20",
                    "verse": "Dayon si Isaias nagpahibalo kay Haring Ezequias nga nagasiling nga ang GINOO nakabati sang iya pangamuyo kag nagsabat sini."
                },
                "21": {
                    "verse_nr": "21",
                    "verse": "Ang GINOO nagsiling, \u201cAng siudad sang Jerusalem nagakadlaw sa imo, Senaquerib, kag nagayaguta sa imo."
                },
                "22": {
                    "verse_nr": "22",
                    "verse": "Sin-o bala ang ginahunahuna mo nga imo ginapakahuy-an kag ginayaguta? Wala ikaw nagatahod sa akon, ang balaan nga Dios sang Israel."
                },
                "23": {
                    "verse_nr": "23",
                    "verse": "Ginpadala mo ang imo mga opisyales sa pagpabugal sa akon, nga upod sa imo tanan nga mga karwahi, gintaklad mo ang pinakamataas nga bukid, bisan pa ang putokputokan sang kabukiran sang Libano. Nagpabugal ka nga ginpulod mo didto ang pinakamataas nga mga kahoy nga sedro, ang labing maayo nga mga kahoy nga sipre, kag nalambot mo ang pinakamalayo nga bahin sang mga kagulangan."
                },
                "24": {
                    "verse_nr": "24",
                    "verse": "Nagpabugal ka nga nagkutkot ka sang mga bubon kag nag-inom sang tubig sa iban nga duta, kag ang Suba sang Nilo nagmala sa agi sang imo mga hangaway."
                },
                "25": {
                    "verse_nr": "25",
                    "verse": "\u201cWala bala nimo mabatii nga ginplano ko ini sang una pa? Kag karon akon ini ginhimo. Ginhatagan ko ikaw sing gahom sa paglaglag sang mga napamakuran nga mga siudad."
                },
                "26": {
                    "verse_nr": "26",
                    "verse": "Ang mga tawo nga nag-estar didto wala sing gahom. Hinadlukan sila kag naurongan. Kaangay sila sang hilamon sa latagon ukon hilamon nga nagatubo sa atop, nga ginhuyop sang mainit nga salatan."
                },
                "27": {
                    "verse_nr": "27",
                    "verse": "\u201cPero nahibal-an ko ang tanan nahanungod sa imo, ang imo ginahimo kag kon diin ikaw nagakadto. Nahibal-an ko ang imo kaakig batok sa akon."
                },
                "28": {
                    "verse_nr": "28",
                    "verse": "Nakabati ako sang sugid nahanungod sang imo kaakig kag sang imo bugal, kag karon butangan ko sing tungatunga ang imo ilong kag busal ang imo baba, kag pabalikon ko ikaw sa dalan nga imo gin-agyan sang imo pag-abot.\u201d"
                },
                "29": {
                    "verse_nr": "29",
                    "verse": "Dayon si Isaias nagsiling kay Haring Ezequias, \u201cYari ang tanda sang matabo. Karon nga tuig kag sa madason magakaon ka lang sang trigo nga wala masab-og, pero sa masunod nga tuig sarang na ikaw makasab-og sang trigo kag makaani sini, kag makatanom sing ubas kag makakaon sang iya bunga."
                },
                "30": {
                    "verse_nr": "30",
                    "verse": "Ang tanan nga mabilin nga buhi sa Juda magauswag kaangay sang mga tanom nga makapanggamot sing madalom kag magapamunga."
                },
                "31": {
                    "verse_nr": "31",
                    "verse": "May mga tawo sa Jerusalem kag sa Bukid sang Sion nga mabilin nga buhi, tungod kay ang GINOO nagpat-od sini nga matabo."
                },
                "32": {
                    "verse_nr": "32",
                    "verse": "\u201cAmo ini ang ginsiling sang GINOO nahanungod sa hari sang Asiria: \u2018Indi sia makasulod sa sini nga siudad ukon makapana sing bisan isa ka baslay batok sini. Wala sing mga soldado nga may mga taming nga makapalapit sa siudad, kag wala sing mga trinsera nga mapatindog sa palibot sini."
                },
                "33": {
                    "verse_nr": "33",
                    "verse": "Magabalik sia sa amo man nga dalan nga iya gin-agyan sang iya pag-abot, kag indi sia makasulod sa sini nga siudad. Ako, ang GINOO, naghambal sini."
                },
                "34": {
                    "verse_nr": "34",
                    "verse": "Apinan ko kag bantayan ini nga siudad, tungod sa akon kadungganan kag tungod sang ginsaad ko kay David nga akon alagad.\u2019\u201d"
                },
                "35": {
                    "verse_nr": "35",
                    "verse": "Sadto nga gab-i ang anghel sang GINOO nagsulod sa kampo sang mga taga-Asiria kag nagpatay sang 185,000 ka mga soldado. Sang kaagahon sa madason nga adlaw, didto nagahamyang sila tanan nga patay!"
                },
                "36": {
                    "verse_nr": "36",
                    "verse": "Dayon si Senaquerib nga hari sang Asiria nalagyo kag nagbalik sa Ninive."
                },
                "37": {
                    "verse_nr": "37",
                    "verse": "Isa ka adlaw, sang nagasimba sia sa templo sang iya dios nga si Nisroc, ang duha sang iya mga anak nga lalaki nga amo sanday Adramelec kag si Sarezer, nagpatay sa iya paagi sa ila mga espada, kag dayon nagpalagyo sila sa duta sang Ararat. Ang isa sang iya mga anak nga lalaki nga si Esarhadon nagbulos sa iya subong hari."
                }
            }
        },
        "20": {
            "chapter_nr": "20",
            "chapter": {
                "1": {
                    "verse_nr": "1",
                    "verse": "Sa sadto man nga tion, si Haring Ezequias nagmasakit kag diutayan na lang mapatay. Ang propeta nga si Isaias nga anak ni Amoz nagkadto sa pagpakigkita sa iya kag nagsiling, \u201cAng GINOO nagasiling nga husayon mo ang imo pagkabutang, tungod kay indi na ikaw mag-ayo. Maghanda ka kay ikaw mapatay.\u201d"
                },
                "2": {
                    "verse_nr": "2",
                    "verse": "Si Ezequias nag-atubang sa dingding kag nagpangamuyo"
                },
                "3": {
                    "verse_nr": "3",
                    "verse": "\u201cO GINOO, dumdoma nga nag-alagad ako sa imo sing matutom kag mainunongon, kag nagtinguha ako sa paghimo pirme sang luyag mo.\u201d Kag naghilibion gid sia sing tudo."
                },
                "4": {
                    "verse_nr": "4",
                    "verse": "Naghalin si Isaias sa atubang sang hari, pero sa wala pa sia makaagi sa tunga nga pasiyuhan sang palasyo, ang GINOO nagsiling sa iya"
                },
                "5": {
                    "verse_nr": "5",
                    "verse": "sa pagbalik kay Ezequias, ang pangulo sang mga tawo sang GINOO, kag singganon sia, \u201cAko ang GINOO, ang Dios sang isa sang imo mga katigulangan nga si David, nakabati sang imo pangamuyo kag nakakita sang imo mga luha. Ayuhon ko ikaw, kag sa sulod sang tatlo ka adlaw magakadto ikaw sa Templo."
                },
                "6": {
                    "verse_nr": "6",
                    "verse": "Palawigon ko ang imo kabuhi sing kinse pa ka tuig. Luwason ko ikaw kag ining siudad sang Jerusalem gikan sa hari sang Asiria. Apinan ko ining siudad, para sa akon kadungganan kag tungod sang ginsaad ko sa akon alagad nga si David.\u201d"
                },
                "7": {
                    "verse_nr": "7",
                    "verse": "Dayon si Isaias nagsiling sa mga suloguon sang hari nga hampulan sang binukbok nga higos ang hubag sang hari kag sia magaayo."
                },
                "8": {
                    "verse_nr": "8",
                    "verse": "Nagpamangkot si Haring Ezequias, \u201cAno ang tanda sa pagpamatuod nga ang GINOO magaayo sa akon kag sa sulod sang tatlo ka adlaw makakadto ako sa Templo?\u201d"
                },
                "9": {
                    "verse_nr": "9",
                    "verse": "Nagsabat si Isaias, \u201cAng GINOO magahatag sa imo sang tanda sa pagpamatuod nga sia magatuman sang iya saad. Karon, luyag mo bala nga ang landong sa hagdanan magaabanse sing napulo ka halintang ukon magaisol sing napulo ka halintang?\u201d"
                },
                "10": {
                    "verse_nr": "10",
                    "verse": "Si Ezequias nagsabat, \u201cMahapos nga mag-abanse ang landong sing napulo ka gutlo! Pero paisula ini sing napulo ka gutlo.\u201d"
                },
                "11": {
                    "verse_nr": "11",
                    "verse": "Nagpangamuyo si Isaias sa GINOO, kag ginpabalik sang GINOO ang landong sing napulo ka halintang sa hagdanan nga ginpatindog ni Haring Acaz."
                },
                "12": {
                    "verse_nr": "12",
                    "verse": "Sa sadto man nga tion ang hari sang Babilonia nga si Merodac-baladan nga anak ni Baladan, nakabati nga si Haring Ezequias nagmasakit, gani nagpadala sia sing sulat kag regalo sa iya."
                },
                "13": {
                    "verse_nr": "13",
                    "verse": "Gin-abiabi ni Ezequias ang mga mensahero kag ginpakita sa ila ang iya tanan nga manggad\u2014ang iya pilak kag bulawan, ang iya mga agwa kag mga pahamot, kag ang tanan niya nga mga gamit sa inaway. Wala sing pagkabutang nga yara sa iya mga talaguan ukon bisan diin nga bahin sang iya ginharian nga wala niya ginpakita sa ila."
                },
                "14": {
                    "verse_nr": "14",
                    "verse": "Dayon si Isaias nga propeta nagkadto kay Haring Ezequias kag nagpamangkot, \u201cDiin maghalin ini nga mga tawo, kag ano ang ila ginsiling sa imo?\u201d\nSi Ezequias nagsabat, \u201cNaghalin sila sa malayo nga pungsod, sa Babilonia.\u201d"
                },
                "15": {
                    "verse_nr": "15",
                    "verse": "\u201cAno ang ila nakita sa palasyo?\u201d\n\u201cNakita nila ang tanan. Wala sing pagkabutang nga yara sa mga talaguan nga wala ko pag-ipakita sa ila.\u201d"
                },
                "16": {
                    "verse_nr": "16",
                    "verse": "Dayon si Isaias nagsiling sa hari, \u201cAng GINOO nagasiling nga"
                },
                "17": {
                    "verse_nr": "17",
                    "verse": "ang tion magaabot nga ang tanan nga mga butang sa imo palasyo, ang tanan nga mga butang nga gintago sang imo mga katigulangan tubtob sini nga adlaw, pagadalhon sa Babilonia. Wala sing mabilin."
                },
                "18": {
                    "verse_nr": "18",
                    "verse": "Ang iban sang imo mga kaliwat pagabihagon kag pagakapunon sa pag-alagad sa palasyo sang hari sang Babilonia.\u201d"
                },
                "19": {
                    "verse_nr": "19",
                    "verse": "Si Haring Ezequias naghangop sini nga may paghidait kag kalig-unan sa iya panahon, gani nagsiling sia, \u201cAng mga pulong nga imo ginhatag sa akon nga gikan sa GINOO maayo.\u201d"
                },
                "20": {
                    "verse_nr": "20",
                    "verse": "Ang tanan nga ginhimo ni Haring Ezequias, ang iya bantog nga mga binuhatan, kag ang iya paghimo sing pulondohan sang tubig kag ang pagpakutkot sang kanal sa pagdala sang tubig sa siudad, nasulat ini tanan sa Maragtas sang mga Hari sang Juda ."
                },
                "21": {
                    "verse_nr": "21",
                    "verse": "Si Ezequias napatay, kag ang iya anak nga si Manases nagbulos sa iya subong hari."
                }
            }
        },
        "21": {
            "chapter_nr": "21",
            "chapter": {
                "1": {
                    "verse_nr": "1",
                    "verse": "Si Manases nagaedad sing dose ka tuig sang paghari niya sa Juda, kag naggahom sia sa Jerusalem sa sulod sang singkwentay-singko ka tuig. Ang iya iloy amo si Hefziba."
                },
                "2": {
                    "verse_nr": "2",
                    "verse": "Nagpakasala sia batok sa GINOO paagi sa iya pagsunod sa makahuloya nga mga butang nga ginhimo sang mga pungsod nga gintabog sang GINOO paggwa samtang ang iya mga tawo nagapasulod sa duta."
                },
                "3": {
                    "verse_nr": "3",
                    "verse": "Ginpatindog liwat ni Manases ang mga lugar sa diin ginsimba ang mga diosdios nga ginguba sang iya amay nga si Ezequias. Nagpatindog sia sing mga altar nga ginasimbahan kay Baal, kag naghimo sang imahen sang diosa nga si Asera, subong sang ginhimo ni Haring Acab sang Israel. Si Manases nagsimba man sa mga bituon."
                },
                "4": {
                    "verse_nr": "4",
                    "verse": "Nagpatindog sia sang mga altar para sa mga diosdios sa Templo, ang lugar sa diin ang GINOO nagsiling nga sia pagasimbahon."
                },
                "5": {
                    "verse_nr": "5",
                    "verse": "Sa duha ka pasiyuhan sang Templo nagpatindog sia sang mga altar agod simbahan sing mga bituon."
                },
                "6": {
                    "verse_nr": "6",
                    "verse": "Gindulot niya ang iya anak nga lalaki subong halad nga sinunog. Naghimo sia sang mga bulohaton sang mga salamangkero kag sang mga babaylan, kag nagpamangkot sia sa mga manugpakot kag sa mga espiritista. Nagpakasala sia sing daku kag ginpaakig ang GINOO."
                },
                "7": {
                    "verse_nr": "7",
                    "verse": "Ginbutang niya sa Templo ang imahen sang diosa nga si Asera sa lugar diin ang GINOO nagsiling kay David kag sa iya anak nga si Solomon: \u201cDiri sa Jerusalem, sa sini nga Templo amo ang lugar nga akon ginpili sa bug-os nga kadutaan sang dose ka tribo sang Israel subong isa ka lugar sa diin ako pagasimbahon."
                },
                "8": {
                    "verse_nr": "8",
                    "verse": "Kag kon ang mga tawo sang Israel magtuman sang akon tanan nga mga sugo, kag maghimo sang bug-os nga Kasugoan nga ginhatag sa ila ni Moises nga akon alagad, dayon indi ako magtugot nga tabugon sila paggwa sa duta nga ginhatag ko sa ila mga katigulangan.\u201d"
                },
                "9": {
                    "verse_nr": "9",
                    "verse": "Pero ang mga tawo sang Juda wala magtuman sa GINOO, kag si Manases nagpangulo sa ila sa paghimo sang mas dalagku pa nga mga sala sang sa ginhimo sang mga kapungsoran nga gintabog sang GINOO paggwa samtang ang iya mga tawo nagapasulod sa duta."
                },
                "10": {
                    "verse_nr": "10",
                    "verse": "Paagi sa iya mga alagad kag mga propeta ang GINOO nagsiling"
                },
                "11": {
                    "verse_nr": "11",
                    "verse": "\u201cSi Haring Manases naghimo sining makahuloya nga mga butang, nga mas malain pa sang sa ginhimo sang mga Canaanhon, kag paagi sa iya mga diosdios gindala niya ang mga tawo sang Juda sa pagpakasala."
                },
                "12": {
                    "verse_nr": "12",
                    "verse": "Gani ako, ang GINOO ang Dios sang Israel, magapadala sining kalalat-an sa Jerusalem kag sa Juda nga ang tagsatagsa nga makabati nahanungod sini maurongan."
                },
                "13": {
                    "verse_nr": "13",
                    "verse": "Silutan ko ang Jerusalem subong sang akon ginhimo sa Samaria, kag subong sang akon ginhimo kay haring Acab sang Israel kag sa iya mga kaliwat. Pagatinluan ko ang Jerusalem sing iya mga tawo subong katinlo sang pinggan nga ginpahiran kag ginpakulob."
                },
                "14": {
                    "verse_nr": "14",
                    "verse": "Patumbayaan ko ang mga tawo nga nagkalabilin nga buhi, kag itugyan ko sila sa ila mga kaaway, nga magadaog sa ila kag magaagaw sang mga pagkabutang sang ila duta."
                },
                "15": {
                    "verse_nr": "15",
                    "verse": "Himuon ko ini sa akon mga tawo tungod kay nagpakasala sila batok sa akon kag nagpaakig sa akon, halin sang tion nga ang ila mga katigulangan naggwa sa Ehipto tubtob sini nga adlaw.\u201d"
                },
                "16": {
                    "verse_nr": "16",
                    "verse": "Si Manases nagpamatay sang madamo nga mga tawo nga wala sing sala, kag ang mga dalan sa Jerusalem nagbaha sang dugo. Ginhimo niya ini wala labot sang pagdala niya sang mga tawo sang Juda sa pagsimba sa mga diosdios kag pagpakasala batok sa GINOO."
                },
                "17": {
                    "verse_nr": "17",
                    "verse": "Ang tanan nga mga butang nga ginhimo ni Manases, lakip ang mga sala nga ginhimo niya nasulat sa Maragtas sang mga Hari sang Juda ."
                },
                "18": {
                    "verse_nr": "18",
                    "verse": "Si Manases napatay kag ginlubong sa hardin sang palasyo, ang hardin ni Uza, kag ang iya anak nga si Amon nagbulos sa iya subong hari."
                },
                "19": {
                    "verse_nr": "19",
                    "verse": "Si Amon nagaedad sang baynte-dos ka tuig sang paghari niya sa Juda, kag naggahom sia sa Jerusalem sa sulod sang duha ka tuig. Ang iya iloy amo si Mesulemet, ang anak ni Haruz, halin sa banwa sang Jotba."
                },
                "20": {
                    "verse_nr": "20",
                    "verse": "Kaangay sang iya amay nga si Manases nagpakasala sia batok sa GINOO."
                },
                "21": {
                    "verse_nr": "21",
                    "verse": "Ginsunod niya ang mga ginhimo sang iya amay, kag nagsimba sia sa mga diosdios nga ginsimba sang iya amay."
                },
                "22": {
                    "verse_nr": "22",
                    "verse": "Ginsikway niya ang GINOO, ang Dios sang iya mga katigulangan kag wala sia magtuman sa mga sugo sang GINOO."
                },
                "23": {
                    "verse_nr": "23",
                    "verse": "Ang mga opisyales ni Amon nagplano batok sa iya kag ginpatay sia sa iya palasyo."
                },
                "24": {
                    "verse_nr": "24",
                    "verse": "Pero ang mga tawo sang Juda nagpatay man sang mga nagpatay sa iya, kag ginhimo ang iya anak nga si Josias subong hari."
                },
                "25": {
                    "verse_nr": "25",
                    "verse": "Ang tanan nga ginhimo ni Amon nasulat sa Maragtas sang mga Hari sang Juda ."
                },
                "26": {
                    "verse_nr": "26",
                    "verse": "Si Amon ginlubong sa lulobngan sa hardin ni Uza, kag ang iya anak nga si Josias nagbulos sa iya subong hari."
                }
            }
        },
        "22": {
            "chapter_nr": "22",
            "chapter": {
                "1": {
                    "verse_nr": "1",
                    "verse": "Si Josias nagaedad sang walo ka tuig sang paghari niya sa Juda, kag naggahom sia sa Jerusalem sa sulod sing trayntay uno ka tuig. Ang iya iloy amo si Jedida nga anak ni Adaya, halin sa banwa sang Boskat."
                },
                "2": {
                    "verse_nr": "2",
                    "verse": "Ginhimo ni Josias ang matarong sa panulok sang GINOO. Ginsunod niya ang ginhimo sang isa sang iya mga katigulangan nga si Haring David, kag nagtuman gid sang tanan nga mga kasugoan sang Dios."
                },
                "3": {
                    "verse_nr": "3",
                    "verse": "Sa ika-18 nga tuig sang paggahom ni Haring Josias, ginpadala niya si Safan nga sekretaryo sang korte nga anak ni Azalias kag apo ni Mesullam sa Templo nga may sugo"
                },
                "4": {
                    "verse_nr": "4",
                    "verse": "\u201cKadto ka sa Pinakamataas nga Pari nga si Helkias kag tan-awa kon pila ang kabilogan nga kwarta nga naghalin sa mga tawo nga gintipon sang mga pari nga nagaalagad sa pwerta sang Templo."
                },
                "5": {
                    "verse_nr": "5",
                    "verse": "Singgana sia nga ihatag ang kwarta sa mga tawo nga gintugyanan sa pagkaayo sang Templo. Suholan nila"
                },
                "6": {
                    "verse_nr": "6",
                    "verse": "ang mga panday, mga manugpatindog kag ang mga kantero, kag magbakal sing mga tablon kag mga bato nga ginagamit sa pagkaayo."
                },
                "7": {
                    "verse_nr": "7",
                    "verse": "Ang mga tawo nga gintugyanan sa pag-obra masaligan, gani wala na sing kinahanglan nga isipon pa ang kwarta.\u201d"
                },
                "8": {
                    "verse_nr": "8",
                    "verse": "Gindala ni Safan ang sugo sang hari kay Helkias, kag si Helkias nagsiling sa iya nga nakita niya ang Libro sang Kasugoan sa Templo. Ginhatag ni Helkias ang libro kay Safan kag ginbasa niya ini."
                },
                "9": {
                    "verse_nr": "9",
                    "verse": "Dayon nagbalik si Safan sa hari kag nagsugid: \u201cAng imo mga alagad nagkuha sang kwarta sa Templo kag ginhatag ini sa mga tawo nga gintugyanan sa pagpakaayo sang Templo.\u201d"
                },
                "10": {
                    "verse_nr": "10",
                    "verse": "Kag dayon nagsiling pa gid sia. \u201cYari ang libro nga ginhatag sa akon ni Helkias.\u201d Kag ginbasa niya ini sing mabaskog sa hari."
                },
                "11": {
                    "verse_nr": "11",
                    "verse": "Sang pagkabati sang hari sang nasulat sa libro, gingisi niya ang iya bayu sa kasubo."
                },
                "12": {
                    "verse_nr": "12",
                    "verse": "Ginpatawag niya si Helkias nga pari, si Ahikam nga anak ni Safan, si Acbor nga anak ni Micaya, si Safan nga sekretaryo sang korte, kag si Asaya nga nagaalagad sa hari, kag ginsugo sila"
                },
                "13": {
                    "verse_nr": "13",
                    "verse": "\u201cLakat kamo kag magpamangkot sa GINOO para sa akon kag para sa tanan nga mga katawhan sang Juda nahanungod sa mga pagtudlo sini nga libro. Ang GINOO naakig sa aton, tungod kay ang aton mga katigulangan wala magtuman sang dapat nila buhaton suno sa ginsiling sini nga libro.\u201d"
                },
                "14": {
                    "verse_nr": "14",
                    "verse": "Sanday Helkias, Ahikam, Acbor, Safan, kag Asaya naglakat sa pagpamangkot sa isa ka propeta nga babayi nga ginhingalanan kay Hulda nga nag-estar sa bag-o nga bahin sang Jerusalem. Ang iya bana nga si Sallum, anak ni Tikva kag apo ni Harhas, amo ang gintugyanan sang mga bayu sa Templo. Ginsaysay nila sa iya ang natabo"
                },
                "15": {
                    "verse_nr": "15",
                    "verse": "kag ginsingganan niya sila nga magbalik sa hari kag ipahibalo sa iya"
                },
                "16": {
                    "verse_nr": "16",
                    "verse": "ini nga mga pulong halin sa GINOO: \u201cSilutan ko ang Jerusalem kag ang tanan niya nga mga pumoluyo suno sa nasulat sa libro nga ginbasa sang hari."
                },
                "17": {
                    "verse_nr": "17",
                    "verse": "Ginsikway nila ako kag nagdulot sing mga halad sa iban nga mga dios, gani ang tanan nila nga ginhimo nagpaakig sa akon. Naakig gid ako sa Jerusalem, kag indi ini mag-untat."
                },
                "18": {
                    "verse_nr": "18",
                    "verse": "Ako, ang GINOO nga Dios sang Israel nagasiling sa hari: Nagpamati ikaw sa ginsulat sa libro"
                },
                "19": {
                    "verse_nr": "19",
                    "verse": "kag naghinulsol ka kag nagpaubos sang imo kaugalingon sa akon presensya, gingisi mo ang imo bayu kag naghibi, sang mabatian mo ang akon tuyo sa pagsilot sang Jerusalem kag sang iya mga pumoluyo. Himuon ko ini nga isa ka makakulogmat nga talan-awon, isa ka lugar nga ang iya ngalan gamiton sang mga tawo sa pagpakamalaut. Pero ginpamatian ko ang imo pangamuyo"
                },
                "20": {
                    "verse_nr": "20",
                    "verse": "kag ang silot nga akon ipadala sa Jerusalem indi magaabot tubtob indi ikaw mapatay. Mapatay ikaw nga may kalinong.\u201d\nAng mga tawo nagbalik kay Haring Josias nga may dala sini nga mga pulong."
                }
            }
        },
        "23": {
            "chapter_nr": "23",
            "chapter": {
                "1": {
                    "verse_nr": "1",
                    "verse": "Ginpatawag ni Haring Josias ang tanan nga mga pangulo sang Juda kag Jerusalem"
                },
                "2": {
                    "verse_nr": "2",
                    "verse": "kag nagsulod sila sa Templo sing tingob, upod ang mga pari kag mga propeta kag ang tanan nga nabilin nga mga pumoluyo sang Jerusalem, manggaranon kag imol. Sa atubang nila tanan, ginbasa sang hari sing mabaskog ang bug-os nga Libro sang Kasugtanan nga nasapwan sa Templo."
                },
                "3": {
                    "verse_nr": "3",
                    "verse": "Nagtindog sia sa tupad sang haligi kag naghimo sing kasugtanan sa GINOO sa pagtuman sa iya, kag sa paghimo sang iya mga kasugoan kag mga sugo sa bug-os niya nga tagipusoon kag kalag, kag himuon niya ang ginasiling sang kasugtanan, suno sa nasulat sa libro. Kag ang tanan nga mga tawo nagsaad sa pagtuman sang kasugtanan."
                },
                "4": {
                    "verse_nr": "4",
                    "verse": "Dayon si Josias nagmando kay Helkias nga Pinakamataas nga Pari, sa iya kabulig nga mga pari, kag sa mga gwardya nga nagabantay sa pwerta sang Templo sa pagpagwa sa Templo sang tanan nga mga butang nga ginagamit sa pagsimba kay Baal, sa diosa nga si Asera, kag sa mga bituon. Ang hari nagsunog sini tanan nga mga butang sa gwa sang siudad malapit sa Kapatagan sang Kidron, kag dayon gindala ang mga abo sini sa Betel."
                },
                "5": {
                    "verse_nr": "5",
                    "verse": "Ginpahalin niya sa palangakuan ang mga pari nga gintugyanan sang mga hari sang Juda sa pagdulot sang mga halad sa altar sang mga diosdios sa mga siudad sang Juda kag sa mga lugar malapit sa Jerusalem\u2014ang tanan nga mga pari nga nagdulot sang mga halad kay Baal, sa adlaw, sa bulan, sa mga planeta, kag sa mga bituon."
                },
                "6": {
                    "verse_nr": "6",
                    "verse": "Ginkuha niya halin sa Templo ang simbulo sang diosa nga si Asera, gindala niya ini sa gwa sang siudad pakadto sa Kapatagan sang Kidron, ginsunog ini, ginbayo nga manginyab-ok, kag ginsabwag ini sa lulobngan sang mga pumoluyo."
                },
                "7": {
                    "verse_nr": "7",
                    "verse": "Ginguba niya ang mga balay sa Templo sang mga babayi kag mga lalaki nga nagabaligya sang ila dungog. Didto ang mga babayi nagahabol sang mga bayu nga ginagamit sa pagsimba kay Asera."
                },
                "8": {
                    "verse_nr": "8",
                    "verse": "Gindala niya sa Jerusalem ang mga pari halin sa mga siudad sang Juda, kag sa bug-os nga pungsod gindagtaan niya ang mga altar sa diin ginadulot nila ang mga halad. Ginguba man niya ang mga altar nga ginhalad sa mga demonyo nga kanding malapit sa pwerta nga ginpatindog ni Josue, ang gobernador sang siudad, nga yara sa wala sang mayor nga pwerta kon ang tawo nagapasulod sa siudad."
                },
                "9": {
                    "verse_nr": "9",
                    "verse": "Ini nga mga pari indi pagtugotan sa pag-alagad sa Templo, pero makakaon sila sang tinapay nga wala sing lebadora nga ginhatag sa ila kapareho nga mga pari."
                },
                "10": {
                    "verse_nr": "10",
                    "verse": "Gindagtaan man ni Haring Josias ang Topet, ang lugar sa diin ginasimba ang mga diosdios sa Kapatagan sang Hinom, agod nga wala sing isa nga makahalad sang iya anak nga lalaki ukon babayi subong dulot nga sinunog sa dios nga si Moloc."
                },
                "11": {
                    "verse_nr": "11",
                    "verse": "Ginpanguha man niya ang mga kabayo nga ginhalad sang mga hari sang Juda para simbahon ang adlaw, kag ginsunog ang mga karwahi nga gingamit sa sini nga pagsimba. Ini sila ginatago sa pasiyuhan sang templo, malapit sa pwerta kag indi malayo sa ginaestaran ni Natan-melec nga isa ka mataas nga opisyal."
                },
                "12": {
                    "verse_nr": "12",
                    "verse": "Ginguba man ni Haring Josias ang mga altar nga ginpatindog sang mga hari sang Juda sa atop sang palasyo, sa ibabaw sang ginaestaran ni Haring Acaz, lakip ang mga altar nga ginpatindog ni Haring Manases sa duha ka mga pasiyuhan sang Templo. Gindugmok niya kag ginpudpod ang mga altar kag ginsabwag ini sa Kapatagan sang Kidron."
                },
                "13": {
                    "verse_nr": "13",
                    "verse": "Gindagtaan ni Josias ang mga altar nga ginpatindog ni Haring Solomon sa nasidlangan sang Jerusalem, sa nabagatnan sang Bukid sang mga Olivo para simbahon ang makangilil-ad nga mga diosdios nga amo sanday Astarot, nga diosa sang Sidon, si Kemos nga dios sang Moab, kag si Moloc nga dios sang Amon."
                },
                "14": {
                    "verse_nr": "14",
                    "verse": "Ginpangguba ni Haring Josias ang mga haligi nga bato, ginpapulod niya ang mga simbulo sang diosa nga si Asera, kag ang duta sa diin nagatindog ini gintabunan niya sang mga tul-an sang tawo."
                },
                "15": {
                    "verse_nr": "15",
                    "verse": "Ginguba man ni Josias ang lugar nga ginasimbahan sa Betel, nga ginpatindog ni Haring Jeroboam nga anak ni Nebat, nga nagdala sa Israel sa pagpakasala. Ginrumpag niya ang mga altar, ginpamuka ang mga bato, kag gindugmok nga manginyab-ok. Ginsunog man niya ang imahen ni Asera."
                },
                "16": {
                    "verse_nr": "16",
                    "verse": "Dayon si Josias nagtulok sa palibot kag nakita niya ang iban nga mga lulobngan didto sa bakulod; ginpakalkal niya ang mga tul-an kag ginsunog ini sa altar. Sa sini nga paagi gindagtaan niya ang altar, suno sa gintagna sang propeta sang una sa panahon sang piesta samtang si Haring Jeroboam nagatindog sa tupad sang altar. Nagtulok si Haring Josias palibot kag nakita niya ang lulobngan sang propeta nga nagtagna sini."
                },
                "17": {
                    "verse_nr": "17",
                    "verse": "Nagpamangkot sia, \u201cKay sin-o lulobngan ina?\u201d\nAng mga tawo sang Betel nagsabat, \u201cLulobngan ini sang propeta nga naghalin sa Juda kag nagtagna sining mga butang nga imo ginhimo sa sini nga altar.\u201d"
                },
                "18": {
                    "verse_nr": "18",
                    "verse": "Si Josias nagsugo, \u201cIbilin lang dira ang iya mga tul-an kag indi pagkuhaa.\u201d\nGani ang iya mga tul-an wala pagkuhaa kag subong man ang mga tul-an sang propeta nga naghalin sa Samaria."
                },
                "19": {
                    "verse_nr": "19",
                    "verse": "Sa tagsa ka siudad sang Israel si Haring Josias nagguba sang tanan nga mga lugar sa diin ginasimba ang mga diosdios nga ginpatindog sang mga hari sang Israel, nga tungod sini naakig gid ang GINOO. Ginhimo niya sa sadto nga mga altar ang tanan nga ginhimo niya sa Betel."
                },
                "20": {
                    "verse_nr": "20",
                    "verse": "Ginpamatay niya ang tanan nga mga pari sang mga diosdios sa mga altar sa diin sila nagaalagad, kag ginsunog niya ang mga tul-an sang tawo sa tagsa ka altar. Dayon nagbalik sia sa Jerusalem."
                },
                "21": {
                    "verse_nr": "21",
                    "verse": "Si Haring Josias nagsugo sa mga tawo sa pagsaulog sang Pascua sa kadungganan sang GINOO nga ila Dios, suno sa nasulat sa Libro sang Kasugtanan."
                },
                "22": {
                    "verse_nr": "22",
                    "verse": "Wala sing Pascua kaangay sini nga ginsaulog sang bisan sin-o nga hari sang Israel ukon sang Juda, halin pa sang tion nga ang mga hukom naggahom sa pungsod."
                },
                "23": {
                    "verse_nr": "23",
                    "verse": "Sang ulihi, sa ika-18 nga tuig sang paggahom ni Josias, ginsaulog ang Pascua sa Jerusalem."
                },
                "24": {
                    "verse_nr": "24",
                    "verse": "Agod nga mapatuman ang mga Kasugoan nga ginsulat sa libro nga nakita ni Helkias nga Pinakamataas nga Pari sa Templo, ginpakuha ni Haring Josias sa Jerusalem kag sa bug-os nga Juda ang tanan nga mga espiritista kag mga manugpakot, kag ang tanan nga mga dios sa panimalay, mga diosdios, kag ang iban pa gid nga mga butang nga ginasimba."
                },
                "25": {
                    "verse_nr": "25",
                    "verse": "Wala pa gid sang hari kaangay sa iya halin sang una, nga nag-alagad sa GINOO sa bug-os niya nga tagipusoon, panghunahuna, kag kusog, nga nagatuman sang tanan nga Kasugoan ni Moises kag wala sing hari kaangay sa iya halin sang una."
                },
                "26": {
                    "verse_nr": "26",
                    "verse": "Pero ang GINOO naakig gid sa Juda paagi sa ginhimo ni Haring Manases kag bisan pa tubtob karon wala ini mag-untat."
                },
                "27": {
                    "verse_nr": "27",
                    "verse": "Ang GINOO nagsiling, \u201cHimuon ko sa Juda ang akon ginhimo sa Israel: tabugon ko ang mga tawo sang Juda sa akon panulok kag sikwayon ko ang Jerusalem, ang siudad nga akon ginpili, kag ang Templo, ang lugar sa diin nagsiling ako nga didto ako pagasimbahon.\u201d"
                },
                "28": {
                    "verse_nr": "28",
                    "verse": "Ang tanan nga ginhimo ni Haring Josias nasulat sa Maragtas sang mga Hari sang Juda ."
                },
                "29": {
                    "verse_nr": "29",
                    "verse": "Sang si Josias ang hari, si Neco nga hari sang Ehipto nagpangulo sang mga hangaway pakadto sa Suba sang Eufrates sa pagbulig sa hari sang Asiria. Si Haring Josias nagtinguha sa pagpakig-away sa Ehiptohanon nga mga hangaway sa Megido, kag napatay sia sa inaway."
                },
                "30": {
                    "verse_nr": "30",
                    "verse": "Ang iya mga opisyales nagkarga sang iya bangkay sa karwahi kag gindala ini pabalik sa Jerusalem, sa diin ginlubong sia sa lulobngan sang mga hari.\nAng mga tawo sang Juda nagpili kay Joacaz nga anak ni Josias kag ginhaplas sia nga manginhari."
                },
                "31": {
                    "verse_nr": "31",
                    "verse": "Si Joacaz nagaedad sang baynte tres ka tuig sang paghari niya sa Juda, kag naggahom sia sa Jerusalem sa sulod sing tatlo ka bulan. Ang iya iloy amo si Hamutal, nga anak ni Jeremias nga naggikan sa siudad sang Libna."
                },
                "32": {
                    "verse_nr": "32",
                    "verse": "Nagpakasala sia batok sa GINOO, nga nagasunod sang ginhimo sang iya mga katigulangan."
                },
                "33": {
                    "verse_nr": "33",
                    "verse": "Natapos ang iya paggahom sang si Haring Neco sang Ehipto nagbihag kag nagbilanggo sa iya sa Ribla, sa duta sang Hamat, kag ginpabayad ang Juda sing 7,500 ka libra nga pilak kag setentay singko ka libra nga bulawan subong buhis."
                },
                "34": {
                    "verse_nr": "34",
                    "verse": "Si Haring Neco naghimo sa anak ni Josias nga si Eliaquim nga hari sang Juda sa pagbulos kay Josias, kag gin-ilisan ang iya ngalan kay Joaquim. Si Joacaz gindala sa Ehipto ni Haring Neco, kag didto napatay sia."
                },
                "35": {
                    "verse_nr": "35",
                    "verse": "Si Haring Joaquim nagsukot sang buhis sa mga tawo, suno sa ila manggad, agod makabayad sang buhis nga ginakinahanglan sang hari sang Ehipto."
                },
                "36": {
                    "verse_nr": "36",
                    "verse": "Si Joaquim nagaedad sing baynte singko ka tuig sang paghari niya sa Juda, kag naggahom sia sa Jerusalem sing onse ka tuig. Ang iya iloy amo si Zebida nga anak ni Pedaya nga nagikan sa banwa sang Roma."
                },
                "37": {
                    "verse_nr": "37",
                    "verse": "Si Joaquim nagpakasala batok sa GINOO, nga nagasunod sang ginhimo sang iya mga katigulangan."
                }
            }
        },
        "24": {
            "chapter_nr": "24",
            "chapter": {
                "1": {
                    "verse_nr": "1",
                    "verse": "Samtang si Joaquim amo ang hari, si Haring Nabucodonosor sang Babilonia naggubat sang Juda, kag sa sulod sang tatlo ka tuig si Joaquim napilitan sa pagpaidalom sa iya gahom, kag sang ulihi nagbato sia."
                },
                "2": {
                    "verse_nr": "2",
                    "verse": "Ang GINOO nagpadala sang mga hangaway sang Babilonia, Siria, Moab, kag Amon batok kay Joaquim sa paglaglag sa Juda, suno sa ginsiling sang GINOO nga iya pagahimuon paagi sa iya mga alagad nga mga propeta."
                },
                "3": {
                    "verse_nr": "3",
                    "verse": "Natabo ini suno sa ginsugo sang GINOO, agod nga matabog niya ang mga tawo sang Juda palayo sa iya atubang, tungod sang tanan nga sala nga ginhimo ni Haring Manases"
                },
                "4": {
                    "verse_nr": "4",
                    "verse": "kag ilabi na gid sang iya pagpamatay sang mga tawo nga wala sing sala. Tungod sini, ang GINOO indi makapatawad kay Manases."
                },
                "5": {
                    "verse_nr": "5",
                    "verse": "Ang tanan nga ginhimo ni Joaquim nasulat sa Maragtas sang mga Hari sang Juda ."
                },
                "6": {
                    "verse_nr": "6",
                    "verse": "Si Joaquim napatay kag ang iya anak nga si Joaquin nagbulos sa iya subong hari."
                },
                "7": {
                    "verse_nr": "7",
                    "verse": "Ang hari sang Ehipto kag ang iya hangaway wala na gid maggwa liwat sa Ehipto tungod kay ang hari sang Babilonia amo na karon ang naggahom sang tanan nga sakop nga iya sang Ehipto, halin sa Suba sang Eufrates tubtob sa naaminhan nga dulonan sang Ehipto."
                },
                "8": {
                    "verse_nr": "8",
                    "verse": "Si Joaquin nanginhari sang Juda sang nagaedad sia sing desi-otso ka tuig, kag naggahom sia sa Jerusalem sa sulod sing tatlo ka bulan. Ang iya iloy amo si Nehusta, nga anak ni Elnatan, nga nagikan sa Jerusalem."
                },
                "9": {
                    "verse_nr": "9",
                    "verse": "Si Joaquin nagpakasala batok sa GINOO, nga nagasunod sang ginhimo sang iya amay."
                },
                "10": {
                    "verse_nr": "10",
                    "verse": "Sa panahon sang iya paggahom ang mga hangaway sang Babilonia, nga ginapangulohan sang mga opisyales ni Haring Nabucodonosor, nagsalakay kag nagkibon sang Jerusalem."
                },
                "11": {
                    "verse_nr": "11",
                    "verse": "Sa panahon sang pagkibon, si Nabucodonosor mismo nagkadto sa Jerusalem"
                },
                "12": {
                    "verse_nr": "12",
                    "verse": "kag si Haring Joaquin, upod sang iya iloy, sang iya mga anak nga lalaki, sang iya mga opisyales, kag sang mga opisyales sa palasyo, nag-ampo sa mga taga-Babilonia. Si Nabucodonosor, sa iya ikawalo ka tuig nga paggahom nagdala kay Joaquin subong bihag."
                },
                "13": {
                    "verse_nr": "13",
                    "verse": "Kag gindala niya sa Babilonia ang tanan nga malahalon nga mga pagkabutang sa Templo kag sa palasyo. Suno sa ginsiling sang GINOO, si Nabucodonosor nagpangdugmok sang tanan nga mga galamiton nga bulawan nga ginhimo ni Haring Solomon agod gamiton sa Templo."
                },
                "14": {
                    "verse_nr": "14",
                    "verse": "Si Nabucodonosor nagdala sang mga pumoluyo sang Jerusalem subong mga bihag, sang tanan nga mga prinsipe, kag sang tanan nga kinilala nga mga tawo, 10,000 sila tanan. Iya man gindala ang tanan nga sampaton nga mga manug-obra, lakip ang mga panday sa salsalon, kag ginbilin niya sa Juda ang pinakaimol lamang nga mga pumoluyo."
                },
                "15": {
                    "verse_nr": "15",
                    "verse": "Gindala ni Nabucodonosor si Joaquin sa Babilonia subong bihag, upod sa iya iloy, sa iya mga asawa, sa iya mga opisyales, kag sa kinilala nga mga pumoluyo sang Juda."
                },
                "16": {
                    "verse_nr": "16",
                    "verse": "Gindala ni Nabucodonosor sa Babilonia ang tanan nga mapuslanon nga mga tawo, 7,000 sila tanan, kag 1,000 ka sampaton nga mga manug-obra, lakip ang mga panday sa salsalon, tanan sila maayo sing lawas nga sarang makaentra sa pagkasoldado."
                },
                "17": {
                    "verse_nr": "17",
                    "verse": "Si Matanias nga tiyo ni Joaquin ginhimo ni Nabucodonosor nga manginhari sang Juda kag ginbayluhan ang iya ngalan kay Sedequias."
                },
                "18": {
                    "verse_nr": "18",
                    "verse": "Si Sedequias nagaedad sing baynte uno ka tuig sang iya paghari sa Juda, kag naggahom sia sa Jerusalem sing onse ka tuig. Ang iya iloy amo si Hamutal nga anak ni Jeremias nga nagikan sa siudad sang Libna."
                },
                "19": {
                    "verse_nr": "19",
                    "verse": "Si Haring Sedequias nagpakasala batok sa GINOO, subong sang ginhimo ni Haring Joaquim."
                },
                "20": {
                    "verse_nr": "20",
                    "verse": "Ang GINOO naakig gid sa mga pumoluyo sang Jerusalem kag Juda kag gintabog niya sila palayo sa iya panulok."
                }
            }
        },
        "25": {
            "chapter_nr": "25",
            "chapter": {
                "1": {
                    "verse_nr": "1",
                    "verse": "Nagrebelde si Sedequias kay Haring Nabucodonosor sang Babilonia. Gani si Nabucodonosor nag-abot upod sang iya tanan nga mga hangaway kag ginsalakay ang Jerusalem sa ika-10 nga adlaw sang ika-10 nga bulan sang ikasiyam nga tuig sang paggahom ni Sedequias. Nagpatindog sila sing kampo sa gwa sang siudad, naghimo sang trinsera sa palibot sini"
                },
                "2": {
                    "verse_nr": "2",
                    "verse": "kag nagpadayon sa pagkibon sini tubtob sa ika-11 nga tuig sang paggahom ni Sedequias."
                },
                "3": {
                    "verse_nr": "3",
                    "verse": "Sa ikasiyam nga adlaw sang ikaapat nga bulan sa amo nga tuig, sang tama gid ang tiggulotom kag ang mga tawo wala na sing kalan-on"
                },
                "4": {
                    "verse_nr": "4",
                    "verse": "ang mga pader sang siudad ginguhaban, kag bisan ang mga taga-Babilonia nagkibon sang siudad, ang tanan nga mga soldado nakapalagyo sang gab-i. Nagpalagyo sila paagi sa hardin sang hari, nag-agi sa pwertahan nga nagaangot sang duha ka mga pader, kag nakapalagyo pakadto sa Kapatagan sang Jordan."
                },
                "5": {
                    "verse_nr": "5",
                    "verse": "Pero ang hangaway sang Babilonia naglagas kay Haring Sedequias kag nadakpan sia sa kapatagan malapit sa Jerico, kag ang tanan niya nga mga hangaway nagbiya sa iya."
                },
                "6": {
                    "verse_nr": "6",
                    "verse": "Gindala si Sedequias kay Haring Nabucodonosor, nga didto sa siudad sang Ribla, kag didto ginhukman sia ni Nabucodonosor."
                },
                "7": {
                    "verse_nr": "7",
                    "verse": "Sa atubang ni Sedequias ginapamatay ang iya mga anak nga lalaki, dayon ginpalukat ni Nabucodonosor ang iya mga mata, ginkadenahan kag gindala sia sa Babilonia."
                },
                "8": {
                    "verse_nr": "8",
                    "verse": "Sa ikapito nga adlaw sang ikalima nga bulan sang ika-19 nga tuig sang paggahom ni Haring Nabucodonosor sang Babilonia, si Nebusaradan, ang palamangkutan sang hari kag pangulo sang iya hangaway, nagsulod sa Jerusalem."
                },
                "9": {
                    "verse_nr": "9",
                    "verse": "Ginsunog niya ang Templo, ang palasyo, kag ang mga balay sang tanan nga gamhanan nga mga tawo sang Jerusalem"
                },
                "10": {
                    "verse_nr": "10",
                    "verse": "kag ang iya mga hangaway nagguba sang mga pader sang siudad."
                },
                "11": {
                    "verse_nr": "11",
                    "verse": "Dayon gindala ni Nebusaradan sa Babilonia ang mga tawo nga nabilin sa siudad, ang nabilin nga sampaton nga mga manug-obra kag yadtong mga nagtipyuk sa mga taga-Babilonia."
                },
                "12": {
                    "verse_nr": "12",
                    "verse": "Pero ginbilin niya sa Juda ang iban sang imol nga mga tawo, nga wala sing mga pagkabutang, kag ginpaobra sila sa mga talamnan sang ubas kag mga uma."
                },
                "13": {
                    "verse_nr": "13",
                    "verse": "Ang mga taga-Babilonia nagdugmok sang mga haligi nga bronsi kag sang mga tulongtungan nga yadto didto sa Templo, lakip ang daku nga tangke nga bronsi kag gindala ang tanan nga bronsi sa Babilonia."
                },
                "14": {
                    "verse_nr": "14",
                    "verse": "Gindala man nila ang mga pala kag mga bulotangan sing abo nga ginagamit sa pagtinlo sang altar, ang mga gamit sa pagtinlo sang mga suga, ang mga yahong nga ginasalod sa dugo sang mga halad, ang mga yahong nga ginagamit sa pagsunog sing insyenso, kag ang tanan nga galamiton nga bronsi nga ginagamit sa pag-alagad sa Templo."
                },
                "15": {
                    "verse_nr": "15",
                    "verse": "Gindala nila ang tanan nga nahimo sa bulawan ukon pilak, lakip ang magamay nga mga yahong kag ang mga balagahan nga ginagamit sa pagdala sang baga."
                },
                "16": {
                    "verse_nr": "16",
                    "verse": "Ang mga gamit nga bronsi nga ginpahimo ni Haring Solomon para sa Templo\u2014ang duha ka mga haligi, ang mga tulongtungan, kag ang daku nga tangke\u2014tama ka bug-at kag indi matimbang."
                },
                "17": {
                    "verse_nr": "17",
                    "verse": "Ang duha ka mga haligi pareho: ang kada-isa may baynte siete ka tapak ang kataason, nga may uloulo nga bronsi sa ibabaw, apat kag tunga ka tapak ang kataason. Sa bug-os nga palibot sang uloulo may bronsi nga pinuna nga napunihan sang mga granada nga nahimo sa bronsi."
                },
                "18": {
                    "verse_nr": "18",
                    "verse": "Wala labot sini, si Nebusaradan nga pangulo sang hangaway, nagdala subong mga bihag kay Seraya nga Pinakamataas nga Pari, kay Sofonias nga dason sa iya, kag ang tatlo pa gid ka kinilala nga mga opisyales sang Templo."
                },
                "19": {
                    "verse_nr": "19",
                    "verse": "Gikan sa siudad, gindala niya ang tawo nga pangulo anay sang mga hangaway, ang lima ka manuglaygay sang hari nga yara pa sa siudad, kag ang kabulig nga pangulo, nga amo ang gintugyanan sang mga lista sang mga hangaway, kag ang sesenta pa gid ka kinilala nga mga tawo."
                },
                "20": {
                    "verse_nr": "20",
                    "verse": "Gindala sila ni Nebusaradan sa hari sang Babilonia, nga yadto sa siudad sang Ribla"
                },
                "21": {
                    "verse_nr": "21",
                    "verse": "sa kadutaan sang Hamat. Didto ginpabakol kag ginpapatay sila sang hari.\nGani, ang mga tawo sang Juda gindala halin sa ila duta pakadto sa duta sang Babilonia agod manginbihag."
                },
                "22": {
                    "verse_nr": "22",
                    "verse": "Si Haring Nabucodonosor sang Babilonia naghimo kay Gedalias nga anak ni Ahikam kag apo ni Safan, nga gobernador sang duta sang Juda, kag gintugyanan sia sang tanan nga wala madala sa Babilonia."
                },
                "23": {
                    "verse_nr": "23",
                    "verse": "Sang pagkabati sini sang mga opisyales kag mga hangaway nga taga-Juda nga wala mag-ampo, nagbuylog sila kay Gedalias sa Mispa. Ini nga mga opisyales amo si Ismael nga anak ni Netanias, si Johanan nga anak ni Karea, si Seraya nga anak ni Tanhumet gikan sa banwa sang Netofa, kag si Jozanias nga Maacatnon."
                },
                "24": {
                    "verse_nr": "24",
                    "verse": "Si Gedalias nagsiling sa ila, \u201cGinasingganan ko kamo nga indi kamo magkahadlok sa mga opisyales nga taga-Babilonia. Mag-estar kamo sa sini nga duta, alagara ninyo ang hari sang Babilonia, kag ang tanan manginmaayo para sa inyo.\u201d"
                },
                "25": {
                    "verse_nr": "25",
                    "verse": "Pero sang ikapito nga bulan sadto nga tuig, si Ismael, ang anak ni Netanias kag apo ni Elisama, isa ka katapo sang panimalay sang hari, nagkadto sa Mispa upod ang napulo ka lalaki, nagsalakay kay Gedalias kag ginpatay sia. Ginpamatay man niya ang mga Israelinhon kag ang mga taga-Babilonia nga upod sa iya didto."
                },
                "26": {
                    "verse_nr": "26",
                    "verse": "Dayon ang tanan nga mga Israelinhon, manggaranon kag imol, upod sa mga opisyales sang hangaway naglakat pakadto sa Ehipto tungod kay nahadlok sila sa mga taga-Babilonia."
                },
                "27": {
                    "verse_nr": "27",
                    "verse": "Sang tuig nga si Evilmerodac nanginhari sang Babilonia, nagkaluoy sia kay Haring Joaquin sang Juda kag ginpagwa sia sa bilangguan. Natabo ini sang ika-27 nga adlaw sang ika-12 nga bulan sang ika-37 nga tuig sa tapos nga si Joaquin gindala subong bihag."
                },
                "28": {
                    "verse_nr": "28",
                    "verse": "Gintatap sia sing maayo ni Evilmerodac, kag ginhatagan sing palangakuan nga may daku nga kadungganan sang sa iban nga mga hari nga gindala upod sa iya sa Babilonia."
                },
                "29": {
                    "verse_nr": "29",
                    "verse": "Gani si Joaquin gintugotan sa pag-ilis sang iya bayu sa pagkabinilanggo kag nagkaon sia upod sa hari sa bug-os niya nga kabuhi."
                },
                "30": {
                    "verse_nr": "30",
                    "verse": "Kada adlaw, tubtob nga sia buhi, ginhatagan sia sing galastuhon para sa iya mga kinahanglanon."
                }
            }
        }
    }
}