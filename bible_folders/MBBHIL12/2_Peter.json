{
    "version": "MBBHIL12",
    "book_name": "2 Peter",
    "book_nr": "61",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Simon Pedro, isa ka alagad kag apostol ni Jesu-Cristo, nagasulat sa mga ginhatagan sing pagtuo nga hamili subong sang amon pagtuo, paagi sa pagkamatarong ni Jesu-Cristo nga aton Dios kag Manluluwas."
                },
                "2": {
                    "verse_nr": "2",
                    "verse": "Kabay nga ang pagpakamaayo kag paghidait magbugana sa inyo, paagi sa inyo pagkilala sa Dios kag kay Jesus nga aton Ginoo."
                },
                "3": {
                    "verse_nr": "3",
                    "verse": "Ang gahom mismo sang Dios naghatag sa aton sang tanan naton nga mga kinahanglanon sa pagkabuhi sang diosnon nga kabuhi paagi sa aton pagkilala sang nagtawag sa aton sa pag-ambit sang iya makatilingala nga kaayo."
                },
                "4": {
                    "verse_nr": "4",
                    "verse": "Sa sini nga paagi, iya kita ginhatagan sing hamili kag tama ka dalagku nga mga kaayuhan nga iya ginsaad, agod nga paagi sa sini nga mga kaayuhan malikawan ninyo ang makahalalit nga kailigbon sa sini nga kalibutan, kag maambit ninyo ang kinaugali sang Dios."
                },
                "5": {
                    "verse_nr": "5",
                    "verse": "Tungod sini, tinguhaa ninyo nga idugang sa inyo pagtuo ang kaayo; kag sa kaayo ang ihibalo"
                },
                "6": {
                    "verse_nr": "6",
                    "verse": "sa ihibalo ang pagpugong sang kaugalingon, sa pagpugong sang kaugalingon ang pagbatas; sa pagbatas ang pagkadiosnon"
                },
                "7": {
                    "verse_nr": "7",
                    "verse": "sa pagkadiosnon ang paghiliutod nga kalulo; kag sa paghiliutod nga kalulo ang paghigugma."
                },
                "8": {
                    "verse_nr": "8",
                    "verse": "Kon ini nga mga butang yara sa inyo sing bugana, ini sila magapapisan sa inyo kag manginmabinungahon kamo sa inyo pagkilala sa aton Ginoo nga si Jesu-Cristo."
                },
                "9": {
                    "verse_nr": "9",
                    "verse": "Pero ang bisan sin-o nga wala sini daw sa harapon sia nga indi makakita sa malayo, kag nagakalipat nga natinluan na sia gikan sa iya nagligad nga mga sala."
                },
                "10": {
                    "verse_nr": "10",
                    "verse": "Gani, mga utod ko, tinguhai pa gid ninyo ang pagpalig-on sang pagtawag kag pagpili sang Dios sa inyo, kay kon inyo ginahimo ini indi gid kamo magbiya sang inyo pagtuo."
                },
                "11": {
                    "verse_nr": "11",
                    "verse": "Sa sini nga paagi, ihatag sa inyo ang bug-os nga kinamatarong sa pagsulod sa walay katapusan nga Ginharian sang aton Ginoo kag Manluluwas nga si Jesu-Cristo."
                },
                "12": {
                    "verse_nr": "12",
                    "verse": "Tungod sini, pahanumdomon ko kamo sa gihapon sini nga mga butang, bisan pa nga inyo na ini nahibaluan kag napalig-on na gid kamo sa kamatuoran nga inyo nabaton."
                },
                "13": {
                    "verse_nr": "13",
                    "verse": "Samtang buhi pa ako, ginakabig ko nga akon katungdanan ang pagpahanumdom sa inyo sini nga mga butang."
                },
                "14": {
                    "verse_nr": "14",
                    "verse": "Kay nakahibalo ako nga sa indi madugay ubahon ko na ining mamalatyon nga lawas, suno sa ginsiling sa akon sing maathag sang aton Ginoong Jesu-Cristo."
                },
                "15": {
                    "verse_nr": "15",
                    "verse": "Gani, tinguhaon ko gid ang pagpangita sing paagi nga inyo madumdoman ini nga mga butang sa tanan nga tion kon patay na ako."
                },
                "16": {
                    "verse_nr": "16",
                    "verse": "Kay ang amon pagpakilala sa inyo sang gamhanan nga pag-abot sang aton Ginoong Jesu-Cristo wala nasandig sa patupato nga mga sugilanon. Nakita gid sang amon mga mata ang iya pagkahalangdon."
                },
                "17": {
                    "verse_nr": "17",
                    "verse": "Didto kami sang ginhatagan sia sing kadungganan kag kadayawan sang Dios nga Amay. Nakabati kami sang tingog halin sa halangdon nga presensya sang Dios nga nagasiling, \u201cAmo ini ang akon hinigugma nga Anak, nga sa iya nahamuot gid ako!\u201d"
                },
                "18": {
                    "verse_nr": "18",
                    "verse": "Kami gid nakabati sini nga tingog halin sa langit, sang didto kami upod sa iya sa balaan nga bukid."
                },
                "19": {
                    "verse_nr": "19",
                    "verse": "Gani nagasalig pa gid kami sa mga pulong nga ginwali sang mga propeta. Maayo gid para sa inyo nga hatagan ninyo ini sang inyo igtalupangod, tungod kay kaangay ini sang isa ka suga nga nagasiga sa madulom nga lugar, tubtob nga ang Adlaw magpamanagbanag kag ang kapawa sang kabugwason magsilak sa inyo mga tagipusoon."
                },
                "20": {
                    "verse_nr": "20",
                    "verse": "Pero labaw sa tanan, dumdoma ninyo ini: wala sing tawo nga sa iya lamang kaugalingon makapaathag sang mensahe sang mga propeta nga nasulat sa mga Kasulatan."
                },
                "21": {
                    "verse_nr": "21",
                    "verse": "Kay wala sing mensahe sang mga propeta nga naghalin sa kabubot-on lang sang tawo, kundi ang mga tawo nga gingamhan sang Espiritu Santo, samtang naghambal sila sang mga pulong nga naghalin sa Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sang una anay, may nagpakita nga di-matuod nga mga propeta sa tunga sang mga tawo, kag sa amo man nga paagi magapakita sa tunga ninyo ang di-matuod nga mga manunodlo. Magadala sila sang makahalalit kag di-matuod nga mga pagtulon-an, kag ipanghiwala nila ang Agalon nga nagluwas sa ila. Gani magadala sila sa ila kaugalingon sang hinali nga kalaglagan."
                },
                "2": {
                    "verse_nr": "2",
                    "verse": "Wala sapayan sini, madamo ang magasunod sang ila makihilawason nga mga pagkabuhi. Kag tungod sang ila ginahimo, ang mga tawo magapakamalaut sang Cristohanon nga pagtuo."
                },
                "3": {
                    "verse_nr": "3",
                    "verse": "Sa ila kahakog ining di-matuod nga mga manunodlo magapamintaha sa inyo paagi sa ila patupato nga mga sugilanon. Kay dugay na nga nakahanda ang ila Hukom, kag wala nagatulog ang ila Manuglaglag!"
                },
                "4": {
                    "verse_nr": "4",
                    "verse": "Ang Dios wala gani magkaluoy sa mga anghel nga nagpakasala, kundi iya sila gintagbong sa impierno, sa diin ginkadenahan sila sa kadudulman, nga nagahulat sang Adlaw sang Paghukom."
                },
                "5": {
                    "verse_nr": "5",
                    "verse": "Ang Dios wala magkaluoy sa kalibutan sadto anay, kundi nga iya ginpadala ang Anaw sa kalibutan sang di-diosnon nga mga tawo. Ang iya lamang ginluwas amo si Noe, nga nagwali sang pagkamatarong, kag ang pito pa ka mga tawo."
                },
                "6": {
                    "verse_nr": "6",
                    "verse": "Ginsilutan sang Dios ang mga siudad sang Sodoma kag Gomorra kag ginlaglag ini paagi sa kalayo, kag ginhimo niya sila nga paandam kon ano ang matabo sa di-diosnon nga mga tawo."
                },
                "7": {
                    "verse_nr": "7",
                    "verse": "Iya ginluwas si Lot, isa ka matarong nga tawo, nga natublag gid sang makihilawason nga pagginawi sang malalison nga mga tawo."
                },
                "8": {
                    "verse_nr": "8",
                    "verse": "Kay yadtong matarong nga tawo nga nagkabuhi sa tunga nila, nakakita kag nakabati adlaw-adlaw sang ila malaut nga mga binuhatan nga nagpasakit gid sang iya matarong nga tagipusoon."
                },
                "9": {
                    "verse_nr": "9",
                    "verse": "Gani, ang Ginoo makahibalo magluwas sang diosnon nga mga tawo gikan sa ila mga pagtilaw, kag magsilot sang mga malaut sa Adlaw sang Paghukom"
                },
                "10": {
                    "verse_nr": "10",
                    "verse": "labi na gid ang mga nagapasunod sa ila lawasnon nga kailigbon kag nagatamay sang awtoridad sang Dios.\nIning di-matuod nga mga manunodlo mga makahas kag bugalon, kag wala sila nagataha sa mga gamhanan nga mga anghel sa langit kundi ginapakamalaut nila sila."
                },
                "11": {
                    "verse_nr": "11",
                    "verse": "Bisan gani ang mga anghel nga mas makusog kag mas gamhanan pa sang sa sining di-matuod nga mga manunodlo, wala gani nagasumbong sa ila nga may pagyaguta sa atubang sang Ginoo."
                },
                "12": {
                    "verse_nr": "12",
                    "verse": "Pero ini nga mga tawo nagaginawi suno sa ila duna nga balatyagon, subong sang talunon nga mga sapat nga natawo lamang agod dakpon kag patyon. Ginayaguta nila ang mga butang nga indi nila mahangpan. Pagapamatyon sila subong sang talunon nga mga sapat."
                },
                "13": {
                    "verse_nr": "13",
                    "verse": "Pagapaantuson sila tungod sang pagpaantos nga ila ginhimo sa iban. Ang kalipayan nila amo ang paghimo kon adlaw sang bisan ano nga makabusog sang ila lawasnon nga mga kailigbon. Kahuloy-an kag kasawayan sila sa ila pagkaon upod sa inyo, samtang nagapatuyang sila sa ila madaya nga mga pagginawi!"
                },
                "14": {
                    "verse_nr": "14",
                    "verse": "Wala na sila sing iban pa nga ginahandom kundi ang pagpanginbabayi ukon ang pagpanginlalaki. Indi sila ayawan sa pagpakasala, kag ginahaylo nila ang mga maluya sa pagtuo. Ang ila mga tagipusoon nabuyo sa kahakog. Ginapakamalaut sila sang Dios!"
                },
                "15": {
                    "verse_nr": "15",
                    "verse": "Ginbayaan nila ang matadlong nga dalan kag nagtalang sila. Ginsunod nila ang banas nga gin-agihan ni Balaam, ang anak ni Beor, nga naghigugma sa kwarta nga iya makuha paagi sa paghimo sang malaut"
                },
                "16": {
                    "verse_nr": "16",
                    "verse": "kag ginsaway sia tungod sang iya paglapas, paagi sa isa ka asno nga naghambal sa tingog sang tawo, kag iya ginpauntat ang binuang nga buhat sang propeta."
                },
                "17": {
                    "verse_nr": "17",
                    "verse": "Ini nga mga tawo kaangay sang namalhan nga mga tuboran. Kaangay sila sang mga gal-om nga ginapalid sang mabaskog nga hangin. Ang Dios nag-aman sa ila sing lugar didto sa mangitungito nga kadudulman."
                },
                "18": {
                    "verse_nr": "18",
                    "verse": "Nagahambal sila sing matinaastaason kag binuang, kag paagi sa ila malaut nga mga handom kag makihilawason nga kailigbon ginahaylo nila ang mga bag-o pa lamang makalikaw sa mga tawo nga nagkabuhi sa sayop."
                },
                "19": {
                    "verse_nr": "19",
                    "verse": "Nagasaad sila sa ila sing kahilwayan, pero sila mismo mga ulipon sang makahalalit nga kinabatasan, kay ang tawo ulipon sang bisan ano nga makadaog sa iya."
                },
                "20": {
                    "verse_nr": "20",
                    "verse": "Kay kon ang mga tawo nakapalagyo na sa makahalalit nga mga gahom sang kalibutan paagi sa ila pagkilala sa aton Ginoo kag Manluluwas nga si Jesu-Cristo, kag sa liwat magapos naman sila kag madaog sini, mas malain pa ang kahimtangan sina nga mga tawo sa katapusan, sang sa ila nahauna nga kahimtangan."
                },
                "21": {
                    "verse_nr": "21",
                    "verse": "Mas maayo pa nga wala na lang sila makahibalo sang dalan sang pagkamatarong, sang sa makahibalo sila kag magbiya sa balaan nga sugo nga ginhatag sa ila!"
                },
                "22": {
                    "verse_nr": "22",
                    "verse": "Ang natabo sa ila nagapakita nga ining hulubaton matuod: \u201cAng ido nagabalik sa pagkaon liwat sang iya ginsuka,\u201d kag \u201cAng baboy nga bag-o lang ginligo nagaligid liwat sa lunang.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Mga hinigugma ko, ikaduha na karon ini nga pagsulat ko sa inyo. Sa sining duha ka mga sulat gintinguhaan ko ang pagpukaw sang inyo putli nga mga panghunahuna paagi sa pagpahanumdom sa inyo sini nga mga butang."
                },
                "2": {
                    "verse_nr": "2",
                    "verse": "Luyag ko nga dumdomon ninyo ang mga ginsiling sang balaan nga mga propeta sang una, kag ang sugo nga ginhatag sa inyo sang mga apostoles halin sa Ginoo kag Manluluwas."
                },
                "3": {
                    "verse_nr": "3",
                    "verse": "Una sa tanan, dapat ninyo mahangpan nga sa katapusan nga mga inadlaw, may magapakita nga mga tawo nga ang ila kabuhi ginagamhan sang ila mga kailigbon. Magayaguta sila sa inyo"
                },
                "4": {
                    "verse_nr": "4",
                    "verse": "kag magapamangkot, \u201cWala bala sia magsaad sa pag-abot? Karon diin na bala sia? Ang amon mga ginikanan nagkalamatay na, kag amo man gihapon ang kahimtangan sang tanan nga mga butang halin pa gid sang pagtuga sang kalibutan!\u201d"
                },
                "5": {
                    "verse_nr": "5",
                    "verse": "Hungod gid nga wala nila ginasapak ini nga kamatuoran: paagi sa pulong sang Dios sadto anay, ang mga langit kag duta gintuga. Ang duta ginhimo halin sa tubig kag paagi sa tubig."
                },
                "6": {
                    "verse_nr": "6",
                    "verse": "Kag paagi man sa tubig, ang tubig sang Pag-anaw, ang daan nga kalibutan ginlaglag."
                },
                "7": {
                    "verse_nr": "7",
                    "verse": "Pero sa amo man nga pulong sang Dios, ang mga langit kag duta nga amo karon, ginatipigan agod pagalaglagon sang kalayo. Ginatigana ini para sa adlaw nga ang di-diosnon nga mga tawo pagahukman kag pagalaglagon."
                },
                "8": {
                    "verse_nr": "8",
                    "verse": "Mga hinigugma ko, indi ninyo pagkalimti ining isa ka butang! Para sa Ginoo wala sing kinatuhay ang isa ka adlaw ukon ang 1,000 ka tuig. Para sa iya ining duha pareho lang."
                },
                "9": {
                    "verse_nr": "9",
                    "verse": "Ang Ginoo indi uyaya sa pagtuman sang iya ginsaad, suno sa ginahunahuna sang iban. Sa baylo, mapinasensyahon sa inyo, tungod kay indi sia luyag nga ang bisan isa sa inyo malaglag, kundi luyag niya nga magbiya ang tanan sa ila mga sala."
                },
                "10": {
                    "verse_nr": "10",
                    "verse": "Pero ang Adlaw sang Ginoo magaabot subong sang isa ka makawat. Sa sadto nga Adlaw ang mga langit magataliwan sa daku nga kagahod, ang tanan nga mga butang sa langit masunog kag malaglag, kag ang duta kag ang tanan nga yara sa iya magakawala."
                },
                "11": {
                    "verse_nr": "11",
                    "verse": "Tungod kay sa sini nga paagi pagalaglagon ang tanan nga mga butang, mangin-ano bala kamo nga sahi sang mga tawo? Ang inyo mga kabuhi dapat manginbalaan kag nahalad sa Dios"
                },
                "12": {
                    "verse_nr": "12",
                    "verse": "samtang nagapaabot kamo sang Adlaw sang Dios. Buhata ninyo ang inyo masarangan sa pagpadali sini\u2014ang Adlaw nga ang mga langit pagasunogon kag pagalaglagon, kag ang mga butang sa langit magakatunaw tungod sang kainit."
                },
                "13": {
                    "verse_nr": "13",
                    "verse": "Pero ang Dios nagsaad sang bag-o nga mga langit kag bag-o nga duta, sa diin magaluntad ang pagkamatarong, kag aton ini ginahulat."
                },
                "14": {
                    "verse_nr": "14",
                    "verse": "Gani, mga hinigugma ko, samtang ginahulat ninyo ina nga Adlaw, tinguhai nga magmanginputli kamo kag wala sing dagta sa panulok sang Dios, kag magpakighidait kamo sa iya."
                },
                "15": {
                    "verse_nr": "15",
                    "verse": "Kabiga ninyo nga ang pagpasensya sang aton Ginoo isa ka kahigayunan nga iya ginahatag para sa inyo kaluwasan, suno sa ginsulat sa inyo sang aton utod nga si Pablo nga nagagamit sang kaalam nga ginhatag sang Dios sa iya."
                },
                "16": {
                    "verse_nr": "16",
                    "verse": "Amo ini ang iya ginasiling sa tanan niya nga mga sulat nahanungod sini nga mga butang. May mabudlay nga mga butang sa iya mga sulat nga indi husto ang pagsaysay sang wala makahibalo kag mahuyang nga mga tawo, subong sang ila ginahimo sa iban nga bahin sang mga Kasulatan. Gani nagadala sila sing kalaglagan sa ila kaugalingon."
                },
                "17": {
                    "verse_nr": "17",
                    "verse": "Pero kamo, mga hinigugma ko, nakahibalo na sini. Gani magbantay kamo, agod nga indi kamo mapatalang sang mga sayop sang malinapason nga mga tawo kag madula ang inyo pagkalig-on."
                },
                "18": {
                    "verse_nr": "18",
                    "verse": "Pero magpadayon kamo sa pagtubo sa kaayo kag sa pagkilala sang aton Ginoo kag Manluluwas nga si Jesu-Cristo. Sa iya ang kadayawan, karon kag sa gihapon! Kabay pa."
                }
            }
        }
    }
}