{
    "version": "MBBHIL12",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako, si Pablo, isa ka apostol ni Cristo Jesus suno sa kabubot-on sang Dios, nagasulat sa mga tumoluo nga yara sa Efeso nga mga matutom sa ila pagkabuhi sa paghiusa kay Cristo Jesus"
                },
                "2": {
                    "verse_nr": "2",
                    "verse": "Kabay nga ang Dios nga aton Amay kag ang aton Ginoong Jesu-Cristo magahatag sa inyo sing pagpakamaayo kag paghidait."
                },
                "3": {
                    "verse_nr": "3",
                    "verse": "Magpasalamat kita sa Dios kag Amay sang aton Ginoong Jesu-Cristo! Kay iya kita ginabugayan sa aton paghiusa kay Cristo, paagi sa paghatag sa aton sang tagsa ka sahi sang espirituhanon nga pagpakamaayo halin sa kalangitan."
                },
                "4": {
                    "verse_nr": "4",
                    "verse": "Sa wala pa matuga ang kalibutan, ginpili na kita sang Dios nga mangin-iya paagi sa aton paghiusa kay Cristo, agod manginbalaan kita kag wala sing kasawayan sa iya panulok.\nTungod sang iya gugma"
                },
                "5": {
                    "verse_nr": "5",
                    "verse": "ang Dios nagpat-od na nga daan nga paagi kay Jesu-Cristo, kita mangin-iya mga anak. Amo ini ang iya nahamut-an kag kabubot-on."
                },
                "6": {
                    "verse_nr": "6",
                    "verse": "Dayawon naton ang Dios tungod sang makatilingala nga paagi sa pagpakita niya sang iya kaayo, nga iya ginhatag sa aton sing bugana paagi sa iya hinigugma nga Anak!"
                },
                "7": {
                    "verse_nr": "7",
                    "verse": "Kay paagi sa dugo ni Cristo ginluwas kita, sa bagay nga ginpatawad ang aton mga sala. Daw ano kadako ang kaayo sang Dios"
                },
                "8": {
                    "verse_nr": "8",
                    "verse": "nga iya ginhatag sa aton sing bugana!\nSa bug-os niya nga kaalam kag ihibalo"
                },
                "9": {
                    "verse_nr": "9",
                    "verse": "ginhimo sang Dios ang iya tinutuyo, kag ginpahayag sa aton ang iya sekrito nga plano, nga iya na nga daan ginpat-od nga himpiton paagi kay Cristo."
                },
                "10": {
                    "verse_nr": "10",
                    "verse": "Ang plano sang Dios nga iya pagahimpiton sa nagakaigo nga tinion, amo ang pagtingob sang tanan nga mga gintuga, sa langit kag sa duta, sa idalom sang pagpangulo ni Cristo."
                },
                "11": {
                    "verse_nr": "11",
                    "verse": "Ang tanan nga mga butang natuman suno sa ginplano kag ginpat-od sang Dios. Ginpili kita sang Dios nga mangin-iya mga tawo sa paghiusa kay Cristo tungod sang iya kaugalingon nga tinutuyo, suno sa iya na nga daan ginpat-od halin sa ginsugoran."
                },
                "12": {
                    "verse_nr": "12",
                    "verse": "Gani, kita nga amo ang nahauna nga naglaom kay Cristo, magdayaw kag magpasidungog sa Dios!"
                },
                "13": {
                    "verse_nr": "13",
                    "verse": "Kag kamo man nanginkatawhan sang Dios sang nabatian ninyo ang matuod nga pulong sang kamatuoran, ang Maayong Balita nga nagdala sa inyo sing kaluwasan. Nagtuo kamo kay Cristo, kag ginpat-inan kamo sang Dios nga mangin-iya paagi sa paghatag sa inyo sang Espiritu Santo nga iya ginsaad."
                },
                "14": {
                    "verse_nr": "14",
                    "verse": "Ang Espiritu amo ang kalig-unan nga mabaton naton ang ginsaad sang Dios sa iya mga katawhan, kag nagapasalig ini sa aton nga ang Dios magahatag sang bug-os nga kahilwayan sa tanan nga nangin-iya. Dayawon ta kag pasidunggan sia!"
                },
                "15": {
                    "verse_nr": "15",
                    "verse": "Sa sini nga kabangdanan, halin sang pagkabati ko nahanungod sang inyo pagtuo kay Ginoong Jesus kag sang inyo gugma sa tanan nga mga tumoluo"
                },
                "16": {
                    "verse_nr": "16",
                    "verse": "wala ako mag-untat sa pagpasalamat sa Dios tungod sa inyo. Ginadumdom ko kamo sa akon mga pangamuyo"
                },
                "17": {
                    "verse_nr": "17",
                    "verse": "kag nagapangayo ako sa Dios sang aton Ginoong Jesu-Cristo, ang makatilingala nga Amay, nga iya ihatag sa inyo ang Espiritu nga amo ang magahatag sa inyo sing kaalam kag magapahayag sa inyo sang Dios, agod nga makilala ninyo sia."
                },
                "18": {
                    "verse_nr": "18",
                    "verse": "Nagapangayo ako nga ang inyo mga hunahuna mabuksan kag makita ninyo ang iya kapawa, agod inyo mahibaluan kon ano ang paglaom sang iya pagtawag sa inyo, kon daw ano ka bugana ang makatilingala nga mga panublion nga iya ginasaad sa iya mga tumoluo"
                },
                "19": {
                    "verse_nr": "19",
                    "verse": "kag kon daw ano ka daku sang iya gahom nga nagapanghikot sa aton nga nagatuo sa iya. Ini nga gahom nga nagapanghikot sa aton amo man ang daku nga gahom"
                },
                "20": {
                    "verse_nr": "20",
                    "verse": "nga iya gingamit sang pagbanhaw niya kay Cristo gikan sa minatay, kag ginpapungko sia sa iya tuo sa kalangitan."
                },
                "21": {
                    "verse_nr": "21",
                    "verse": "Didto si Cristo nagagahom sa tanan nga langitnon nga mga pangulo, mga awtoridad, mga gahom, kag mga ginoo. Sia labaw gid sa tanan nga mga ngalan nga gamhanan sa sini nga panag-on kag bisan pa sa palaabuton."
                },
                "22": {
                    "verse_nr": "22",
                    "verse": "Ginbutang sang Dios ang tanan nga mga butang sa idalom sang awtoridad ni Cristo, kag ginhatag sia sa iglesia subong pangulo sa tanan nga mga butang."
                },
                "23": {
                    "verse_nr": "23",
                    "verse": "Ang iglesia amo ang lawas ni Cristo, ang kabug-osan niya. Sia mismo ang nagahimpit sang tanan nga mga butang sa bisan diin."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sang una anay mga patay kamo sa espirituhanon nga kabuhi tungod sang inyo mga paglapas kag mga sala."
                },
                "2": {
                    "verse_nr": "2",
                    "verse": "Sa sadto nga tion ginsunod ninyo ang malaut nga pagginawi sini nga kalibutan; gintuman ninyo ang pangulo sang espirituhanon nga mga gumalahom sa kahawaan, ang espiritu nga karon nagagahom sa mga tawo nga wala nagatuman sa Dios."
                },
                "3": {
                    "verse_nr": "3",
                    "verse": "Kon sa bagay, kita tanan kaangay sa ila sadto anay, kag nagkabuhi kita suno sa aton tawhanon nga mga kailigbon, kag ginhimo naton ang mga naluyagan sang aton kaugalingon nga mga lawas kag mga hunahuna. Sa aton makasasala nga kahimtangan kita man dapat silutan tungod sang kaakig sang Dios, subong sa ila tanan."
                },
                "4": {
                    "verse_nr": "4",
                    "verse": "Pero bugana kaayo ang kaluoy sang Dios, kag daku gid ang iya gugma sa aton"
                },
                "5": {
                    "verse_nr": "5",
                    "verse": "nga bisan mga patay kita sa espirituhanon nga kabuhi tungod sang aton mga paglapas, iya kita ginbuhi upod kay Cristo. Paagi sa kaayo sang Dios naluwas kamo."
                },
                "6": {
                    "verse_nr": "6",
                    "verse": "Sa aton paghiusa kay Cristo Jesus ginbanhaw niya kita upod sa iya sa paggahom upod man sa iya sa kalangitan."
                },
                "7": {
                    "verse_nr": "7",
                    "verse": "Ginhimo niya ini agod mapakita sa tanan nga palaabuton nga panag-on ang bugana nga mga manggad sang iya kaayo, sa gugma nga iya ginpakita sa aton kay Cristo Jesus."
                },
                "8": {
                    "verse_nr": "8",
                    "verse": "Tungod sa daku nga kaayo sang Dios naluwas kamo paagi sa pagtuo. Indi ini paagi sa inyo nahimo, kundi bugay ini sang Dios."
                },
                "9": {
                    "verse_nr": "9",
                    "verse": "Wala sa inyo sang may magpabugal sini, kay indi ini bunga sang inyo kaugalingon nga mga pagpaninguha."
                },
                "10": {
                    "verse_nr": "10",
                    "verse": "Ang Dios ang naghimo sa aton nga nangin-amo kita karon, kag sa aton paghiusa kay Cristo Jesus gintuga niya kita sa pagkabuhi agod maghimo sing maayo nga mga buhat, nga iya na nga daan gin-aman agod himuon naton."
                },
                "11": {
                    "verse_nr": "11",
                    "verse": "Dumdoma ninyo nga kamo anay natawo nga mga Hentil. Ang mga Judio nagtawag sa inyo nga di-tinuli, kag ini sila nagatawag sang ila kaugalingon nga mga tinuli tungod sang ginahimo sang mga tawo sa ila mga lawas."
                },
                "12": {
                    "verse_nr": "12",
                    "verse": "Sadto anay nahamulag kamo kay Cristo. Mga dumoluong kamo sadto, kag wala kamo masakop sa pinili nga mga tawo sang Dios. Wala kamo masakop sa mga kasugtanan, nga ginpasad sa mga saad sang Dios sa iya mga katawhan. Nagkabuhi kamo sa sini nga kalibutan nga wala sing paglaom kag wala sing Dios."
                },
                "13": {
                    "verse_nr": "13",
                    "verse": "Pero karon, sa inyo paghiusa kay Cristo Jesus, kamo nga sadto anay nahilayo ginpapalapit na paagi sa dugo ni Cristo."
                },
                "14": {
                    "verse_nr": "14",
                    "verse": "Kay si Cristo mismo ang naghatag sa aton sing paghidait, paagi sa pag-isa niya sang mga Judio kag mga Hentil. Paagi sa pagkamatay niya sa krus ginrumpag niya ang dumot nga kaangay sang pader nga nagaseparar kag nagapaaway sa ila."
                },
                "15": {
                    "verse_nr": "15",
                    "verse": "Ginwala niya ang Kasugoan sang mga Judio, lakip ang mga sugo kag mga pagsulondan sini, agod nga matuga niya gikan sa mga Judio kag mga Hentil ang isa ka bag-o nga katawhan nga nahiusa sa iya kaugalingon, kag sa sini nga paagi natigayon ang paghidait."
                },
                "16": {
                    "verse_nr": "16",
                    "verse": "Paagi sa pagkamatay ni Cristo sa krus ginkuha niya ang mga pagdinumtanay. Paagi sa krus gintingob niya sa isa ka lawas ang mga Judio kag mga Hentil, kag gindala niya sila pabalik sa Dios."
                },
                "17": {
                    "verse_nr": "17",
                    "verse": "Gani si Cristo nag-abot kag nagwali sang Maayong Balita sang paghidait sa tanan: sa inyo nga mga Hentil, nga sadto anay malayo sa Dios, kag sa mga Judio, nga malapit sa iya."
                },
                "18": {
                    "verse_nr": "18",
                    "verse": "Paagi kay Cristo kita tanan, mga Judio kag mga Hentil, sarang makapalapit sa Amay sa isa ka Espiritu."
                },
                "19": {
                    "verse_nr": "19",
                    "verse": "Gani karon, kamo nga mga Hentil indi na mga dumoluong ukon mga sumalayo lang, kundi mga kasimanwa sang mga tumoluo, kag mga katapo na kamo sang panimalay sang Dios."
                },
                "20": {
                    "verse_nr": "20",
                    "verse": "Kamo man ginpatindog sa sadsaran nga ginpasad sang mga apostoles kag mga propeta, kag si Cristo Jesus gid mismo amo ang pamusod nga bato."
                },
                "21": {
                    "verse_nr": "21",
                    "verse": "Sia ang nagapaangot sang bug-os nga balay kag iya ini ginapatubo nga manginbalaan nga templo nga nahalad sa Ginoo."
                },
                "22": {
                    "verse_nr": "22",
                    "verse": "Sa inyo paghiusa sa iya, ginpatindog man kamo sing tingob upod sa iban nga mangin-isa ka puloy-an sa diin ang Dios nagakabuhi paagi sa iya Espiritu."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa sini nga kabangdanan, ako, si Pablo, ang binilanggo tungod kay Cristo Jesus nga nagapangabudlay tungod sa inyo nga mga Hentil, nagapangamuyo sa Dios."
                },
                "2": {
                    "verse_nr": "2",
                    "verse": "Inyo gid nabatian nga ang Dios sa iya kaayo, naghatag sa akon sining hilikuton para sa inyo kaayuhan."
                },
                "3": {
                    "verse_nr": "3",
                    "verse": "Ginpahayag sang Dios kag ginpakilala sa akon ang iya tinago nga plano. (Akon na ginsulat ini sa malip-ot nga mga pulong"
                },
                "4": {
                    "verse_nr": "4",
                    "verse": "kag kon inyo basahon ang akon ginsulat mahibal-an ninyo ang akon paghangop sang sekrito ni Cristo.)"
                },
                "5": {
                    "verse_nr": "5",
                    "verse": "Sadto anay wala ini nga sekrito ginpahayag sa mga tawo, pero karon ginpahayag ini sang Dios paagi sa Espiritu nga amo ang nagpahayag sini sa iya balaan nga mga apostoles kag mga propeta."
                },
                "6": {
                    "verse_nr": "6",
                    "verse": "Amo ini ang sekrito: paagi sa Maayong Balita ang mga Hentil makaambit upod sa mga Judio sang mga pagpakamaayo sang Dios. Sila mga katapo sang amo man nga lawas, kag umalambit sang saad nga ginhimo sang Dios paagi kay Cristo Jesus."
                },
                "7": {
                    "verse_nr": "7",
                    "verse": "Ginhimo ako nga alagad sang Maayong Balita paagi sa pinasahi nga dulot sang Dios, nga ginhatag niya sa akon paagi sa pagpanghikot sang iya gahom."
                },
                "8": {
                    "verse_nr": "8",
                    "verse": "Ako mas kubos pa sang sa labing kubos sang tanan nga mga tumoluo, wala sapayan ginhatagan ako sang Dios sining pinasahi nga prebilihiyo sa pagdala sa mga Hentil sang Maayong Balita nahanungod sa indi matungkad nga mga manggad ni Cristo"
                },
                "9": {
                    "verse_nr": "9",
                    "verse": "kag sa pagpakita sa tanan nga mga tawo kon paano mahanabo ang sekrito nga plano sang Dios. Ang Dios nga Manunuga sang tanan nga mga butang, nagtago sang iya sekrito sa nagliligad nga mga panag-on"
                },
                "10": {
                    "verse_nr": "10",
                    "verse": "agod nga sa sini nga panag-on, paagi sa iglesia, ang tanan nga mga pangulo kag mga kagamhanan sa kalangitan makahibalo sang tanan nga sahi sang kaalam sang Dios."
                },
                "11": {
                    "verse_nr": "11",
                    "verse": "Ginhimo ini sang Dios suno sa iya tinutuyo halin pa sa ginsugoran tubtob sa walay katapusan kag iya ini gintuman paagi kay Cristo Jesus nga aton Ginoo."
                },
                "12": {
                    "verse_nr": "12",
                    "verse": "Sa aton paghiusa kay Cristo kag paagi sa aton pagtuo sa iya, may kasidla kita kag pagsalig nga ang Dios magapamati sa aton kon kita magpalapit sa iya."
                },
                "13": {
                    "verse_nr": "13",
                    "verse": "Gani, ginapangabay ko nga indi kamo magpakaluya tungod kay nagaantos ako tungod sa inyo. Ini tanan para sa inyo kaayuhan."
                },
                "14": {
                    "verse_nr": "14",
                    "verse": "Sa sini nga kabangdanan, nagaluhod ako sa presensya sang aton Amay"
                },
                "15": {
                    "verse_nr": "15",
                    "verse": "nga gikan sa iya ang tagsa ka panimalay sa langit kag sa duta nagakuha sang ila matuod nga ngalan."
                },
                "16": {
                    "verse_nr": "16",
                    "verse": "Ang Dios makatilingala kag dalayawon. Nagapangayo ako nga ang iya Espiritu magahimo sa inyo nga mabakod nga mga sumolunod"
                },
                "17": {
                    "verse_nr": "17",
                    "verse": "kag si Cristo magaestar sa inyo mga tagipusoon paagi sa pagtuo. Nagapangamuyo ako nga makapanggamot kag mapasad kamo sa gugma"
                },
                "18": {
                    "verse_nr": "18",
                    "verse": "agod nga kamo, upod sa tanan nga mga tumoluo, makaangkon sang gahom sa paghangop kon daw ano ang kasangkaron kag ang kalabaon kag ang kataason kag ang kadalumon sang gugma ni Cristo."
                },
                "19": {
                    "verse_nr": "19",
                    "verse": "Kabay nga makilala ninyo ang iya gugma, bisan nga indi gid ini mahangpan sing lubos, kag mapun-an kamo sang kabug-osan sang Dios."
                },
                "20": {
                    "verse_nr": "20",
                    "verse": "Sa iya nga sarang makahimo sing mas labaw pa sang sa aton sarang mapangayo, ukon mapanghunahuna, paagi sa gahom nga nagapanghikot sa aton"
                },
                "21": {
                    "verse_nr": "21",
                    "verse": "dayawon ang Dios sa iglesia kag sa kay Cristo Jesus, sa tanan nga panag-on, kag sa walay katubtoban! Kabay pa."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Karon, ako nga binilanggo tungod sang akon pag-alagad sa Ginoo, nagapakitluoy sa inyo: magkabuhi kamo suno sa talaksan nga ginhatag sang Dios, sang pagtawag niya sa inyo."
                },
                "2": {
                    "verse_nr": "2",
                    "verse": "Magmapainuboson kamo, magmalulo, kag magmapinasensyahon sa gihapon. Ipakita ang inyo gugma paagi sa inyo pagbaton sa isa kag isa sa bisan ano man ninyo nga kahimtangan."
                },
                "3": {
                    "verse_nr": "3",
                    "verse": "Tinguhai gid ninyo ang pagtipig sang paghiliusa nga ginahatag sa inyo sang Espiritu, paagi sa paghidait nga amo ang nagahiusa sa inyo."
                },
                "4": {
                    "verse_nr": "4",
                    "verse": "May isa ka lawas kag isa ka Espiritu, subong nga may isa ka paglaom nga tungod sini gintawag kamo sang Dios."
                },
                "5": {
                    "verse_nr": "5",
                    "verse": "May isa ka Ginoo, isa ka pagtuo, isa ka bautiso"
                },
                "6": {
                    "verse_nr": "6",
                    "verse": "may isa ka Dios kag Amay sang tanan nga mga katawhan, nga amo ang Ginoo sang tanan, nga nagapanghikot sa tanan, kag yara sa tanan."
                },
                "7": {
                    "verse_nr": "7",
                    "verse": "Ang tagsatagsa sa aton ginhatagan sing pinasahi nga hiyas, suno sa talaksan nga ginhatag ni Cristo."
                },
                "8": {
                    "verse_nr": "8",
                    "verse": "Ang kasulatan nagasiling:\n\u201cSang pagsaka niya sa kahitaasan\nnagdala sia sing madamo nga mga bihag upod sa iya.\nNaghatag sia sing mga hiyas sa mga tawo.\u201d"
                },
                "9": {
                    "verse_nr": "9",
                    "verse": "Karon, ano bala ang kahulogan sang \u201cnagsaka sia\u201d? Ini nagakahulogan nga nagpanaog anay sia sa kadadalman sang duta."
                },
                "10": {
                    "verse_nr": "10",
                    "verse": "Gani sia nga nagpanaog amo man ang nagsaka sa ibabaw, kag sa unhan pa sang mga langit, agod nga mapuno niya ang bug-os nga kalibutan sang iya presensya."
                },
                "11": {
                    "verse_nr": "11",
                    "verse": "Sia amo ang \u201cnaghatag sang mga hiyas sa mga tawo,\u201d ginpili niya ang iban nga mangin-apostoles, ang iban nga manginpropeta, ang iban nga manginmanugwali sang Maayong Balita, ang iban nga manginpastor kag manginmanunodlo."
                },
                "12": {
                    "verse_nr": "12",
                    "verse": "Ginhimo niya ini sa pag-aman sang tanan nga mga tumoluo para sa bulohaton sa pagbulig sa iban, agod sa pagpalig-on sang lawas ni Cristo."
                },
                "13": {
                    "verse_nr": "13",
                    "verse": "Kag malambot naton ang pag-isa sang aton pagtuo kag sang aton pagkilala sa Anak sang Dios, kag manginhamtong kita nga mga tawo kaangay ni Cristo."
                },
                "14": {
                    "verse_nr": "14",
                    "verse": "Kon amo indi na kita manginkaangay sang mga kabataan, nga ginaanod-anod sang mga balod, kag ginapalidpalid sang tagsa ka hangin sang pagtulon-an sang madaya nga mga tawo, nga nagatuytoy sa iban sa sayop, paagi sa ila mga pagdaya."
                },
                "15": {
                    "verse_nr": "15",
                    "verse": "Sa baylo, paagi sa paghambal sang kamatuoran sa espiritu sang gugma, dapat magtubo kita sa tagsa ka bagay kay Cristo, nga amo ang ulo sang iglesia."
                },
                "16": {
                    "verse_nr": "16",
                    "verse": "Sa idalom sang iya pagdumala ang tanan nga nagakalainlain nga mga bahin sang lawas nagasibo gid, kag ang bug-os nga lawas naangot sing tingob sa tagsa ka lutalutahan nga amo ang nagapalig-on sini. Gani kon ang tagsa ka bahin sang lawas nagapanghikot sing nagakaigo, ang bug-os nga lawas nagatubo kag nagapabakod sang iya kaugalingon sa gugma."
                },
                "17": {
                    "verse_nr": "17",
                    "verse": "Gani, sa ngalan sang Ginoo nagapaandam ako sa inyo: indi na kamo magkabuhi subong sang pagano, nga ang ila mga hunahuna wala sing pulos"
                },
                "18": {
                    "verse_nr": "18",
                    "verse": "kag ang ila mga painuino nadulman. Wala sila sing bahin sa kabuhi nga ginahatag sang Dios, kay sila mga ignorante kag mga batinggilan."
                },
                "19": {
                    "verse_nr": "19",
                    "verse": "Wala na gid sila sing huya, kay nawili na sila sa mga bisyo, kag nagahimo sila sang tanan nga sahi sang malaw-ay nga mga buhat nga wala sing pugongpugong."
                },
                "20": {
                    "verse_nr": "20",
                    "verse": "Indi amo ina ang inyo natun-an nahanungod kay Cristo!"
                },
                "21": {
                    "verse_nr": "21",
                    "verse": "Nakabati gid kamo nahanungod sa iya, kag subong nga mga sumolunod niya gintudloan kamo sang kamatuoran nga yara kay Jesus."
                },
                "22": {
                    "verse_nr": "22",
                    "verse": "Gani ubaha ninyo ang inyo daan nga kinaugali, nga amo anay ang inyo pagginawi\u2014ining daan nga kinaugali nga nagakadunot tungod sang iya madaya nga mga kailigbon."
                },
                "23": {
                    "verse_nr": "23",
                    "verse": "Bag-uha ninyo sing bug-os ang inyo mga tagipusoon kag mga panghunahuna."
                },
                "24": {
                    "verse_nr": "24",
                    "verse": "Isuklob ninyo ang bag-o nga kinaugali, nga gintuga sa larawan sang Dios, kag nagapakita sang iya kaugalingon sa matuod nga kabuhi nga matarong kag balaan."
                },
                "25": {
                    "verse_nr": "25",
                    "verse": "Karon, indi na kamo magbinutig! Ang tagsatagsa dapat magsugid sing matuod sa iya utod, tungod kay kita tanan mga bahin sang lawas ni Cristo."
                },
                "26": {
                    "verse_nr": "26",
                    "verse": "Kon magpangakig kamo, indi kamo magpakasala tungod sang inyo pagpangakig, kag indi pagpadugaya ang inyo kaakig sa bug-os nga adlaw."
                },
                "27": {
                    "verse_nr": "27",
                    "verse": "Indi paghatagi sing kahigayunan ang Yawa."
                },
                "28": {
                    "verse_nr": "28",
                    "verse": "Ang nagapangawat anay dapat indi na magpangawat, kundi mag-obra sia sing husto agod sa pagbuhi sang iya kaugalingon, kag makabulig sia sa mga imol."
                },
                "29": {
                    "verse_nr": "29",
                    "verse": "Indi kamo maghambal sang malain nga mga pulong kundi sang maayo lamang nga mga pulong, nga makapabakod kag makabulig sa iban, agod nga ang inyo ginahambal makahatag sing kaayuhan sa mga nagapalamati sa inyo."
                },
                "30": {
                    "verse_nr": "30",
                    "verse": "Indi ninyo pagpasuboa ang Espiritu Santo sang Dios, kay ang Espiritu amo ang tanda nga iya kamo sang Dios, kag isa ka garantiya nga magaabot ang Adlaw nga ang Dios magaluwas sa inyo."
                },
                "31": {
                    "verse_nr": "31",
                    "verse": "Sikwaya ninyo ang tanan nga paghinakit, pagkamainiton kag pagkaakig, pagyawyawanay ukon pagpasipalahay, kag ang tanan nga sahi sang mga pagdinumtanay."
                },
                "32": {
                    "verse_nr": "32",
                    "verse": "Sa baylo, magmaayo kag magmalulo kamo sa isa kag isa, kag magpinatawaray kamo, subong nga ang Dios nagpatawad man sa inyo paagi kay Cristo."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Tungod kay pinalangga kamo nga mga anak sang Dios, dapat tinguhaan ninyo nga magmanginkaangay kamo sa iya."
                },
                "2": {
                    "verse_nr": "2",
                    "verse": "Magkabuhi kamo nga ginagamhan sang gugma, subong nga si Cristo naghigugma sa aton kag naghatag sang iya kaugalingon nga kabuhi para sa aton, subong isa ka mahamot nga dulot kag halad nga nahamut-an sang Dios."
                },
                "3": {
                    "verse_nr": "3",
                    "verse": "Tungod kay mga tumoluo kamo, indi nagakabagay nga hambalon kamo sang mga tawo nga may pagpakighilawas, kahigkuan, ukon kahakog sa tunga ninyo."
                },
                "4": {
                    "verse_nr": "4",
                    "verse": "Kag indi man angay nga maggamit kamo sing mga binastos, binuang kag mahigko nga mga pulong. Sa baylo, magpasalamat kamo sa Dios."
                },
                "5": {
                    "verse_nr": "5",
                    "verse": "Dapat ninyo mahibal-an nga wala sing makihilawason, mahigko, kag mahakog nga tawo (kay ang pagkahakog isa ka sahi sang pagsimba sa mga diosdios) nga makapanubli sang Ginharian ni Cristo kag sang Dios."
                },
                "6": {
                    "verse_nr": "6",
                    "verse": "Indi kamo magpainto sa bisan kay sin-o paagi sa ila binuang nga mga pulong, kay tungod sini nga mga butang ang kaakig sang Dios magaabot sa mga tawo nga wala nagatuman sa iya."
                },
                "7": {
                    "verse_nr": "7",
                    "verse": "Gani indi kamo magpahilabot sa ila."
                },
                "8": {
                    "verse_nr": "8",
                    "verse": "Kamo anay yara man sa kadudulman, pero karon kay iya na kamo mga katawhan sang Ginoo, yara na kamo sa kapawa. Gani dapat magkabuhi kamo subong nga mga anak sang kapawa."
                },
                "9": {
                    "verse_nr": "9",
                    "verse": "Kay ang kapawa nagapatubas sing bugana sang tanan nga sahi sang kaayo, pagkamatarong, kag kamatuoran."
                },
                "10": {
                    "verse_nr": "10",
                    "verse": "Tinguhai ninyo ang paghibalo kon ano ang nahamut-an sang Ginoo."
                },
                "11": {
                    "verse_nr": "11",
                    "verse": "Indi kamo magpakigbahin sa mga wala sing pulos nga mga butang nga ginahimo sang mga tawo, ang mga butang nga iya sang kadudulman. Sa baylo, ipakilala sa ila nga malain ini."
                },
                "12": {
                    "verse_nr": "12",
                    "verse": "Makahuloya gid bisan hambalon lang ang mga likom nga mga butang nga ginahimo nila."
                },
                "13": {
                    "verse_nr": "13",
                    "verse": "Kag kon ang tanan nga mga butang madala sa kapawa, dayon ang matuod nila nga kinaugali mapahayag sing maathag."
                },
                "14": {
                    "verse_nr": "14",
                    "verse": "Kay ang bisan ano nga butang nga ginapahayag sing maathag manginkapawa, gani ginsiling:\n\u201cMagmata ka, palatulog,\nkag bangon halin sa mga minatay,\nkag si Cristo magasilak sa imo.\u201d"
                },
                "15": {
                    "verse_nr": "15",
                    "verse": "Gani magkabuhi kamo sing mainandamon. Indi kamo magkabuhi subong sang ignorante nga mga tawo kundi magkabuhi kamo subong sang maalam nga mga tawo."
                },
                "16": {
                    "verse_nr": "16",
                    "verse": "Himusli ninyo ang tanan nga kahigayunan, tungod kay malaut ini nga mga inadlaw."
                },
                "17": {
                    "verse_nr": "17",
                    "verse": "Gani indi kamo magpakabuang, kundi tinguhai ninyo ang paghibalo kon ano ang kabubot-on sang Ginoo."
                },
                "18": {
                    "verse_nr": "18",
                    "verse": "Indi kamo magpahubog sang bino nga magalaglag lamang sa inyo. Sa baylo, pun-a ninyo ang inyo kaugalingon sang Espiritu."
                },
                "19": {
                    "verse_nr": "19",
                    "verse": "Sa inyo paghambalanay sa isa kag isa gamita ninyo ang mga pulong sang mga salmo, mga ambahanon, kag balaan nga mga kalantahon. Mag-amba kamo sang mga kalantahon kag mga salmo sa Ginoo nga may pagdayaw sa inyo mga tagipusoon."
                },
                "20": {
                    "verse_nr": "20",
                    "verse": "Sa tanan nga butang magpasalamat gid kamo pirme sa Dios nga Amay, sa ngalan sang aton Ginoong Jesu-Cristo."
                },
                "21": {
                    "verse_nr": "21",
                    "verse": "Magpasakop kamo sa isa kag isa, tungod sang inyo pagtahod kay Cristo."
                },
                "22": {
                    "verse_nr": "22",
                    "verse": "Mga asawa, magpasakop kamo sa inyo mga bana, subong nga sa Ginoo."
                },
                "23": {
                    "verse_nr": "23",
                    "verse": "Kay ang bana may awtoridad sa iya asawa, subong nga si Cristo may awtoridad sa iglesia, kag si Cristo gid mismo amo ang Manluluwas sang iglesia nga iya lawas."
                },
                "24": {
                    "verse_nr": "24",
                    "verse": "Gani ang mga asawa dapat magpasakop sang ila mga kaugalingon sing bug-os sa ila mga bana, subong nga ang iglesia nagapasakop kay Cristo."
                },
                "25": {
                    "verse_nr": "25",
                    "verse": "Mga bana, higugmaa ninyo ang inyo mga asawa, subong nga si Cristo naghigugma sang iglesia kag naghatag sang iya kabuhi tungod sa iya."
                },
                "26": {
                    "verse_nr": "26",
                    "verse": "Ginhimo niya ini sa paghalad sang iglesia sa Dios paagi sa iya pulong, sa tapos matinluan ini paagi sa paghugas sa tubig"
                },
                "27": {
                    "verse_nr": "27",
                    "verse": "agod nga iya mapaatubang sa iya kaugalingon ang iglesia nga matahom\u2014putli kag wala sing kasawayan, wala sing dagta ukon ukot, ukon iban pa nga kakulangan."
                },
                "28": {
                    "verse_nr": "28",
                    "verse": "Ang mga bana dapat gid maghigugma sang ila mga asawa, subong sang ila paghigugma sang ila kaugalingon nga mga lawas. Ang nagahigugma sang iya asawa nagahigugma sang iya kaugalingon."
                },
                "29": {
                    "verse_nr": "29",
                    "verse": "Wala sing tawo nga nagadumot sang iya kaugalingon nga lawas, kundi iya ini ginasagod kag ginaatipan subong sang ginahimo ni Cristo sa iglesia"
                },
                "30": {
                    "verse_nr": "30",
                    "verse": "kay kita mga bahin sang iya lawas."
                },
                "31": {
                    "verse_nr": "31",
                    "verse": "Ang kasulatan nagasiling, \u201cSa sini nga kabangdanan, ang lalaki magabiya sang iya amay kag iloy, kag magahiusa sa iya asawa, kag sila nga duha mangin-isa.\u201d"
                },
                "32": {
                    "verse_nr": "32",
                    "verse": "May isa ka daku nga kamatuoran nga napahayag sa sini nga kasulatan, kag sa akon paghangop nahanungod ini kay Cristo kag sa iglesia."
                },
                "33": {
                    "verse_nr": "33",
                    "verse": "Pero ini para man sa inyo: ang tagsa ka bana dapat maghigugma sang iya asawa subong sang iya kaugalingon, kag ang tagsa ka asawa dapat magtahod sa iya bana."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Mga anak, inyo Cristohanon nga katungdanan ang pagtuman sa inyo mga ginikanan, kay amo ini ang nagakaigo."
                },
                "2": {
                    "verse_nr": "2",
                    "verse": "\u201cTahura ang imo amay kag iloy\u201d amo ang nahauna nga sugo nga may dugang nga saad"
                },
                "3": {
                    "verse_nr": "3",
                    "verse": "\u201cagod ang tanan manginmaayo sa imo, kag magakabuhi ka sing malawig sa duta.\u201d"
                },
                "4": {
                    "verse_nr": "4",
                    "verse": "Mga ginikanan, indi ninyo pagpaakiga ang inyo mga anak. Sa baylo, sagura sila sa Cristohanon nga pagtudlo kag pagdisiplina."
                },
                "5": {
                    "verse_nr": "5",
                    "verse": "Mga ulipon, tumana ninyo ang inyo dutan-on nga mga agalon nga may pagtahod kag pagkahadlok, kag himua ninyo ini nga may sinsero nga tagipusoon, subong nga daw nagaalagad kamo kay Cristo."
                },
                "6": {
                    "verse_nr": "6",
                    "verse": "Himua ninyo ini indi lamang kon nagatan-aw sila sa inyo agod sa paglipay sa ila, kundi sa bug-os ninyo nga tagipusoon himua ninyo ang naluyagan sang Dios, subong mga ulipon ni Cristo."
                },
                "7": {
                    "verse_nr": "7",
                    "verse": "Himua ninyo ang inyo bulohaton nga may kalipay subong mga ulipon, kaangay nga nagaalagad kamo sa Ginoo, kag indi lamang sa mga tawo."
                },
                "8": {
                    "verse_nr": "8",
                    "verse": "Dumdoma ninyo nga ang Ginoo magabalos sa tagsa ka tawo, suno sa maayo nga buhat nga iya ginahimo, bisan ulipon sia ukon hilway."
                },
                "9": {
                    "verse_nr": "9",
                    "verse": "Mga agalon, amo man ini ang himuon ninyo sa inyo mga ulipon, kag indi ninyo sila pagpahuga. Dumdoma ninyo nga kamo kag ang inyo mga ulipon may isa lang ka Agalon sa langit, nga wala sing may ginapasulabi."
                },
                "10": {
                    "verse_nr": "10",
                    "verse": "Sa katapusan, magmalig-on kamo sa inyo paghiusa sa Ginoo, kag paagi sa iya gamhanan nga kusog."
                },
                "11": {
                    "verse_nr": "11",
                    "verse": "Isuklob ninyo ang bug-os nga panaming nga ginahatag sang Dios sa inyo, agod sarang kamo makabato sa mga daya sang Yawa."
                },
                "12": {
                    "verse_nr": "12",
                    "verse": "Kay wala kita nagapakig-away batok sa mga tawo, kundi batok sa malaut kag espirituhanon nga mga kusog sa kalangitan, mga pangulo, mga awtoridad, kag kalibutanon nga mga gahom sa sining madulom nga panag-on."
                },
                "13": {
                    "verse_nr": "13",
                    "verse": "Gani karon gamita ninyo ang bug-os nga panaming sang Dios, agod nga kon mag-abot ang malaut nga adlaw, sarang kamo makabato sa mga pagsalakay sang kaaway, kag sa tapos kamo makapakig-away tubtob sa katapusan, malig-on man gihapon kamo."
                },
                "14": {
                    "verse_nr": "14",
                    "verse": "Gani maghanda kamo: iwagkus ninyo ang kamatuoran sa inyo mga hawak subong isa ka paha, itakod ang pagkamatarong subong panaming sa dughan"
                },
                "15": {
                    "verse_nr": "15",
                    "verse": "kag isuksok ninyo ang inyo sapatos sang pagkahanda sa pagwali sang Maayong Balita sang paghidait."
                },
                "16": {
                    "verse_nr": "16",
                    "verse": "Sa tanan nga tion gamita ninyo ang pagtuo subong taming. Paagi sini sarang ninyo mapalong ang nagadabdab nga mga baslay nga ginapana sang Yawa sa inyo."
                },
                "17": {
                    "verse_nr": "17",
                    "verse": "Isuksok ang kaluwasan subong helmet, kag dalha ang pulong sang Dios subong espada nga ginahatag sang Espiritu sa inyo."
                },
                "18": {
                    "verse_nr": "18",
                    "verse": "Himua ini tanan sa pangamuyo, nga nagapangayo sang bulig sang Dios. Pangamuyo kamo sa tanan nga tion, suno sa pagtuytoy sang Espiritu. Sa sini nga kabangdanan magbantay kamo kag magpadayon, magpangamuyo kamo sa gihapon para sa tanan nga mga tumoluo."
                },
                "19": {
                    "verse_nr": "19",
                    "verse": "Kag magpangamuyo man kamo para sa akon, nga ang Dios maghatag sa akon sang mga pulong nga akon inughambal, agod nga mahambal ko ini nga may kaisog kag mapahayag ko ang sekrito sang Maayong Balita."
                },
                "20": {
                    "verse_nr": "20",
                    "verse": "Tungod sining Maayong Balita isa ako ka embahador, bisan nga karon yari ako sa bilangguan. Magpangamuyo kamo agod nga may kaisog ako sa paghambal sang Maayong Balita nga dapat ko ihambal."
                },
                "21": {
                    "verse_nr": "21",
                    "verse": "Si Tiquico, ang aton pinalangga nga utod kag matutom nga alagad sa hilikuton sang Ginoo, magasugid sa inyo sang tanan nga balita nahanungod sa akon, agod nga mahibaluan ninyo ang akon kahimtangan."
                },
                "22": {
                    "verse_nr": "22",
                    "verse": "Amo ina ang kabangdanan nga ginapadala ko sia sa inyo, agod masugid niya sa inyo ang amon kahimtangan, kag mapabakod niya ang inyo mga tagipusoon."
                },
                "23": {
                    "verse_nr": "23",
                    "verse": "Kabay nga ang Dios nga Amay kag ang Ginoong Jesu-Cristo maghatag sing paghidait, gugma, kag pagtuo sa tanan nga mga kautoran."
                },
                "24": {
                    "verse_nr": "24",
                    "verse": "Kabay nga ang pagpakamaayo sang Dios manginyara sa tanan nga mga nagahigugma sa aton Ginoong Jesu-Cristo sa gugma nga wala sing katapusan."
                }
            }
        }
    }
}