{
    "version": "MBBHIL12",
    "book_name": "Daniel",
    "book_nr": "27",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sa ikatlo nga tuig sang paghari ni Joaquim sa Juda, si Nabucodonosor nga hari sang Babilonia naggubat sang Jerusalem kag nagkibon sini."
                },
                "2": {
                    "verse_nr": "2",
                    "verse": "Gintugyan sang Ginoo kay Nabucodonosor si Haring Joaquim, kag ang iban nga mga manggad sang Templo ginpanguha ni Nabucodonosor. Gindala niya sa templo sang iya mga dios sa Babilonia ang iya mga bihag, kag ginbutang niya sa talaguan sang manggad sa templo ang iya napang-agaw nga mga manggad."
                },
                "3": {
                    "verse_nr": "3",
                    "verse": "Ang hari nagmando kay Aspenaz, ang iya pangulo nga opisyal, sa pagpili gikan sa mga bihag nga Israelinhon sang pila ka pamatan-on nga mga lalaki nga nagikan sa harianon kag dungganon nga mga panimalay."
                },
                "4": {
                    "verse_nr": "4",
                    "verse": "Kinahanglan ini sila mga gwapo, maalam, nahanas sing maayo, maabtik sing ulo kag wala sing depekto sa lawas, agod nga manginbagay sila sa pag-alagad sa palasyo sang hari. Si Aspenaz amo ang magatudlo sa ila sa pagbasa kag pagsulat sang linggwahe sang mga taga-Babilonia."
                },
                "5": {
                    "verse_nr": "5",
                    "verse": "Ang hari nagmando man nga kada-adlaw pagahatagan sila sang pagkaon kag bino nga pareho sang ginahatag sa mga katapo sang palasyo sang hari. Sa tapos ang tatlo ka tuig nga paghanas pagadalhon sila sa atubang sang hari."
                },
                "6": {
                    "verse_nr": "6",
                    "verse": "Sa mga ginpili nalakip sanday Daniel, Hananias, Misael, kag Azarias nga lunsay halin sa tribo sang Juda."
                },
                "7": {
                    "verse_nr": "7",
                    "verse": "Ang pangulo nga opisyal naghatag sa ila sing bag-o nga mga ngalan nga amo ang masunod: Beltesasar, Sadrac, Mesac kag Abednego."
                },
                "8": {
                    "verse_nr": "8",
                    "verse": "Si Daniel nagtapat nga indi gid sia magpadagta sang iya kaugalingon paagi sa pagkaon sang kalan-on kag pag-inom sang bino sang hari, gani ginpangabay niya si Aspenaz, ang pangulo nga opisyal, sa pagbulig sa iya"
                },
                "9": {
                    "verse_nr": "9",
                    "verse": "kag ginbuot sang Dios nga si Aspenaz nagmaayo kay Daniel."
                },
                "10": {
                    "verse_nr": "10",
                    "verse": "Pero si Aspenaz nahadlok sa hari, gani ginsingganan niya si Daniel, \u201cAng hari nagpamat-od kon ano ang inyo pagakaunon kag pagaimnon, kag kon indi kamo magpareho kaayo sing lawas sa iban nga mga pamatan-on, basi ipapatay niya ako.\u201d"
                },
                "11": {
                    "verse_nr": "11",
                    "verse": "Gani si Daniel nagkadto sa gwardya nga ginbutang ni Aspenaz nga magatatap sa iya kag sa tatlo niya ka mga kaupdanan kag nagsiling"
                },
                "12": {
                    "verse_nr": "12",
                    "verse": "\u201cAbi, tilawi kami sa sulod sang napulo ka adlaw nga pakan-on lang sing utan kag paimnon sing tubig."
                },
                "13": {
                    "verse_nr": "13",
                    "verse": "Dayon ipaanggid kami sa mga pamatan-on nga nagakaon sang kalan-on sang hari kag tan-awon mo kon sin-o ang maayo sa amon, kag ikaw na ang mahibalo kon ano ang imo himuon sa amon.\u201d"
                },
                "14": {
                    "verse_nr": "14",
                    "verse": "Nagsugot sia nga tilawan sila sa sulod sang napulo ka adlaw."
                },
                "15": {
                    "verse_nr": "15",
                    "verse": "Sang matapos ang napulo ka adlaw mas maayo pa ang ila lawas kag mas mabakod sila sang sa tanan nga nagkaon sang kalan-on sang hari."
                },
                "16": {
                    "verse_nr": "16",
                    "verse": "Gani halin sadto ginpadayon sang gwardya ang pagpakaon sa ila sang utan sa baylo sang kalan-on sang hari."
                },
                "17": {
                    "verse_nr": "17",
                    "verse": "Ang Dios naghatag sa sining apat ka mga pamatan-on sing ihibalo kag kaalam sa mga balasahon kag pilosopiya. Wala labot sini ginhatagan niya si Daniel sing kaalam sa pagsaysay sang mga palanan-awon kag mga damgo."
                },
                "18": {
                    "verse_nr": "18",
                    "verse": "Sa tapos ang tatlo ka tuig nga ginpat-od sang hari, gindala ni Aspenaz ang tanan nga mga pamatan-on nga lalaki kay Nabucodonosor."
                },
                "19": {
                    "verse_nr": "19",
                    "verse": "Ang hari nagpakighambal sa ila tanan, kag iya nakita nga sanday Daniel, Hananias, Misael, kag Azarias mas maayo pa sang sa ila tanan. Gani nanginkatapo sila sang mga nagaalagad sa hari."
                },
                "20": {
                    "verse_nr": "20",
                    "verse": "Karon bisan ano ang ipamangkot sang hari, ukon bisan ano nga palaligban ang iya ipahayag, iya nasapwan nga ining apat ka mga pamatan-on mas maalam pa sing napulo ka pilo sang sa mga manughimalad ukon madyikero sa bug-os niya nga ginharian."
                },
                "21": {
                    "verse_nr": "21",
                    "verse": "Si Daniel nagpadayon sa pag-alagad sa palasyo sang hari tubtob si Ciro nga hari sang Persia nag-agaw sang Babilonia."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sang ikaduha nga tuig sang paghari ni Nabucodonosor, nagdamgo sia. Nagpalibog gid ini sa iya, sa bagay nga indi sia makatulog."
                },
                "2": {
                    "verse_nr": "2",
                    "verse": "Gani ginpatawag niya ang iya mga manughimalad, mga madyikero, mga babaylan, kag mga mangin-alamon sa pagsaysay sa iya sang iya damgo. Nag-abot sila kag nagtindog sa atubang sang hari"
                },
                "3": {
                    "verse_nr": "3",
                    "verse": "kag nagsiling sia sa ila, \u201cMay damgo ako nga naghatag sa akon sang libog. Gusto ko mahibaluan kon ano ang kahulogan sini.\u201d"
                },
                "4": {
                    "verse_nr": "4",
                    "verse": "Nagsabat sila sa hari sa hambal nga Aramico, \u201cKabay nga ang Mahal nga Hari magkabuhi sa gihapon! Sugiri kami sang imo damgo, kag isaysay namon ini sa imo.\u201d"
                },
                "5": {
                    "verse_nr": "5",
                    "verse": "Ang hari nagsiling sa ila, \u201cNagtapat ako sa akon kaugalingon nga kon indi kamo makasugid sa akon kon ano ang akon damgo kag ang kahulogan sini pagahiwahiwaon ko kamo kag panggub-on ang inyo mga balay."
                },
                "6": {
                    "verse_nr": "6",
                    "verse": "Pero kon masugiran ninyo ako sang akon damgo kag sang kahulogan sini, hatagan ko kamo sing mga regalo kag daku nga kadungganan. Gani sugiri ninyo ako sang akon damgo kag sang kahulogan sini.\u201d"
                },
                "7": {
                    "verse_nr": "7",
                    "verse": "Nagsabat sila liwat sa hari, \u201cKon ang Mahal nga Hari magsugid lamang sa amon sang damgo, isaysay namon ini.\u201d"
                },
                "8": {
                    "verse_nr": "8",
                    "verse": "Tungod sini, ang hari nagsinggit, \u201cSa pagbanta ko nga ginapaatrasar lang ninyo ang tion, kay nakahibalo kamo nga ang akon pamat-od indi na magliwat."
                },
                "9": {
                    "verse_nr": "9",
                    "verse": "Pero kon indi ninyo ako masugiran sang akon damgo, silutan ko kamo tanan sing palareho. Nagkasugot kamo sa pagbutig sa akon nga nagalaom nga magbaylo ang akon panghunahuna. Sugiri ninyo ako kon ano ang akon damgo, kag dayon mahibaluan ko kon makasugid kamo sa akon sang kahulogan sini.\u201d"
                },
                "10": {
                    "verse_nr": "10",
                    "verse": "Ang mga palamangkutan nagsabat, \u201cWala sing bisan isa sa ibabaw sang duta nga makasugid sa imo, Mahal nga Hari, sang luyag mo nga mahibaluan. Wala sing hari, bisan ang pinakadaku kag gamhanan, nga nagpangayo sing subong sini sa iya mga manughimalad, mga madyikero kag mga mangin-alamon."
                },
                "11": {
                    "verse_nr": "11",
                    "verse": "Ang imo ginapangayo, Mahal nga Hari, tama kabudlay nga wala sing makahimo sini sa imo, kundi ang mga dios lamang, kag wala sila nagaestar upod sa mga tawo.\u201d"
                },
                "12": {
                    "verse_nr": "12",
                    "verse": "Tungod sini ang hari naakig gid kag nagmando sia nga pamatyon ang tanan nga mga palamangkutan sang hari sa Babilonia."
                },
                "13": {
                    "verse_nr": "13",
                    "verse": "Gani nagmando ang hari nga pamatyon sila tanan lakip kay Daniel kag sa iya mga abyan."
                },
                "14": {
                    "verse_nr": "14",
                    "verse": "Dayon si Daniel nagkadto kay Arioc ang pangulo sang mga gwardya sang hari, nga ginmanduan sa pagpamatay sa ila. Mainandamon sia nga"
                },
                "15": {
                    "verse_nr": "15",
                    "verse": "nagpamangkot kay Arioc kon ano ang kabangdanan sining mabug-at nga mando sang hari, kag si Arioc nagsugid sa iya sang natabo."
                },
                "16": {
                    "verse_nr": "16",
                    "verse": "Si Daniel nagkadto gilayon sa hari kag ginpangayo niya nga hatagan sia sing diutay nga tion agod masugiran niya ang hari sang kahulogan sang iya damgo."
                },
                "17": {
                    "verse_nr": "17",
                    "verse": "Dayon nagpauli si Daniel kag ginsugiran niya ang iya mga abyan nga sanday Hananias, Misael kag Azarias sang natabo."
                },
                "18": {
                    "verse_nr": "18",
                    "verse": "Ginsingganan niya sila nga magpangamuyo sa Dios sang langit nga magmaluloy-on, kag isaysay sa ila ang misteryo, agod nga indi sila mapatay upod sa iban nga mga palamangkutan sa Babilonia."
                },
                "19": {
                    "verse_nr": "19",
                    "verse": "Dayon sadto nga gab-i ang misteryo ginpahayag kay Daniel paagi sa isa ka palanan-awon, kag gindayaw niya ang Dios sang langit. Nagsiling sia"
                },
                "20": {
                    "verse_nr": "20",
                    "verse": "\u201cDayawon ang Dios sa walay katubtoban,\nmaalam sia kag gamhanan!"
                },
                "21": {
                    "verse_nr": "21",
                    "verse": "Sia ang nagagahom sang mga tion kag mga panahon,\nsia ang nagapahamtang kag nagapukan sang mga hari.\nSia ang nagahatag sang kaalam kag paghangop."
                },
                "22": {
                    "verse_nr": "22",
                    "verse": "Ginapahayag niya ang madalom kag tinago nga mga butang,\nnahibaluan niya ang natago sa kadudulman,\nkag sia gid ginalikupan sang kapawa."
                },
                "23": {
                    "verse_nr": "23",
                    "verse": "Ginadayaw ko kag ginapasidunggan ikaw, O Dios sang akon mga katigulangan.\nGinhatagan mo ako sang kaalam kag kusog,\nginsabat mo ang akon pangamuyo\nkag ginpahayag sa amon kon ano ang isiling sa hari.\u201d"
                },
                "24": {
                    "verse_nr": "24",
                    "verse": "Gani si Daniel nagkadto kay Arioc nga amo ang gintugyanan sa pagpatay sa mga palamangkutan sang hari. Ginsingganan niya sia, \u201cIndi sila pagpatya. Dalha ako sa hari, kag sugiran ko sia kon ano ang kahulogan sang iya damgo.\u201d"
                },
                "25": {
                    "verse_nr": "25",
                    "verse": "Sa gilayon gindala ni Arioc si Daniel sa atubang ni Haring Nabucodonosor kag nagsiling sia sa hari, \u201cNasapwan ko nga ang isa ka bihag nga taga-Judea makasugid sa imo, Mahal nga Hari, sang kahulogan sang imo damgo.\u201d"
                },
                "26": {
                    "verse_nr": "26",
                    "verse": "Ang hari nagsiling kay Daniel nga ginatawag man kay Beltesasar, \u201cMasugiran mo bala ako kon ano ang akon damgo kag kon ano ang kahulogan sini?\u201d"
                },
                "27": {
                    "verse_nr": "27",
                    "verse": "Si Daniel nagsabat, \u201cMahal nga Hari, wala sing mangin-alamon, madyikero, manughimalad, ukon manugpakot nga makasugid sa imo sina."
                },
                "28": {
                    "verse_nr": "28",
                    "verse": "Pero may Dios sa langit nga nagapahayag sang mga misteryo. Ginpahibalo niya ikaw, Mahal nga Hari, kon ano ang matabo sa palaabuton. Amo ini ang damgo, ang imo palanan-awon nga imo nakita samtang nagakatulog ikaw."
                },
                "29": {
                    "verse_nr": "29",
                    "verse": "\u201cSang nagakatulog ikaw, Mahal nga Hari, nagdamgo ka nahanungod sang palaabuton, kag ang Dios nga nagapahayag sang mga misteryo, nagpakita sa imo sang magakahanabo."
                },
                "30": {
                    "verse_nr": "30",
                    "verse": "Karon, ini nga misteryo ginpahayag sa akon indi tungod nga ako mas maalam pa sang sa iban nga mga tawo, kundi agod makahibalo ikaw, Mahal nga Hari, sang kahulogan sang imo damgo, kag mahangpan mo ang mga panghunahuna nga nag-abot sa imo."
                },
                "31": {
                    "verse_nr": "31",
                    "verse": "\u201cMahal nga Hari, sa imo palanan-awon nakita mo ang isa ka daku nga estatwa nga nagatindog sa imo atubang nga nagaidlak kag masilaw kag makahaladlok tan-awon."
                },
                "32": {
                    "verse_nr": "32",
                    "verse": "Ang ulo sini nahimo sa puraw nga bulawan, ang dughan kag mga kamot nahimo sa pilak, kag ang hawak kag balikawang nahimo sa bronsi."
                },
                "33": {
                    "verse_nr": "33",
                    "verse": "Ang mga paa nahimo sa salsalon, kag ang mga batiis kag mga tiil sini nahimo sa salsalon kag tisa."
                },
                "34": {
                    "verse_nr": "34",
                    "verse": "Samtang nagatan-aw ka sa sini nga estatwa, ang isa ka daku nga bato nga wala gid sing may nagtandog natiphag gikan sa pil-as kag nag-igo sang estatwa sa mga tiil sini nga salsalon kag tisa, kag nadugmok ini."
                },
                "35": {
                    "verse_nr": "35",
                    "verse": "Sa gilayon ang salsalon, tisa, saway, pilak, kag bulawan nagkaladugmok kag nanginkaangay sang yab-ok sa linasan nga duta sa panahon sang tingadlaw. Ginpalid ini tanan sang hangin kag indi na ini makita. Pero ang bato nagtubo nga nanginbukid kag nagtabon sang bug-os nga duta."
                },
                "36": {
                    "verse_nr": "36",
                    "verse": "\u201cAmo ini ang damgo. Karon sugiran ko ikaw, Mahal nga Hari, sang kahulogan sini."
                },
                "37": {
                    "verse_nr": "37",
                    "verse": "Mahal nga Hari, ikaw ang pinakagamhanan sa tanan nga mga hari. Ang Dios sang langit naghimo sa imo nga hari kag naghatag sa imo sing gahom, kusog, kag kadungganan."
                },
                "38": {
                    "verse_nr": "38",
                    "verse": "Ginpagahom niya ikaw sa bug-os nga duta nga may mga pumoluyo kag sa tanan nga mga kasapatan kag mga kapispisan. Ikaw amo ang ulo nga bulawan."
                },
                "39": {
                    "verse_nr": "39",
                    "verse": "Ang madason sa imo nga ginharian indi pareho kagamhanan sang imo ginharian, kag sa tapos sini ang ikatlo nga ginharian nga bronsi magagahom sa bug-os nga duta."
                },
                "40": {
                    "verse_nr": "40",
                    "verse": "Dayon may magatindog nga ikap-at nga ginharian nga subong kabakod sang salsalon. Subong nga ang salsalon nagadugmok kag nagaligis sang tanan, ini magadugmok kag magaligis sang nahauna nga mga ginharian."
                },
                "41": {
                    "verse_nr": "41",
                    "verse": "Nakita mo man nga ang mga tiil kag mga tudlo may bahin nga tisa kag may bahin nga salsalon. Ini nagakahulogan nga ini nga ginharian mapihak. Ang ginharian may kabakod nga pareho sang salsalon, tungod kay may salsalon ini nga namisklahan sang tisa."
                },
                "42": {
                    "verse_nr": "42",
                    "verse": "Ang mga tudlo sa tiil, nga ang isa ka bahin salsalon kag ang isa ka bahin tisa, nagakahulogan nga ini nga ginharian may bahin nga mabakod, kag may mga maluya."
                },
                "43": {
                    "verse_nr": "43",
                    "verse": "Nakita mo man nga ang salsalon namisklahan sing tisa. Nagakahulogan ini nga ang mga pangulo sini nga ginharian magatinguha sa pag-isa sang ila mga panimalay paagi sa pag-inasawahay, pero indi nila mahimo ini, subong nga ang salsalon indi mamiskla sa tisa."
                },
                "44": {
                    "verse_nr": "44",
                    "verse": "Sa sadto nga panahon nga ang mga hari nagagahom, ang Dios sang langit magapatindog sing ginharian nga wala sing katapusan. Ina nga ginharian indi gid madaog, kundi magalaglag sing bug-os sang tanan nga mga ginharian kag ini magapadayon sa wala sing katubtoban."
                },
                "45": {
                    "verse_nr": "45",
                    "verse": "Nakita mo kon daw ano ang pagkatiphag sang bato gikan sa pil-as bisan nga wala sing may nagtandog sini, kag sang pag-igo sang bato sa estatwa nga nahimo sa salsalon, bronsi, tisa, pilak kag bulawan. Ang gamhanan nga Dios nagasugid sa imo, Mahal nga Hari, sang matabo sa palaabuton. Nasugiran ko ikaw sing tul-id sang imo damgo kag sang matuod nga kahulogan sini.\u201d"
                },
                "46": {
                    "verse_nr": "46",
                    "verse": "Dayon si Haring Nabucodonosor naghapa sa atubang ni Daniel kag nagmando nga magdulot sing mga halad kay Daniel."
                },
                "47": {
                    "verse_nr": "47",
                    "verse": "Ang hari nagsiling, \u201cAng imo Dios amo ang labing gamhanan sa tanan nga mga dios, ang Ginoo sang mga hari, kag ang nagapahayag sang mga misteryo, tungod kay nasaysay mo ini nga misteryo.\u201d"
                },
                "48": {
                    "verse_nr": "48",
                    "verse": "Dayon ginhatagan niya si Daniel sing mataas nga palangakuan, ginhatagan sing madamo kag dalagku nga mga regalo, ginpagahom sia sa bug-os nga probinsya sang Babilonia, kag ginhimo sia nga pangulo sang tanan nga mga palamangkutan sang hari."
                },
                "49": {
                    "verse_nr": "49",
                    "verse": "Sa pangabay ni Daniel, ang hari naghimo kay Sadrac, Mesac, kag Abednego nga mga manugdumala sang mga bulohaton sa probinsya sang Babilonia, samtang nagpabilin si Daniel sa palasyo sang hari."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Si Haring Nabucodonosor nagpahimo sing estatwa nga bulawan nga nobenta ka tapak ang kataason kag siyam ka tapak ang kasangkaron, kag ginpatindog niya ini sa patag sang Dura sa probinsya sang Babilonia."
                },
                "2": {
                    "verse_nr": "2",
                    "verse": "Dayon ang hari nagmando nga ang tanan niya nga mga opisyales magtipon sing tingob: mga prinsipe, mga gobernador, kabulig nga mga gobernador, mga kumisyonado, mga tesorero, mga hukom, mga pangulo, kag ang iban pa nga mga opisyales sang mga probinsya. Ini sila gintipon sa pagtambong sang paghalad sang estatwa nga ginpatindog ni Haring Nabucodonosor."
                },
                "3": {
                    "verse_nr": "3",
                    "verse": "Gani ini tanan nga mga opisyales nagtipon sa pagtambong sang paghalad sang estatwa kag nagtindog sila sa atubangan sini."
                },
                "4": {
                    "verse_nr": "4",
                    "verse": "Ang manugpahibalo nagsinggit sa mabaskog nga tingog, \u201cMga tawo sang tanan nga mga kapungsoran, halin sa nagkalainlain nga mga rasa kag nagahambal sang nagkalainlain nga mga linggwahe!"
                },
                "5": {
                    "verse_nr": "5",
                    "verse": "Mabatian ninyo ang tunog sang mga trumpeta, nga pagasundan sang pagtukar sang mga klarinete, lira, bandolina, kag arpa, dayon ang iban nga mga instrumento magabuylog. Sa pagsugod sang musika, magasaludo kag magasimba kamo sa estatwa nga bulawan nga ginpatindog ni Haring Nabucodonosor."
                },
                "6": {
                    "verse_nr": "6",
                    "verse": "Ang bisan sin-o nga indi magsaludo kag magsimba pagaihaboy gilayon sa horno nga nagadabadaba.\u201d"
                },
                "7": {
                    "verse_nr": "7",
                    "verse": "Gani sang pagkabati nila sang tunog sang mga instrumento, ang mga tawo sang tanan nga mga kapungsoran, sang nagkalainlain nga mga rasa kag linggwahe nagsaludo kag nagsimba sa bulawan nga estatwa nga ginpatindog ni Haring Nabucodonosor."
                },
                "8": {
                    "verse_nr": "8",
                    "verse": "Karon pila sang mga taga-Babilonia ang naghimulos sini nga kahigayunan sa pagsumbong sa mga Judio."
                },
                "9": {
                    "verse_nr": "9",
                    "verse": "Nagsiling sila kay Haring Nabucodonosor, \u201cKabay nga magkabuhi ka sing malawig, Mahal nga Hari!"
                },
                "10": {
                    "verse_nr": "10",
                    "verse": "Nagmando ka, Mahal nga Hari, nga sa pagtunog sang musika ang tanan magsaludo kag magsimba sa estatwa nga bulawan."
                },
                "11": {
                    "verse_nr": "11",
                    "verse": "Ang bisan sin-o nga indi magsaludo kag magsimba sini ihaboy sa horno nga nagadabadaba."
                },
                "12": {
                    "verse_nr": "12",
                    "verse": "May pila ka mga Judio nga ginpadumala mo sang probinsya sang Babilonia nga amo sanday Sadrac, Mesac, kag Abednego nga wala nagatuman sang imo mando, Mahal nga Hari. Wala sila nagasimba sa imo dios, ukon nagaluhod sa estatwa nga bulawan nga imo ginpatindog.\u201d"
                },
                "13": {
                    "verse_nr": "13",
                    "verse": "Dayon ang hari nagsilabo sa kaakig kag nagmando sia nga pagadalhon sa iya atubang ining tatlo ka tawo."
                },
                "14": {
                    "verse_nr": "14",
                    "verse": "Nagsiling sia sa ila, \u201cSadrac, Mesac, kag Abednego, matuod bala nga indi kamo magsimba sa akon dios kag magluhod sa estatwa nga bulawan nga akon ginpatindog?"
                },
                "15": {
                    "verse_nr": "15",
                    "verse": "Karon, sa pagkabati gid ninyo sang tunog sang mga trumpeta, klarinete, lira, bandolina, arpa, kag sang iban nga mga instrumento, sa gilayon magsaludo kamo kag magsimba sa estatwa. Kon indi kamo, sa gilayon ihaboy kamo sa horno nga nagadabadaba. Nagahunahuna bala kamo nga may iban pa nga dios nga makaluwas sa inyo?\u201d"
                },
                "16": {
                    "verse_nr": "16",
                    "verse": "Si Sadrac, si Mesac, kag si Abednego nagsabat, \u201cMahal nga Hari, indi kami mag-apin sang amon kaugalingon."
                },
                "17": {
                    "verse_nr": "17",
                    "verse": "Kon ang Dios nga amon ginaalagad makasarang sa pagluwas sa amon gikan sa horno nga nagadabadaba kag gikan sa imo gahom, ti, luwason niya kami."
                },
                "18": {
                    "verse_nr": "18",
                    "verse": "Pero bisan indi sia magluwas sa amon pat-od gid, O Mahal nga Hari, nga indi kami magsimba sa imo dios, kag indi kami magluhod sa bulawan nga estatwa nga imo ginpatindog.\u201d"
                },
                "19": {
                    "verse_nr": "19",
                    "verse": "Dayon si Nabucodonosor nagbalingaso kag nagpalamula sa kaakig kay Sadrac, Mesac kag Abednego. Ginmanduan niya ang iya mga tinawo sa pag-init sang horno sing pito ka pilo sang sa kinaandan nga kainit."
                },
                "20": {
                    "verse_nr": "20",
                    "verse": "Dayon ginsugo niya ang labing makusog nga mga tawo sa iya mga hangaway sa paggapos sang tatlo ka tawo kag sa paghaboy sa ila sa horno nga nagadabadaba."
                },
                "21": {
                    "verse_nr": "21",
                    "verse": "Gani gingapos nila sila nga may bayu, kapa, kalo kag iban pa, kag ginhaboy sila sa horno nga nagadabadaba."
                },
                "22": {
                    "verse_nr": "22",
                    "verse": "Karon, tungod kay ang mando sang hari gintuman gid suno sa iya ginsiling, ang horno tama gid kainit, kag ang kalayo nagsunog sang mga tawo nga nagdala sa ila sa horno."
                },
                "23": {
                    "verse_nr": "23",
                    "verse": "Dayon si Sadrac, si Mesac, kag si Abednego nga gingapos pa nagtupa sa tunga sang horno nga may nagadabadaba nga kalayo."
                },
                "24": {
                    "verse_nr": "24",
                    "verse": "Si Nabucodonosor nagtindog gulpi sa daku nga katingala. Ginpamangkot niya ang iya mga palamangkutan, \u201cIndi bala tatlo ka tawo ang gingapos ta kag ginhaboy sa horno nga nagadabadaba?\u201d\nNagsabat sila, \u201cHuo, Mahal nga Hari.\u201d"
                },
                "25": {
                    "verse_nr": "25",
                    "verse": "Nagpamangkot sia, \u201cKaron, ngaa apat ka tawo ang ginatan-aw ko nga nagadayandayan sa kalayo. Wala sila magapos, kag wala man sila maano, kag ang ikap-at daw isa ka anak sang mga dios!\u201d"
                },
                "26": {
                    "verse_nr": "26",
                    "verse": "Gani si Nabucodonosor nagpalapit sa pwertahan sang horno nga nagadabadaba kag nagpanawag, \u201cSadrac! Mesac! Abednego! Mga alagad sang Labing Mataas nga Dios! Gwa kamo!\u201d Sa gilayon naggwa sila."
                },
                "27": {
                    "verse_nr": "27",
                    "verse": "Ang tanan nga mga prinsipe, mga gobernador, kabulig nga mga gobernador kag ang iban nga mga opisyales sang hari nagtipon sa pagtan-aw sini nga mga tawo, nga wala maano sang kalayo. Ang ila mga buhok wala masirab, ang ila mga bayu wala masunog, kag wala gid sila bisan baho lang sang aso."
                },
                "28": {
                    "verse_nr": "28",
                    "verse": "Ang hari nagsiling, \u201cDayawon ang Dios nanday Sadrac, Mesac, kag Abednego! Ginpadala niya ang iya anghel kag ginluwas ining mga tawo nga nagaalagad kag nagasalig sa iya. Wala sila magtuman sang akon mando kag ginbutang nila ang ila kabuhi sa katalagman sang sa magluhod sila kag magsimba sa iban nga dios luas sa ila Dios."
                },
                "29": {
                    "verse_nr": "29",
                    "verse": "\u201cKag karon nagamando ako nga ang bisan sin-o nga tawo sang bisan ano man nga pungsod, rasa ukon linggwahe nga indi magtahod sa Dios nanday Sadrac, Mesac, kag Abednego, pagahiwahiwaon kag ang iya balay pagagub-on. Wala na sing iban nga dios nga makaluwas kaangay sini.\u201d"
                },
                "30": {
                    "verse_nr": "30",
                    "verse": "Kag ang hari naghatag kanday Sadrac, Mesac, kag Abednego sing mataas nga mga palangakuan sa probinsya sang Babilonia."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Si Haring Nabucodonosor nagpadala sing sulat sa mga tawo sang tanan nga mga pungsod, rasa, kag linggwahe sa kalibutan:\nNagsiling sia: \u201cMga pag-abiabi!"
                },
                "2": {
                    "verse_nr": "2",
                    "verse": "Ginakalipay ko ang pagsugid sa inyo nahanungod sang mga katingalahan kag mga milagro nga ginpahayag sa akon sang Labing Mataas nga Dios."
                },
                "3": {
                    "verse_nr": "3",
                    "verse": "\u201cDaw ano ka dalagku sang mga katingalahan nga ginpakita sang Dios sa aton!\nDaw ano ka gamhanan sang mga milagro nga iya ginahimo!\nAng Dios magahari sa walay katubtoban, magagahom sia sa gihapon."
                },
                "4": {
                    "verse_nr": "4",
                    "verse": "\u201cAko, nagakabuhi sing malinong sa akon palasyo nga nagaagom sing daku nga kauswagan."
                },
                "5": {
                    "verse_nr": "5",
                    "verse": "Pero nagdamgo ako sing makahaladlok kag nakakita ako sing makakulogmat nga mga palanan-awon samtang nagakatulog ako."
                },
                "6": {
                    "verse_nr": "6",
                    "verse": "Ginpatawag ko ang tanan nga mga palamangkutan sang hari sa Babilonia agod masugiran nila ako kon ano ang kahulogan sang akon damgo."
                },
                "7": {
                    "verse_nr": "7",
                    "verse": "Gani ang tanan nga mga manughimalad, mga madyikero, mga mangin-alamon, mga manugpakot gindala sa akon. Ginsugiran ko sila sang akon damgo, pero indi sila makasaysay sang kahulogan sini sa akon."
                },
                "8": {
                    "verse_nr": "8",
                    "verse": "Dayon nagkadto sa akon si Daniel nga ginahingalanan man Beltesasar nga amo ang ngalan sang akon dios. Ang espiritu sang balaan nga mga dios yara sa iya, gani ginsugiran ko sia kon ano ang akon damgo. Ginsingganan ko sia"
                },
                "9": {
                    "verse_nr": "9",
                    "verse": "Beltesasar, pangulo sang mga manughimalad, nakahibalo ako nga ang espiritu sang balaan nga mga dios yara sa imo, kag ikaw nakahangop sang tanan nga mga misteryo. Amo ini ang akon damgo. Sugiri ako kon ano ang kahulogan sini."
                },
                "10": {
                    "verse_nr": "10",
                    "verse": "\u201cSamtang nagakatulog ako, may palanan-awon ako sang isa ka mataas nga kahoy sa tunga sang duta."
                },
                "11": {
                    "verse_nr": "11",
                    "verse": "Nagdaku ini nga nagdaku tubtob nga naglambot sa langit kag makit-an ini sang tanan sa bug-os nga kalibutan."
                },
                "12": {
                    "verse_nr": "12",
                    "verse": "Ang iya mga dahon matahom, kag madamo ang iya mga bunga nga sarang makapakaon sang tanan nga mga tawo sa bug-os nga kalibutan. Ang talunon nga mga sapat nagpahuway sa iya landong, ang mga pispis nagpugad sa iya mga sanga, kag ang tanan nga nagakabuhi nga tinuga nagkaon sang iya bunga."
                },
                "13": {
                    "verse_nr": "13",
                    "verse": "\u201cSamtang nagapainuino ako nahanungod sang palanan-awon nakita ko ang isa ka anghel nga manugbantay nga nagkunsad halin sa langit."
                },
                "14": {
                    "verse_nr": "14",
                    "verse": "Ginpahibalo niya ini sa mabaskog nga tingog, \u2018Pukana ninyo ang kahoy kag pang-utdon ang mga sanga sini. Panguhaa ang mga dahon kag laptaha ang mga bunga sini. Tabuga ang mga sapat gikan sa idalom sini kag ang mga pispis gikan sa iya mga sanga."
                },
                "15": {
                    "verse_nr": "15",
                    "verse": "Pero ibilin ang tuod sa duta, kag butangan sing pikit nga salsalon kag bronsi sa palibot sini. Bayai ini sa latagon upod sa hilamon.\n\u201c\u2018Patun-ogi ini nga tawo, kag paestara sia upod sa mga sapat kag mga tanom."
                },
                "16": {
                    "verse_nr": "16",
                    "verse": "Madulaan sia sang panghunahuna sang tawo, kag sa sulod sang pito ka tuig ang iya panghunahuna mangin-iya sang sapat."
                },
                "17": {
                    "verse_nr": "17",
                    "verse": "Amo ini ang ginsiling sang mga anghel nga manugbantay. Gani ang tanan nga mga tawo bisan diin dapat makahibalo nga ang Labing Mataas nga Dios may gahom sa tanan nga mga ginharian sang mga tawo. Sarang niya mahimo nga hari ang bisan sin-o nga iya luyag, bisan pa ang pinakakubos sang mga tawo.\u2019\u201d"
                },
                "18": {
                    "verse_nr": "18",
                    "verse": "Si Haring Nabucodonosor nagsiling, \u201cAmo ini ang damgo ko. Karon, Beltesasar, sugiri ako sang kahulogan sini. Wala sing isa sang akon palamangkutan sa akon ginharian nga makasugid sa akon, pero ikaw makasugid tungod kay ang espiritu sang balaan nga mga dios yara sa imo.\u201d"
                },
                "19": {
                    "verse_nr": "19",
                    "verse": "Karon si Daniel nga ginatawag man Beltesasar, natublag gid kag naurongan. Ang hari nagsiling sa iya, \u201cBeltesasar, indi ka magpatublag sa damgo kag sang kahulogan sini.\u201d\nSi Beltesasar nagsabat, \u201cMahal nga Hari, maayo kuntani nga ang damgo kag ang iya kahulogan manginpara sa imo mga kaaway kag indi para sa imo."
                },
                "20": {
                    "verse_nr": "20",
                    "verse": "Ang mataas kag mabakod nga kahoy naglambot sa langit kag makita ini sang tanan sa kalibutan."
                },
                "21": {
                    "verse_nr": "21",
                    "verse": "Ang iya mga dahon matahom, kag ang iya bunga sarang makapakaon sang tanan nga mga tawo sa bug-os nga kalibutan. Ang talunon nga mga sapat nagpahuway sa landong sini, kag ang mga pispis nagpugad sa iya mga sanga."
                },
                "22": {
                    "verse_nr": "22",
                    "verse": "\u201cMahal nga Hari, ikaw amo ang kahoy. Mataas ikaw kag mabakod. Naggamhanan ka gid nga naglambot sa langit, kag naggahom ka sa bug-os nga kalibutan."
                },
                "23": {
                    "verse_nr": "23",
                    "verse": "Samtang nagatan-aw ka, Mahal nga Hari, may anghel nga manugbantay nga nagkunsad gikan sa langit kag nagsiling, \u2018Pukana ang kahoy kag pang-utdon ini, pero pabay-i ang tuod sa duta. Butangi ini sing pikit nga salsalon kag bronsi, kag pabay-i ini sa latagon upod sa mga hilamon. Patun-ogi ini nga tawo, kag bayai lang sia didto upod sa mga sapat sa sulod sang pito ka tuig.\u2019"
                },
                "24": {
                    "verse_nr": "24",
                    "verse": "\u201cMahal nga Hari, amo ini ang kahulogan sang imo damgo. Amo ini ang ginsiling sang Labing Mataas nga Dios nga matabo sa imo."
                },
                "25": {
                    "verse_nr": "25",
                    "verse": "Pagatabugon ka gikan sa katilingban sang mga tawo kag magaestar ka upod sa mga sapat nga talunon. Sa sulod sang pito ka tuig magakaon ka sang hilamon kaangay sang baka, kag magatulog ka sa wayang sa diin pagatun-ogan ka. Dayon magakilala ka nga ang Labing Mataas nga Dios nagagahom sa tanan nga mga ginharian sang mga tawo, kag mahimo niya nga hari ang bisan sin-o nga luyag niya."
                },
                "26": {
                    "verse_nr": "26",
                    "verse": "Ang anghel nagmando nga bayaan lang ang tuod sa duta. Ini nagakahulogan nga manginhari ka liwat kon kilalahon mo nga ang Dios nagagahom sa bug-os nga kalibutan."
                },
                "27": {
                    "verse_nr": "27",
                    "verse": "Gani, Mahal nga Hari, sunda ang akon ginasiling. Mag-untat ka sa pagpakasala kag himua ang matarong kag magmaluloy-on ka sa mga imol. Dayon magapadayon ka sa pag-uswag.\u201d"
                },
                "28": {
                    "verse_nr": "28",
                    "verse": "Ini tanan natabo kay Haring Nabucodonosor."
                },
                "29": {
                    "verse_nr": "29",
                    "verse": "Sa tapos ang dose ka bulan, sang nagadayandayan sia sa hardin sa atop sang iya palasyo sa Babilonia"
                },
                "30": {
                    "verse_nr": "30",
                    "verse": "nagsiling sia, \u201cTan-awa kon daw ano ka daku sang Babilonia! Ginhimo ko ini nga akon siudad sa pagpakita sang akon gahom kag kusog, himaya kag pagkahalangdon.\u201d"
                },
                "31": {
                    "verse_nr": "31",
                    "verse": "Wala pa gani sia makatapos hambal, may tingog gikan sa langit nga nagsiling: \u201cHaring Nabucodonosor, pamatii ang akon hambal! Ang imo ginharian ginakuha karon sa imo."
                },
                "32": {
                    "verse_nr": "32",
                    "verse": "Pagatabugon ka gikan sa katilingban sang mga tawo kag magaestar ka upod sa mga sapat nga talunon. Magakaon ka sing hilamon kaangay sang baka sa sulod sang pito ka tuig. Dayon magakilala ka nga ang Labing Mataas nga Dios may gahom sa mga ginharian sang mga tawo, kag mahimo niya nga hari ang bisan sin-o nga luyag niya.\u201d"
                },
                "33": {
                    "verse_nr": "33",
                    "verse": "Sa gilayon napamatud-an ini. Si Nabucodonosor gintabog gikan sa katilingban sang mga tawo kag nagkaon sia sang hilamon kaangay sang baka. Gintun-ogan ang iya lawas, kag ang iya buhok nagtubo nga pareho kalaba sang mga bulbol sang agila kag ang iya mga kuko naglaba kaangay sang mga kuko sang pispis."
                },
                "34": {
                    "verse_nr": "34",
                    "verse": "Ang hari nagsiling, \u201cSang matapos ang pito ka tuig, nagtangla ako sa langit, kag ang akon maayo nga panghunahuna nagbalik. Gindayaw ko ang Labing Mataas nga Dios kag ginpasidunggan kag ginhimaya ko ang isa nga nagakabuhi sa walay katubtoban.\n\u201cMagagahom sia sa walay katubtoban,\nkag ang iya ginharian magapadayon sa gihapon."
                },
                "35": {
                    "verse_nr": "35",
                    "verse": "Ang mga tawo sa kalibutan bali wala sa iya,\nang mga anghel sa langit kag ang mga tawo sa duta\nyara sa idalom sang iya gahom.\nWala sing may makapamatok sang iya kabubot-on\nukon makausisa sang iya ginahimo."
                },
                "36": {
                    "verse_nr": "36",
                    "verse": "\u201cSang magbalik ang akon maayo nga panghunahuna, ang himaya sang akon ginharian, ang akon kadungganan, kag ang akon pagkahalangdon gin-uli sa akon. Ang akon mga palamangkutan kag ang akon halangdon nga mga opisyales nag-abiabi sa akon, kag gin-uli sa akon ang akon harianon nga gahom nga may labaw pa nga kadungganan sang sa una."
                },
                "37": {
                    "verse_nr": "37",
                    "verse": "\u201cKag karon, ako, si Nabucodonosor, nagadayaw, nagapasidungog, kag nagahimaya sa Hari sang Langit. Ang tanan nga iya ginahimo matarong. Wala sia sing may ginapasulabi, kag ginapaubos niya ang bisan sin-o nga nagapabugal.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Isa ka gab-i si Haring Belsasar nag-agda sang 1,000 ka mga dungganon nga mga tawo sa isa ka daku nga bangkite, kag nag-ininom sila sang bino."
                },
                "2": {
                    "verse_nr": "2",
                    "verse": "Sang nagaininom sila, si Belsasar nagmando sa pagkuha sang mga kupa kag mga yahong nga pilak kag bulawan nga gindala sang iya amay nga si Nabucodonosor halin sa Templo sa Jerusalem. Ginpakuha ini sang hari agod nga sia, ang iya dungganon nga mga bisita, ang iya mga asawa, kag ang iya mga babayi, makainom sa amo nga ilimnan."
                },
                "3": {
                    "verse_nr": "3",
                    "verse": "Sa gilayon ang mga kupa kag mga yahong nga bulawan gindala sa ila kag ila ini gin-imnan."
                },
                "4": {
                    "verse_nr": "4",
                    "verse": "Nag-inom sila sang bino kag nagdayaw sa mga dios nga nahimo sa bulawan, pilak, bronsi, salsalon, kahoy kag bato."
                },
                "5": {
                    "verse_nr": "5",
                    "verse": "Sa hinali, may isa ka kamot sang tawo nga nagpakita kag nagsulat sa dingding sang palasyo sa diin ang suga masanag kaayo. Nakita sang hari ang kamot samtang nagasulat ini."
                },
                "6": {
                    "verse_nr": "6",
                    "verse": "Nagpalanglapsi sia, kag hinadlukan gid sa bagay nga ang iya mga tuhod nagkulurog."
                },
                "7": {
                    "verse_nr": "7",
                    "verse": "Nagsinggit sia nga dalhon sa iya ang mga madyikero, ang mga mangin-alamon, kag ang mga manugpakot. Sang pagsulod nila ang hari nagsiling sa ila, \u201cAng bisan sin-o nga makabasa sini nga sinulat kag makasugid sa akon kon ano ang kahulogan sini pabayuan ko sang granate nga bayu sang hari, pakulintasan ko sang bulawan nga kulintas sa pagpasidungog sa iya, kag mangin-ikatlo sa gahom sa ginharian.\u201d"
                },
                "8": {
                    "verse_nr": "8",
                    "verse": "Ang tanan nga mga palamangkutan sang hari nag-abot, pero wala sing isa sa ila nga makabasa sang sinulat ukon makasugid sa hari kon ano ang kahulogan sini."
                },
                "9": {
                    "verse_nr": "9",
                    "verse": "Gani si Haring Belsasar natublag kag nagpalanglapsi pa gid, kag ang iya mga dungganon nga mga opisyales indi makahibalo kon ano ang ila himuon."
                },
                "10": {
                    "verse_nr": "10",
                    "verse": "Ang rayna nga iloy sang hari nakabati sang kinagahod sang hari kag sang iya dungganon nga mga opisyales, gani nagsulod sia sa lugar nga ginahiwatan sang bangkite. Nagsiling sia, \u201cKabay nga magkabuhi ka sa gihapon, Mahal nga Hari! Kon mahimo indi ka magkatublag kag indi ka magpalanglapsi."
                },
                "11": {
                    "verse_nr": "11",
                    "verse": "May isa ka tawo sa imo ginharian nga may espiritu sang balaan nga mga dios. Sang hari pa ang imo amay, ini nga tawo nagpakita sing maayo nga panimuot, ihibalo, kag kaalam kaangay sang kaalam sang mga dios. Kag si Haring Nabucodonosor nga imo amay naghimo sa iya nga pangulo sang mga manughimalad, mga madyikero, mga mangin-alamon kag mga manugpakot."
                },
                "12": {
                    "verse_nr": "12",
                    "verse": "May pinasahi sia nga abilidad kag kaalam kag makahibalo sia magsaysay sang mga damgo, magsabat sang mga paktakon, kag magpaathag sang mga misteryo. Gani ipatawag ini nga tawo nga si Daniel nga ginhingalanan sang hari kay Beltesasar kag ipasaysay sa iya kon ano ang kahulogan sini tanan.\u201d"
                },
                "13": {
                    "verse_nr": "13",
                    "verse": "Sa gilayon si Daniel gindala sa atubang sang hari. Ang hari nagsiling sa iya, \u201cIkaw bala si Daniel, ang isa sang mga bihag nga Judio nga gindala halin sa Judea sang akon amay nga hari?"
                },
                "14": {
                    "verse_nr": "14",
                    "verse": "Nakabati ako nga ang espiritu sang mga dios yara sa imo kag ikaw may abilidad, ihibalo kag kaalam."
                },
                "15": {
                    "verse_nr": "15",
                    "verse": "Ang mga palamangkutan kag mga madyikero gindala diri sa pagbasa sang nasulat kag sugiran ako kon ano ang kahulogan sini, pero indi sila makahibalo."
                },
                "16": {
                    "verse_nr": "16",
                    "verse": "Karon nakabati ako nga mahibal-an mo ang tinago nga mga kahulogan kag makasaysay ka sang mga misteryo. Kon mabasa mo ini nga sinulat kag kon masugiran mo ako sang kahulogan sini, pabayuan ko ikaw sang granate nga bayu sang hari, pakulintasan ko ikaw sang kulintas nga bulawan sa pagpasidungog sa imo, kag mangin-ikatlo ka sa gahom sa ginharian.\u201d"
                },
                "17": {
                    "verse_nr": "17",
                    "verse": "Si Daniel nagsabat, \u201cDira na lang sa imo ang imo mga regalo, ukon ihatag ina sa iban. Pero basahon ko para sa imo, Mahal nga Hari, kon ano ang nasulat kag sugiran ko ikaw kon ano ang kahulogan sini."
                },
                "18": {
                    "verse_nr": "18",
                    "verse": "\u201cAng Labing Mataas nga Dios naghimo sa imo amay nga si Nabucodonosor nga isa ka gamhanan nga hari kag ginhatagan sia sing kadungganan kag pagkahalangdon."
                },
                "19": {
                    "verse_nr": "19",
                    "verse": "Tama sia ka gamhanan, gani ang mga tawo sang tanan nga mga pungsod, rasa, kag mga linggwahe nagkahadlok kag nagkurog sa iya. Kon gusto niya nga patyon ang isa ka tawo ginapatay niya, kon gusto niya nga mabuhi ang isa ka tawo iya ini ginahimo. Ginapasidunggan ukon ginapakahuy-an niya ang bisan sin-o nga gusto niya."
                },
                "20": {
                    "verse_nr": "20",
                    "verse": "Pero tungod nga nagbugalon sia kag nagpatig-a sang iya ulo, kag nagpamintas, ginpahalin sia sa pagkahari kag nadulaan sia sing kadungganan."
                },
                "21": {
                    "verse_nr": "21",
                    "verse": "Gintabog sia gikan sa katilingban sang mga tawo, kag ang iya panghunahuna nanginkaangay sang iya sang sapat. Nag-estar sia upod sa talunon nga mga asno, nagkaon sang hilamon kaangay sang baka, kag nagtulog sa wayang nga wala sing may makaapin sa iya sa tun-og. Sang ulihi ginkilala niya nga ang Labing Mataas nga Dios nagagahom sa tanan nga mga ginharian sang mga tawo, kag ginahimo niya nga hari ang bisan sin-o nga luyag niya."
                },
                "22": {
                    "verse_nr": "22",
                    "verse": "\u201cKag ikaw nga iya anak wala magpaubos sang imo kaugalingon, bisan nga nahibaluan mo ini tanan."
                },
                "23": {
                    "verse_nr": "23",
                    "verse": "Naghimo ka sang mga butang nga batok sa Ginoo sang langit, kag gindala mo diri ang mga kupa kag mga yahong nga ginkuha halin sa iya Templo. Ikaw, ang imo dungganon nga mga opisyales, ang imo mga asawa, kag ang imo mga babayi nag-inom sing bino sa sini nga mga gamit kag gindayaw ninyo ang mga dios nga nahimo sa bulawan, pilak, bronsi, salsalon, kahoy, kag bato\u2014mga dios nga indi makabati, indi makakita kag indi makahibalo bisan ano. Pero wala mo ginpasidunggi ang Dios nga nagagahom sang imo kabuhi kag sang tanan nga imo ginahimo."
                },
                "24": {
                    "verse_nr": "24",
                    "verse": "Amo ini ang kabangdanan kon ngaa ang Dios nagpadala sang kamot sa pagsulat sini nga mga pulong."
                },
                "25": {
                    "verse_nr": "25",
                    "verse": "\u201cAmo ini ang ginsulat: \u2018Numero, numero, kabug-at, pagbahinbahin.\u2019"
                },
                "26": {
                    "verse_nr": "26",
                    "verse": "Karon amo ini ang ila kahulogan: ang numero nagakahulogan nga ang Dios nag-isip na sang mga inadlaw sang imo ginharian kag gintapos na niya ini"
                },
                "27": {
                    "verse_nr": "27",
                    "verse": "ang kabug-at nagakahulogan nga gintimbang na ikaw kag nasapwan nga tama ikaw kamag-an"
                },
                "28": {
                    "verse_nr": "28",
                    "verse": "ang mga pagbahinbahin nagakahulogan nga ang imo ginharian ginbahinbahin na kag ginhatag ini sa mga Midianhon kag mga Persianhon.\u201d"
                },
                "29": {
                    "verse_nr": "29",
                    "verse": "Sa gilayon si Belsasar nagmando sa iya mga tinawo nga pabayuan si Daniel sang granate nga bayu sang hari kag pakulintasan sang bulawan sa pagpasidungog sa iya. Kag ginhimo niya sia nga ikatlo sa gahom sa ginharian."
                },
                "30": {
                    "verse_nr": "30",
                    "verse": "Sa amo gid nga gab-i si Belsasar nga hari sa Babilonia ginpatay"
                },
                "31": {
                    "verse_nr": "31",
                    "verse": "kag si Dario nga Midianhon nag-agaw sang ginharian. Si Dario nagaedad na sing sesentay dos ka tuig."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Si Dario nagpili sing 120 ka mga gobernador sa pagdumala sang bug-os niya nga ginharian."
                },
                "2": {
                    "verse_nr": "2",
                    "verse": "Dayon ginpili niya si Daniel kag ang duha pa ka tawo sa pagdumala sang mga gobernador kag sa pag-atipan sang mga butang para sa kaayuhan sang hari."
                },
                "3": {
                    "verse_nr": "3",
                    "verse": "Sa wala madugay si Daniel nagpakita nga mas maayo sia magdumala sang sa iban nga mga manugdumala kag mga gobernador. Tungod kay labaw sia sa iban sa abilidad, ginpakamaayo sang hari ang pagpadumala sa iya sang bug-os nga ginharian."
                },
                "4": {
                    "verse_nr": "4",
                    "verse": "Dayon ang iban nga mga manugdumala kag mga gobernador nagtinguha sa pagpangita sing sayop sa pagdumala ni Daniel sa ginharian. Pero indi sila makakita sing sayop ukon kalainan, tungod kay si Daniel masaligan kag wala maghimo sing bisan ano nga sayop ukon malain."
                },
                "5": {
                    "verse_nr": "5",
                    "verse": "Gani nagsiling sila sa isa kag isa, \u201cWala kita sing makita nga sarang masumbong batok kay Daniel kon indi nahanungod sa iya pagtuluohan.\u201d"
                },
                "6": {
                    "verse_nr": "6",
                    "verse": "Gani nagkadto sila sa hari kag nagsiling, \u201cHaring Dario, kabay nga magkabuhi ka sa gihapon!"
                },
                "7": {
                    "verse_nr": "7",
                    "verse": "Kami tanan nga nagadumala sang imo ginharian: mga manugdumala, mga gobernador, kabulig nga mga gobernador, kag mga palamangkutan, nagkasugot nga ikaw, Mahal nga Hari, magmando kag ipatuman gid ini. Magmando ka nga sa sulod sang traynta ka adlaw wala sing pagatugotan nga magpangamuyo sing bisan ano sa bisan kay sin-o nga dios ukon sa bisan kay sin-o nga tawo luas sa imo, Mahal nga Hari. Ang bisan sin-o nga maglapas sini nga mando pagaihaboy sa lungib sang mga leon."
                },
                "8": {
                    "verse_nr": "8",
                    "verse": "Gani kon mahimo, Mahal nga Hari, maghimo ka sini nga mando kag pirmahi ini, kag ipatuman ini kaangay sang mga kasugoan sang mga Midianhon kag mga Persianhon, nga indi na maislan.\u201d"
                },
                "9": {
                    "verse_nr": "9",
                    "verse": "Gani si Haring Dario nagpirma sang mando."
                },
                "10": {
                    "verse_nr": "10",
                    "verse": "Pagkahibalo ni Daniel nga ang mando napirmahan na, nagpauli sia. Sa naibabaw nga kwarto sang iya balay may mga bintana nga nagaatubang sa Jerusalem. Subong sang ginahimo niya pirme nagluhod sia didto nga bukas ang mga bintana kag nagpangamuyo sa Dios sing tatlo ka beses sa isa ka adlaw."
                },
                "11": {
                    "verse_nr": "11",
                    "verse": "Dayon yadto nga mga tawo nagpanilag kay Daniel nga nagapangamuyo sa Dios"
                },
                "12": {
                    "verse_nr": "12",
                    "verse": "kag tanan sila nagkadto sa hari sa pagsumbong kay Daniel. Nagsiling sila, \u201cMahal nga Hari, nagpirma ka sang mando nga sa masunod nga traynta ka adlaw ang bisan sin-o nga magpangamuyo sing bisan ano sa kay bisan sin-o nga dios ukon tawo, luas sa imo, pagaihaboy sa lungib sang mga leon.\u201d\nAng hari nagsabat, \u201cHuo, isa ini ka mando nga dapat gid tumanon, kaangay ini sang mga kasugoan sang mga Midianhon kag mga Persianhon nga indi maislan.\u201d"
                },
                "13": {
                    "verse_nr": "13",
                    "verse": "Dayon nagsugid sila sa hari, \u201cSi Daniel, ang isa ka bihag halin sa Juda, wala nagatahod sa imo, Mahal nga Hari, ukon nagatuman sang imo ginmando. Nagapangamuyo sia gihapon sing tatlo ka beses sa isa ka adlaw.\u201d"
                },
                "14": {
                    "verse_nr": "14",
                    "verse": "Sang pagkabati sang hari sini, natublag gid sia kag nagtinguha sia sa pagpangita sing paagi tubtob sa kahapunanon sa pagluwas kay Daniel."
                },
                "15": {
                    "verse_nr": "15",
                    "verse": "Dayon ang mga tawo nagbalik sa hari kag nagsiling sa iya, \u201cMahal nga Hari, nakahibalo ikaw nga suno sa mga kasugoan sang Media kag Persia, wala sing mando ang hari nga sarang maislan.\u201d"
                },
                "16": {
                    "verse_nr": "16",
                    "verse": "Dayon ang hari nagmando nga dakpon si Daniel kag ihaboy sa lungib sang mga leon. Nagsiling sia kay Daniel, \u201cKabay nga ang imo Dios nga imo ginaalagad sing matutom magluwas sa imo.\u201d"
                },
                "17": {
                    "verse_nr": "17",
                    "verse": "Nagkuha sila sing bato kag gintakop sa baba sang lungib. Ginmarkahan sang hari ang bato sang iya harianon nga selyo kag sang selyo sang iya dungganon nga mga tawo agod wala sing may makaluwas kay Daniel."
                },
                "18": {
                    "verse_nr": "18",
                    "verse": "Dayon ang hari nagbalik sa palasyo kag sa bilog nga gab-i wala sia magkaon ukon maghimo sang masunson niya nga ginahimo nga pagpangalipay. Indi gid sia makatulog."
                },
                "19": {
                    "verse_nr": "19",
                    "verse": "Sang kaagahon ang hari nagbangon kag nagdalidali pakadto sa lungib."
                },
                "20": {
                    "verse_nr": "20",
                    "verse": "Sang malapit na sia, nagsinggit sia sa daku nga kasubo, \u201cDaniel, alagad sang buhi nga Dios! Naluwas bala ikaw sang Dios nga imo ginaalagad sing matutom gikan sa mga leon?\u201d"
                },
                "21": {
                    "verse_nr": "21",
                    "verse": "Si Daniel nagsabat, \u201cMahal nga Hari, kabay nga magkabuhi ka sa gihapon!"
                },
                "22": {
                    "verse_nr": "22",
                    "verse": "Ang Dios nagpadala sang iya anghel sa pagpakipot sa mga baba sang leon agod nga indi nila ako maano. Ginhimo niya ini tungod kay nakahibalo sia nga wala ako sing sala, kag tungod kay wala ako sing malain nga nahimo sa imo, Mahal nga Hari.\u201d"
                },
                "23": {
                    "verse_nr": "23",
                    "verse": "Ang hari nalipay gid kag nagmando sia nga kuhaon si Daniel sa lungib. Gani ginkuha nila sia kag nakita nila nga wala gid sia maano kay nagsalig sia sa Dios."
                },
                "24": {
                    "verse_nr": "24",
                    "verse": "Dayon ang hari nagmando nga ang tanan nga mga tawo nga nagsumbong kay Daniel pagaihaboy sa lungib sang mga leon upod sa ila mga asawa kag mga kabataan. Wala pa gani sila makatupa sa idalom sang lungib, ang mga leon nagsalo na sa ila kag nag-usap sang ila mga tul-an."
                },
                "25": {
                    "verse_nr": "25",
                    "verse": "Dayon si Haring Dario nagsulat sa mga tawo sang tanan nga mga pungsod, rasa, kag linggwahe sa bug-os nga duta. Amo ini ang iya sulat:\n\u201cPag-abiabi!"
                },
                "26": {
                    "verse_nr": "26",
                    "verse": "Nagamando ako nga sa bug-os ko nga ginharian ang tanan magkahadlok kag magtahod sa Dios ni Daniel.\n\u201cBuhi sia nga Dios\nkag magagahom sa walay katubtoban.\nAng iya ginharian indi gid malaglag,\nkag ang iya gahom walay katapusan."
                },
                "27": {
                    "verse_nr": "27",
                    "verse": "Nagaluwas sia kag nagatabang,\nnagahimo sia sing mga katingalahan kag mga milagro sa langit kag sa duta.\nGinluwas niya si Daniel sa gahom sang mga leon.\u201d"
                },
                "28": {
                    "verse_nr": "28",
                    "verse": "Si Daniel nag-uswag sang paghari ni Dario kag ni Ciro nga Persianhon."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Sang nahauna nga tuig sang paghari ni Belsasar sang Babilonia, nagdamgo ako kag nakakita sang isa ka palanan-awon sa kagab-ihon. Ginsulat ko ini, kag yari ang nasulat"
                },
                "2": {
                    "verse_nr": "2",
                    "verse": "nahanungod sang akon nakita sadto nga gab-i:\nMay mga hangin nga nagahuyop gikan sa aminhan, bagatnan, sidlangan kag nakatundan kag nagalaslas ini sa kadaygan sang dagat."
                },
                "3": {
                    "verse_nr": "3",
                    "verse": "Ang apat ka dalagku nga mga sapat naggwa sa dagat, nga ang kada-isa sa ila lainlain ang hitsura."
                },
                "4": {
                    "verse_nr": "4",
                    "verse": "Ang nahauna daw leon kag may mga pakpak pareho sang agila. Samtang nagatan-aw ako, ang mga pakpak nakuha. Ang sapat ginhakwat kag ginpatindog sa iya duha ka mga tiil kaangay sang isa ka tawo. Dayon ginhatagan sia sang panghunahuna nga iya sang tawo."
                },
                "5": {
                    "verse_nr": "5",
                    "verse": "Ang ikaduha nga sapat daw uso kon tan-awon nga nagatindog sa iya duha ka pangulihi nga mga tiil. May ginataban sia nga tatlo ka gusok, kag may isa ka tingog nga nagsiling sa iya, \u201cSigi, busga ang imo kaugalingon sang karne!\u201d"
                },
                "6": {
                    "verse_nr": "6",
                    "verse": "Samtang nagatan-aw ako nakita ko ang isa pa ka sapat. Daw pareho ini sang leopardo, pero sa iya likod may apat ka mga pakpak kaangay sang mga pakpak sang pispis. May apat ini ka ulo, kag may awtoridad sa paggahom."
                },
                "7": {
                    "verse_nr": "7",
                    "verse": "Samtang nagatan-aw ako nakita ko ang ikap-at nga sapat. Ini nga sapat makahaladlok, makakulogmat kag gamhanan. Ang iya ngipon dalagku nga mga salsalon, kag nagdugmok kag naghalunhon sang iya mga biktima kag nagtasak sa ila. Indi ini kaangay sang iban nga mga sapat. Ini iya may napulo ka sungay"
                },
                "8": {
                    "verse_nr": "8",
                    "verse": "kag samtang ginahimutaran ko ang mga sungay, nakita ko ang isa ka diutay nga sungay nagtubo kag nagpungal sang tatlo ka mga sungay nga yadto na didto. Ini nga sungay may mga mata sang tawo kag may baba, kag nagahambal sing hinambog."
                },
                "9": {
                    "verse_nr": "9",
                    "verse": "Samtang nagatan-aw ako, may ginbutang didto nga mga trono. Ang isa nga nagakabuhi sing walay katapusan nagpungko sa isa sang mga trono. Ang iya mga bayu maputi kaangay sang yelo kag ang iya buhok kaangay sang bulbol sang karnero. Ang iya trono makasililaw kag may mga rueda nga nagadabadaba nga kalayo kag"
                },
                "10": {
                    "verse_nr": "10",
                    "verse": "ang kalayo nagakawigit gikan sa sini. May mga linibo ka mga tawo didto sa pag-alagad sa iya, kag mga minilyon ka mga tawo nagtindog sa atubang niya. Ang paghukom nagsugod kag ang mga libro ginbuksan."
                },
                "11": {
                    "verse_nr": "11",
                    "verse": "Samtang nagatan-aw ako mabatian ko pa ang diutay nga sungay nga nagapabugal. Nakita ko nga ang ikap-at nga sapat ginpatay kag ang iya lawas ginhaboy sa kalayo kag ginsunog."
                },
                "12": {
                    "verse_nr": "12",
                    "verse": "Ang iban nga mga sapat ginkuhaan sing gahom, pero gintugotan sila sa pagkabuhi sa malip-ot nga tion."
                },
                "13": {
                    "verse_nr": "13",
                    "verse": "Sa akon palanan-awon sa sadto nga gab-i, may nakita ako nga daw tawo. Nagapalapit sia sa akon nga ginalikupan sang panganod, kag nagkadto sia sa isa nga nagakabuhi sing walay katapusan kag gindala sia sa iya presensya."
                },
                "14": {
                    "verse_nr": "14",
                    "verse": "Dayon ginhatagan sia sing awtoridad, kadungganan, kag harianon nga gahom, agod nga ang mga tawo sang tanan nga mga pungsod, rasa, kag linggwahe magaalagad sa iya. Ang iya gahom magapadayon sa walay katubtoban, kag ang iya ginharian wala sing katapusan."
                },
                "15": {
                    "verse_nr": "15",
                    "verse": "Hinadlukan kag natublag gid ako sang mga palanan-awon nga akon nakita."
                },
                "16": {
                    "verse_nr": "16",
                    "verse": "Nagkadto ako sa isa sang mga nagatindog didto kag ginpangabay ko sia sa pagsaysay sadto tanan. Gani ginsugiran niya ako sang kahulogan sadto."
                },
                "17": {
                    "verse_nr": "17",
                    "verse": "Nagsiling sia, \u201cIning apat ka dalagku nga mga sapat amo ang apat ka mga ginharian nga magatindog sa duta."
                },
                "18": {
                    "verse_nr": "18",
                    "verse": "Kag ang mga tawo sang Labing Mataas nga Dios magabaton sing harianon nga gahom nga mangin-ila sa walay katapusan.\u201d"
                },
                "19": {
                    "verse_nr": "19",
                    "verse": "Dayon luyag ko pa gid mahibal-an ang nahanungod sang ikap-at nga sapat nga tuhay sang sa iban, pero makahaladlok, nga ang iya mga ngipon salsalon kag ang iya mga kuko bronsi. Gindugmok niya kag ginhalunhon ang iya mga biktima kag gintasak sila."
                },
                "20": {
                    "verse_nr": "20",
                    "verse": "Kag luyag ko mahibal-an ang nahanungod sang napulo ka mga sungay sa iya ulo, kag ang isa ka sungay nga nagtubo sang ulihi kag nagpungal sang tatlo ka mga sungay. May mga mata ini kag baba kag nagahambal sing hinambog. Mas makahaladlok ini sang sa iban."
                },
                "21": {
                    "verse_nr": "21",
                    "verse": "Samtang nagatan-aw ako, ang sungay nagpakig-away sa mga tawo sang Dios kag nadaog niya sila."
                },
                "22": {
                    "verse_nr": "22",
                    "verse": "Dayon ang isa nga nagakabuhi sa walay katapusan nag-abot kag nagpamatbat pabor sa mga tawo sang Labing Mataas nga Dios. Nag-abot ang tion nga ang mga tawo sang Dios magabaton sang harianon nga gahom."
                },
                "23": {
                    "verse_nr": "23",
                    "verse": "Amo ini ang kasaysayan nga ginhatag sa akon: \u201cAng ikap-at nga sapat amo ang ikap-at nga ginharian diri sa duta nga lain sang sa iban nga mga ginharian. Magadugmok ini sang bug-os nga duta kag magatasak sini."
                },
                "24": {
                    "verse_nr": "24",
                    "verse": "Ang napulo ka mga sungay amo ang napulo ka mga hari nga magagahom sa sadto nga ginharian. Dayon ang isa ka hari magatindog nga lain gid sang sa nahauna nga mga hari, kag magapukan sang tatlo ka mga hari."
                },
                "25": {
                    "verse_nr": "25",
                    "verse": "Magahambal sia batok sa Labing Mataas nga Dios kag magapigos sang mga tawo sang Dios. Magatinguha sia sa pagbaylo sang ila mga kasugoan sa pagtuluohan kag sang ila mga piesta, kag ang mga tawo sang Dios magapaidalom sa iya gahom sa sulod sang tatlo kag tunga ka tuig."
                },
                "26": {
                    "verse_nr": "26",
                    "verse": "Dayon ang langitnon nga korte magahukom, kag magakuha sang iya gahom kag magalaglag sa iya sing bug-os."
                },
                "27": {
                    "verse_nr": "27",
                    "verse": "Ang gahom kag kadungganan sang tanan nga mga ginharian sa duta igahatag sa mga tawo sang Labing Mataas nga Dios. Ang ila harianon nga gahom wala sing katapusan kag ang tanan nga manuggahom sa duta magaalagad kag magatuman sa ila.\u201d"
                },
                "28": {
                    "verse_nr": "28",
                    "verse": "Amo ini ang katapusan sang akon ginsugid. Kinulbaan gid ako kag nagpalanglapsi, pero ginhuptan ko lang ini sa akon kaugalingon."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Sa ikatlo nga tuig sang paghari ni Belsasar nakakita ako sang ikaduha nga palanan-awon."
                },
                "2": {
                    "verse_nr": "2",
                    "verse": "Sa palanan-awon nakita ko sa hinali ang akon kaugalingon nga yara sa napadiran nga siudad sang Susa sa probinsya sang Elam. Nagatindog ako sadto sa tupad sang Suba sang Ulai."
                },
                "3": {
                    "verse_nr": "3",
                    "verse": "Didto sa tupad sang suba nakita ko ang isa ka karnero nga lalaki. May duha ini ka malaba nga mga sungay, kag ang isa nga ulihi lang magtubo mas malaba pa sang sa nahauna."
                },
                "4": {
                    "verse_nr": "4",
                    "verse": "Nakita ko nga ang karnero nagapanungay sa nakatundan, sa aminhan, kag sa bagatnan. Wala sing sapat nga makapugong sa iya ukon makapalagyo sa iya gahom. Ginhimo niya ang luyag niya kag nagbugalon sia."
                },
                "5": {
                    "verse_nr": "5",
                    "verse": "Sang nagapalibog ako kon ano ang kahulogan sini, ang isa ka kanding nga lalaki nag-abot nga nagadalagan halin sa katundan. Nagalabad lang sia nga ang iya mga tiil wala nagadapat sa duta. May isa sia ka pinasahi nga sungay sa gintung-an sang iya duha ka mga mata."
                },
                "6": {
                    "verse_nr": "6",
                    "verse": "Nagpalapit sia sa karnero nga may duha ka sungay nga nakita ko nga nagatindog sa tupad sang suba, kag dinalasa niya ang karnero sa bug-os niya nga kusog."
                },
                "7": {
                    "verse_nr": "7",
                    "verse": "Nagtan-aw ako sang iya pagsungay sa karnero. Naakig gid sia gani sinungay niya ang karnero kag napungal ang duha ka mga sungay sang karnero. Ang karnero wala sing kusog sa pagbato, gani natumba sia sa duta kag gintasak ini. Wala gid sing may makatabang sa iya."
                },
                "8": {
                    "verse_nr": "8",
                    "verse": "Ang kanding nagbugalon kag nagbugalon pa gid, pero sang yara sia sa putokputokan sang iya gahom ang iya sungay napungal. Sa lugar sini nga sungay nagtubo ang apat ka pinasahi nga mga sungay nga nagapuntariya sa nagkalainlain nga mga lugar."
                },
                "9": {
                    "verse_nr": "9",
                    "verse": "Ang isa ka diutay nga sungay nagtubo sa isa sang apat ka mga sungay. Nagpakita ini sang iya kusog nga naglambot pa nabagatnan kag nasidlangan, kag padulong sa Duta nga Ginsaad."
                },
                "10": {
                    "verse_nr": "10",
                    "verse": "Nagdugang pa gid ang iya kusog nga sarang na sia makasalakay sang mga hangaway sang langit, sang mga bituon kag iya ginpangdagdag sa duta ang iban nga mga bituon kag gintasak ini."
                },
                "11": {
                    "verse_nr": "11",
                    "verse": "Ginbatuan pa gani niya ang Prinsipe sang mga hangaway sa langit, ginpauntat niya ang mga halad nga ginahalad adlaw-adlaw sa Prinsipe, kag gindagtaan niya ang Templo."
                },
                "12": {
                    "verse_nr": "12",
                    "verse": "Ang mga tawo nagpakasala didto sa baylo nga magdulot sila adlaw-adlaw sang mga halad, kag ang matuod nga pagtuluohan ginhaboy sa duta. Ang sungay nagmadinalag-on sa tanan niya nga ginhimo."
                },
                "13": {
                    "verse_nr": "13",
                    "verse": "Dayon nabatian ko ang isa ka anghel nga nagpamangkot sa isa ka anghel, \u201cTubtob san-o bala magapadayon ang nagkahanabo sa palanan-awon? Tubtob san-o pa bala magapadayon ining makakulogmat nga sala sa baylo sang mga adlaw-adlaw nga halad, kag ang pagtasak sang mga hangaway sang langit kag sang Templo?\u201d"
                },
                "14": {
                    "verse_nr": "14",
                    "verse": "Nabatian ko ang isa ka anghel nga nagsabat, \u201cMagapadayon ini sa sulod sang 1,150 ka gab-i kag adlaw, sa diin ang mga halad sa gab-i kag sa aga indi pag-idulot. Dayon ang Templo pagapatindugon liwat.\u201d"
                },
                "15": {
                    "verse_nr": "15",
                    "verse": "Nagtinguha ako sa paghangop sang kahulogan sang palanan-awon. Sa hinali ang isa nga daw tawo nagtindog sa atubang ko."
                },
                "16": {
                    "verse_nr": "16",
                    "verse": "Nabatian ko ang tingog nga nagpanawag gikan sa Suba sang Ulai nga nagasiling, \u201cGabriel, isaysay sa iya ang kahulogan sang iya nakita.\u201d"
                },
                "17": {
                    "verse_nr": "17",
                    "verse": "Si Gabriel nag-abot kag nagtindog sa tupad ko, kag kinulbaan ako sa bagay nga natumba ako sa duta.\nNagsiling sia sa akon, \u201cTawo nga mamalatyon, hangpa ang kahulogan sini. Ang palanan-awon may kaangtanan sa katapusan sang kalibutan.\u201d"
                },
                "18": {
                    "verse_nr": "18",
                    "verse": "Samtang nagahambal sia nalipong ako kag natumba sa duta. Gin-uyatan niya ako kag ginpabangon"
                },
                "19": {
                    "verse_nr": "19",
                    "verse": "kag nagsiling, \u201cGinapakita ko sa imo ang maabutan sang kaakig sang Dios. Ang palanan-awon may kaangtanan sa katapusan nga panahon."
                },
                "20": {
                    "verse_nr": "20",
                    "verse": "\u201cAng karnero nga lalaki nga nakita mo nga may duha ka mga sungay amo ang mga ginharian sang Media kag Persia."
                },
                "21": {
                    "verse_nr": "21",
                    "verse": "Ang kanding amo ang ginharian sang Gresia kag ang pinasahi nga sungay sa gintung-an sang iya mga mata amo ang nahauna nga hari."
                },
                "22": {
                    "verse_nr": "22",
                    "verse": "Ang apat ka mga sungay nga nagtubo sang mapungal ang nahauna nga sungay amo ang apat ka mga ginharian nga magabahinbahin sa sina nga pungsod, pero indi sila pareho kakusog sang nahauna nga ginharian."
                },
                "23": {
                    "verse_nr": "23",
                    "verse": "\u201cKon ang katapusan sadto nga mga ginharian malapit na, kag nagmalaut gid sila nga dapat silutan, magagahom ang isa ka hari nga matig-a sing ulo, mapintas kag madaya."
                },
                "24": {
                    "verse_nr": "24",
                    "verse": "Magabakod sia, pero indi sa iya kaugalingon nga gahom. Magapanglaglag sia kag magamadinalag-on sa tanan nga iya ginahimo. Laglagon niya ang gamhanan nga mga tawo kag ang mga tawo sang Dios."
                },
                "25": {
                    "verse_nr": "25",
                    "verse": "Tungod kay maabtik sia, magamadinalag-on sia sa iya mga pagpangdaya. Magapabugal sia sang iya kaugalingon kag magalaglag sang madamo nga mga tawo nga wala sing paandam. Magabato sia bisan sa pinakagamhanan nga Hari, pero pagalaglagon sia indi paagi sa gahom sang tawo."
                },
                "26": {
                    "verse_nr": "26",
                    "verse": "Ini nga palanan-awon nahanungod sang mga halad sa gab-i kag sa aga nga ginsaysay sa imo matuman. Karon hupti ini sing tago lang, tungod kay madugay pa kag ini nga palanan-awon matuman.\u201d"
                },
                "27": {
                    "verse_nr": "27",
                    "verse": "Natublag gid ako kag indi maayo ang akon pamatyag sa sulod sang pila ka adlaw. Sang ulihi nagbangon ako kag nagbalik sa bulohaton nga ginhatag sa akon sang hari. Pero naglibog gid ang akon ulo nahanungod sang palanan-awon kag indi ko mahangpan yadto."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Si Dario nga Midianhon nga anak ni Ahasuero naggahom sa ginharian sang Babilonia."
                },
                "2": {
                    "verse_nr": "2",
                    "verse": "Sang nahauna nga tuig sang iya paghari, nagtuon ako sang balaan nga mga libro kag nagpanumdom nahanungod sang setenta ka tuig nga ang Jerusalem magapabilin nga guba, subong sang ginsiling sang GINOO kay Jeremias nga propeta."
                },
                "3": {
                    "verse_nr": "3",
                    "verse": "Kag nagpangamuyo ako sing hanuot gid sa GINOO nga Gamhanan, nagpakitluoy sa iya, nagpuasa, nagbayo sing sako, kag nagpungko sa abo."
                },
                "4": {
                    "verse_nr": "4",
                    "verse": "Nagpangamuyo ako sa GINOO nga akon Dios kag gintuad ko ang mga sala sang akon mga kasimanwa.\nNagsiling ako, \u201cO Ginoong Dios, gamhanan ikaw kag ginapasidunggan namon ikaw. Ginatuman mo ang imo kasugtanan kag nagapakita ka sing malig-on nga paghigugma sa mga nagahigugma sa imo kag nagatuman sang imo sugo."
                },
                "5": {
                    "verse_nr": "5",
                    "verse": "\u201cNagpakasala kami, naghimo kami sing malaut, kag nagsayop. Wala kami magtuman sang imo mga sugo kag nagtalikod kami sa pagkamatarong nga ginpakita mo sa amon."
                },
                "6": {
                    "verse_nr": "6",
                    "verse": "Wala gid kami magpamati sa imo mga alagad nga mga propeta, nga sa imo ngalan naghambal sa amon mga hari, amon mga pangulo, amon mga katigulangan, kag sa amon bug-os nga pungsod."
                },
                "7": {
                    "verse_nr": "7",
                    "verse": "Ikaw, Ginoo, matarong sa gihapon, kag kami tanan nagginawi sing makahuloya. Matuod ini sa amon tanan nga nagaestar sa Judea kag sa Jerusalem, kag sa tanan nga mga Israelinhon nga imo ginpaalaplaag sa mga pungsod nga malapit kag malayo tungod kay nagbiya sila sa imo."
                },
                "8": {
                    "verse_nr": "8",
                    "verse": "Ang amon mga hari, ang amon mga pangulo, kag ang amon mga katigulangan nagginawi sing makahuloya kag nagpakasala batok sa imo, O Ginoo."
                },
                "9": {
                    "verse_nr": "9",
                    "verse": "Maluloy-on ka kag mapinatawaron, bisan nagpamatok kami sa imo."
                },
                "10": {
                    "verse_nr": "10",
                    "verse": "Wala kami magpamati sa imo, O GINOO nga amon Dios, sang ginsingganan mo kami sa pagkabuhi suno sa mga kasugoan nga ginhatag mo sa amon paagi sa imo mga alagad nga mga propeta."
                },
                "11": {
                    "verse_nr": "11",
                    "verse": "Ang bug-os nga Israel naglapas sang imo mga kasugoan kag indi magpamati sang imo ginsiling. Nagpakasala kami batok sa imo gani ginpadal-an mo kami sang mga kalautan nga nasulat sa Kasugoan ni Moises nga imo alagad."
                },
                "12": {
                    "verse_nr": "12",
                    "verse": "Ginhimo mo ang ginsiling mo nga imo himuon sa amon kag sa amon mga pangulo. Ginsilutan mo ang Jerusalem sing labi sang sa iban nga mga siudad diri sa duta."
                },
                "13": {
                    "verse_nr": "13",
                    "verse": "Nabaton namon ang tanan nga silot nga ginasiling sa Kasugoan ni Moises. Kag bisan karon, O GINOO nga amon Dios, wala kami magtinguha sa paglipay sa imo paagi sa pagbiya sang amon mga sala ukon sa pagsunod sang imo kamatuoran."
                },
                "14": {
                    "verse_nr": "14",
                    "verse": "Ikaw, O GINOO nga amon Dios, handa sa pagsilot sa amon, kag ginsilutan mo kami, tungod kay ang tanan nga imo ginahimo matarong kag wala kami magpamati sa imo."
                },
                "15": {
                    "verse_nr": "15",
                    "verse": "\u201cO Ginoo nga amon Dios, nagpakita ka sang imo gahom paagi sa imo pagpagwa sang imo mga tawo sa Ehipto, kag ang imo gahom madumdoman sa gihapon. Nagpakasala kami kag nakahimo sing sayop."
                },
                "16": {
                    "verse_nr": "16",
                    "verse": "Gin-apinan mo kami sang una, gani indi ka na magkaakig sa Jerusalem. Imo ini siudad, ang imo balaan nga bukid. Ang tanan nga mga tawo sang kaingod nga mga pungsod nagapakanubo sang Jerusalem kag sa imo mga tawo tungod sang amon mga sala kag sang malaut nga ginhimo sang amon mga katigulangan."
                },
                "17": {
                    "verse_nr": "17",
                    "verse": "O Dios, pamatii ang akon pangamuyo kag pag-ampo. Patinduga liwat ang imo Templo nga naguba, patinduga ini agod ang tanan makahibalo nga ikaw ang Dios."
                },
                "18": {
                    "verse_nr": "18",
                    "verse": "Pamatii kami, O Dios. Talupangda kami kag tamda ang amon palaligban kag ang pag-antos sang siudad nga nagadala sang imo ngalan. Nagapangamuyo kami sa imo tungod kay maluloy-on ka, indi tungod nga nakahimo kami sing matarong."
                },
                "19": {
                    "verse_nr": "19",
                    "verse": "O Ginoo, pamatii kami kag patawara kami. O GINOO, pamatii kami, kag himua ang nagakaigo sa gilayon! Indi ka magdugay, agod ang tanan makahibalo nga ikaw amo ang Dios! Imo ini nga siudad kag ini nga mga tawo.\u201d"
                },
                "20": {
                    "verse_nr": "20",
                    "verse": "Nagpadayon ako sa pagpangamuyo, nga nagatuad sang akon mga sala kag sang mga sala sang akon mga kasimanwa nga Israelinhon, kag nagpakitluoy ako sa GINOO nga akon Dios nga patindugon niya liwat ang iya balaan nga Templo."
                },
                "21": {
                    "verse_nr": "21",
                    "verse": "Samtang nagapangamuyo ako, si Gabriel nga akon nakita sa nahauna nga palanan-awon naglupad paidalom pakadto sa akon. Tion sadto sa pagdulot sang halad sa kahapunanon."
                },
                "22": {
                    "verse_nr": "22",
                    "verse": "Nagsiling sia, \u201cDaniel, nag-abot ako diri sa pagbulig sa imo sa paghangop sang tagna."
                },
                "23": {
                    "verse_nr": "23",
                    "verse": "Sang pag-ampo mo sa Dios, ginsabat niya ikaw. Nag-abot ako sa pagsugid sa imo sang sabat, kay ang Dios nagahigugma sa imo. Karon magpamati ka samtang ginasaysay ko ang palanan-awon."
                },
                "24": {
                    "verse_nr": "24",
                    "verse": "\u201cAng Dios nagtalana sing kalawigon nga 490 ka tuig sa paghilway sang imo mga tawo kag balaan nga siudad gikan sa sala kag kalautan. Dayon ang sala patawaron kag ang walay katubtoban nga katarungan paluntaron, agod ang palanan-awon kag ang tagna matuman kag ang balaan nga Templo mahalad liwat sa Dios."
                },
                "25": {
                    "verse_nr": "25",
                    "verse": "Talupangda kag hangpa ini: Magaligad ang kwarentay nwebe ka tuig halin sa tion sang paghatag sang mando sa pagpatindog liwat sang Jerusalem tubtob sa pag-abot sang pinili nga pangulo sang Dios. Ang Jerusalem patindugon liwat nga may mga dalan kag malig-on nga mga pamakod. Magatindog ini sa sulod sang 434 ka tuig, pero manginpanahon ini sang mga kagamo."
                },
                "26": {
                    "verse_nr": "26",
                    "verse": "Kag sa katapusan sina nga panahon, ang ginpili sang Dios nga pangulo pagapatyon sa indi matarong nga paagi. Ang siudad kag ang Templo pagagub-on sang nagagubat nga mga hangaway sang gamhanan nga pangulo. Ang katapusan magaabot kaangay sang baha, nga nagadala sang inaway kag kalaglagan nga ginmando sang Dios."
                },
                "27": {
                    "verse_nr": "27",
                    "verse": "Ina nga pangulo magahimo sing malig-on nga kasugtanan sa madamo nga mga tawo sa sulod sang pito ka tuig, kag pauntaton niya ang mga paghalad kag mga pagdulot sa sulod sang tatlo ka tuig kag tunga. Sa labing mataas nga bahin sang Templo makita ang Makakulogmat nga Kangil-aran, kag magapabilin ini didto tubtob ang isa nga nagbutang sini didto pagasilutan sang Dios suno sa gin-aman para sa iya.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Sa ikatlo nga tuig sang paghari ni Ciro sa Persia, may isa ka mensahe nga ginpahayag kay Daniel nga ginatawag man Beltesasar. Ang mensahe matuod, pero mabudlay gid hangpon. Ginsaysay ini sa iya sa isa ka palanan-awon."
                },
                "2": {
                    "verse_nr": "2",
                    "verse": "Sa sadto nga tion, nagalalaw ako sa sulod sang tatlo ka simana."
                },
                "3": {
                    "verse_nr": "3",
                    "verse": "Wala ako magkaon sang bisan ano nga maayo nga pagkaon ukon karne, wala ako mag-inom sang bino, ukon maghusay sang akon buhok tubtob nakaligad ang tatlo ka simana."
                },
                "4": {
                    "verse_nr": "4",
                    "verse": "Sang ika-24 nga adlaw sang nahauna nga bulan sang tuig nagtindog ako sa pangpang sang daku nga Suba sang Tigris."
                },
                "5": {
                    "verse_nr": "5",
                    "verse": "Nagtangla ako kag nakita ko ang isa ka tawo nga nagabayo sang lino kag may paha nga bulawan."
                },
                "6": {
                    "verse_nr": "6",
                    "verse": "Ang iya lawas nagaidlak kaangay sang isa ka malahalon nga bato. Ang iya nawong nagaidlab kaangay sang kilat, kag ang iya mga mata nagadabdab kaangay sang kalayo. Ang iya mga kamot kag mga tiil nagabadlak kaangay sang ginpahining nga bronsi, kag ang iya tingog kaangay sang ginahod sang madamo nga mga tawo."
                },
                "7": {
                    "verse_nr": "7",
                    "verse": "Ako lamang ang nakakita sang palanan-awon. Ang mga tawo nga kaupod ko wala gid sing may nakita, pero hinadlukan sila, kag nagdalagan kag nagpalanago."
                },
                "8": {
                    "verse_nr": "8",
                    "verse": "Isa lamang ako ang nabilin didto nga nagatan-aw sining makatilingala nga palanan-awon. Nadulaan ako sing kusog, kag nagbaylo ang akon guya nga wala sing may makakilala sa akon."
                },
                "9": {
                    "verse_nr": "9",
                    "verse": "Sang pagkabati ko sang iya tingog nalipong ako kag natumba sa duta nga nagahapaon."
                },
                "10": {
                    "verse_nr": "10",
                    "verse": "Dayon may isa ka kamot nga nag-uyat sa akon kag nagpabangon sa akon tubtob nakaluhod ako kag nakapanukod nga nagapalangurog gihapon."
                },
                "11": {
                    "verse_nr": "11",
                    "verse": "Ang anghel nagsiling sa akon, \u201cDaniel, ang Dios nagahigugma sa imo. Magtindog ka kag magpamati sing maayo sang akon isiling sa imo. Ginpadala ako sa imo.\u201d Sang masiling niya ini, nagtindog ako nga nagakurog gihapon."
                },
                "12": {
                    "verse_nr": "12",
                    "verse": "Dayon nagsiling sia, \u201cDaniel, indi ka magkahadlok. Ang Dios nagpamati sang imo mga pangamuyo halin sa nahauna nga adlaw nga nagtapat ikaw sa pagpaubos sang imo kaugalingon agod makahangop ka. Nag-abot ako subong sabat sa imo pangamuyo."
                },
                "13": {
                    "verse_nr": "13",
                    "verse": "Ang manugbantay nga anghel sang ginharian sang Persia nagsumpong sa akon sa sulod sang baynte uno ka adlaw. Dayon si Miguel, ang isa sang pangulo nga mga anghel, nag-abot sa pagbulig sa akon, tungod kay nabilin ako nga isahanon lang didto sa ginharian sang Persia."
                },
                "14": {
                    "verse_nr": "14",
                    "verse": "Nag-abot ako agod imo mahangpan kon ano ang matabo sa imo mga tawo sa ulihi. Ini nga palanan-awon nahanungod sang palaabuton.\u201d"
                },
                "15": {
                    "verse_nr": "15",
                    "verse": "Sang pagsiling niya sini, naurongan ako nga nagtulok sa duta kag wala makahambal."
                },
                "16": {
                    "verse_nr": "16",
                    "verse": "Dayon ang anghel nga kasubong sang isa ka tawo, nagdawhat sa akon kag nagtandog sang akon mga bibig. Nagsiling ako sa iya, \u201cIni nga palanan-awon nagapaluya gid sa akon kag indi ko mapunggan ang pagkurog."
                },
                "17": {
                    "verse_nr": "17",
                    "verse": "Kaangay ako sang isa ka ulipon sa atubang sang iya agalon. Ano ang pagpakighambal ko sa imo? Wala na gid ako sing nabilin nga kusog ukon ginhawa.\u201d"
                },
                "18": {
                    "verse_nr": "18",
                    "verse": "Sa liwat gin-uyatan niya ako, kag nagbakod ako."
                },
                "19": {
                    "verse_nr": "19",
                    "verse": "Nagsiling sia, \u201cAng Dios nagahigugma sa imo, gani indi ka magpalibog ukon magkahadlok sa bisan ano.\u201d\nSang pagsiling niya sini nagbakod pa gid ako kag nagsiling, \u201cSir, sugiri ako sang imo inugsiling. Gin-ayo mo ang akon pamatyag.\u201d"
                },
                "20": {
                    "verse_nr": "20",
                    "verse": "Nagsiling sia, \u201cNakahibalo ka bala kon ngaa nagkadto ako sa imo? Nag-abot ako sa pagpahayag sa imo kon ano ang nasulat sa Libro sang Kamatuoran. Karon dapat ako magbalik kag magpakig-away sa manugbantay nga anghel sang Persia. Sa tapos sina ang manugbantay nga anghel sang Gresia magapakita. Wala sing isa nga magabulig sa akon kundi si Miguel lamang, ang manugbantay nga anghel sang Israel."
                },
                "21": {
                    "verse_nr": "21",
                    "verse": "Nagsiling sia, \u201cNakahibalo ka bala kon ngaa nagkadto ako sa imo? Nag-abot ako sa pagpahayag sa imo kon ano ang nasulat sa Libro sang Kamatuoran. Karon dapat ako magbalik kag magpakig-away sa manugbantay nga anghel sang Persia. Sa tapos sina ang manugbantay nga anghel sang Gresia magapakita. Wala sing isa nga magabulig sa akon kundi si Miguel lamang, ang manugbantay nga anghel sang Israel."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Sia ang may katungdanan sa pagbulig kag sa pag-apin sa akon."
                },
                "2": {
                    "verse_nr": "2",
                    "verse": "Karon ang akon isugid sa imo matuod.\u201d\nAng anghel nagsiling, \u201cMay tatlo pa ka mga hari nga magagahom sa Persia, pagasundan ini sang ikap-at nga manginmanggaranon pa sang sa ila tanan. Kag kon yara na sia sa putokputokan sang iya gahom kag manggad pagahangkaton niya ang ginharian sang Gresia."
                },
                "3": {
                    "verse_nr": "3",
                    "verse": "\u201cDayon may magaabot nga isa ka hari nga isganan nga magagahom sa isa ka daku nga ginharian kag magahimo sia sang bisan ano nga luyag niya."
                },
                "4": {
                    "verse_nr": "4",
                    "verse": "Pero sang yara na sia sa putokputokan sang iya gahom, ang iya ginharian maguba kag mabahinbahin sa apat ka parti. Ang mga hari nga indi niya kaliwat amo ang magagahom sini, pero indi sila makaangkon sang gahom nga pareho sang iya gahom."
                },
                "5": {
                    "verse_nr": "5",
                    "verse": "\u201cAng hari sang Ehipto mangingamhanan. Pero ang isa sang iya mga heneral mangingamhanan pa gid kag magahari sang mas gamhanan pa nga ginharian."
                },
                "6": {
                    "verse_nr": "6",
                    "verse": "Sa tapos ang pila ka tuig, ang hari sang Ehipto magapakigdampig sa hari sang Siria, kag ipaasawa niya ang iya anak sa hari sang Siria. Pero ang ila pag-apinay indi magdugay, kag sia, ang iya bana, ang iya anak, kag ang iya mga suloguon nga nag-upod sa iya pagapatyon."
                },
                "7": {
                    "verse_nr": "7",
                    "verse": "Dayon sa indi madugay ang isa sang mga pariente sang rayna manginhari. Salakayon niya ang mga hangaway sang hari sang Siria, magasulod sia sa pamakod, kag magalutos sa ila."
                },
                "8": {
                    "verse_nr": "8",
                    "verse": "Dalhon niya balik sa Ehipto ang mga estatwa sang ila mga dios lakip ang malahalon nga mga pagkabutang nga nahimo sa bulawan kag pilak, nga nahalad sa sadto nga mga dios. Sa tapos ang mga tinuig sang paghidait"
                },
                "9": {
                    "verse_nr": "9",
                    "verse": "ang hari sang Siria magagubat sa Ehipto, pero mapilitan sia sa pag-isol."
                },
                "10": {
                    "verse_nr": "10",
                    "verse": "\u201cAng mga anak nga lalaki sang hari sang Siria magahanda para sa inaway kag magatipon sing madamo nga mga hangaway. Ang isa sa ila magapanglambas kaangay sang baha kag magapadayon sa pagsalakay sang pamakod sang mga kaaway."
                },
                "11": {
                    "verse_nr": "11",
                    "verse": "Sa iya kaakig, ang hari sang Ehipto magapakig-away batok sa hari sang Siria kag magabihag sang iya madamo nga mga hangaway."
                },
                "12": {
                    "verse_nr": "12",
                    "verse": "Magabugalon sia tungod sang iya pagdaog kag tungod sang madamo nga mga soldado nga iya ginpamatay, pero indi sia magpadayon nga madinalag-on."
                },
                "13": {
                    "verse_nr": "13",
                    "verse": "\u201cAng hari sang Siria magapauli kag magatipon sing mga hangaway nga mas madamo pa sang sa una. Kon ang nagakaigo nga tion mag-abot magabalik sia nga may madamo kag mas armado pa nga mga hangaway."
                },
                "14": {
                    "verse_nr": "14",
                    "verse": "Dayon madamo ang magarebelde sa hari sang Ehipto. Daniel, ang pila ka mapintas nga mga tawo gikan sa imo pungsod magarebelde tungod sang palanan-awon nga ila nakita, pero malutos sila."
                },
                "15": {
                    "verse_nr": "15",
                    "verse": "Gani ang hari sang Siria magakibon kag magasalakay sang napamakuran nga siudad kag ila ini agawon. Ang mga soldado sang Ehipto indi magpadayon sa pag-away, kag bisan ang labing maayo sa ila madulaan sing kusog sa pagpakig-away."
                },
                "16": {
                    "verse_nr": "16",
                    "verse": "Ang manuggubat nga Sirianhon magapagusto lang sang iya himuon sa ila kag wala gid sing may magabato. Magahari sia sa Duta nga Ginsaad kag pagagamhan niya ini sing bug-os."
                },
                "17": {
                    "verse_nr": "17",
                    "verse": "\u201cAng hari sang Siria magaplano sa pagpanggubat nga nagagamit sang bug-os niya nga hangaway. Dayon magahimo sia sing kasugtanan kag magahatag sang iya anak nga ipaasawa sa iya kaaway sa paghalit sa iya, pero ang iya plano indi magmadinalag-on."
                },
                "18": {
                    "verse_nr": "18",
                    "verse": "Sa tapos sini salakayon niya ang mga pungsod sa higad sang dagat kag madaog niya ang madamo sa ila. Pero ang isa ka dumoluong nga pangulo magalutos sa iya kag magapauntat sang iya pagpabugal. Magaantos sia tungod sang iya kabugalon."
                },
                "19": {
                    "verse_nr": "19",
                    "verse": "Ang hari magabalik sa mga pamakod sang iya kaugalingon nga duta, pero malutos sia, kag mangin-amo ini ang iya katapusan."
                },
                "20": {
                    "verse_nr": "20",
                    "verse": "\u201cMagabulos sa iya ang isa naman ka hari nga magapadala sang opisyal nga magapigos sa mga tawo paagi sa mga buhis agod sa pagdugang sang manggad sang iya ginharian. Sa malip-ot nga tion ang amo nga hari pagapatyon sa tago, kag indi sa inaway.\u201d"
                },
                "21": {
                    "verse_nr": "21",
                    "verse": "Ang anghel nagpadayon sa pagsaysay: \u201cAng madason nga hari sang Siria mangin-isa ka malaut nga tawo nga wala sing kinamatarong sa paghari, pero magaabot sia sing hinali kag pagaagawon ang gahom paagi sa daya."
                },
                "22": {
                    "verse_nr": "22",
                    "verse": "Ang bisan sin-o nga magasumpong sa iya, bisan ang Pinakamataas nga Pari sang Dios, malutos kag magakalamatay."
                },
                "23": {
                    "verse_nr": "23",
                    "verse": "Paagi sa paghimo sing mga kasugtanan dayaan niya ang iban nga mga pungsod, kag magagamhanan pa gid sia, bisan nga diutay lamang nga pungsod ang iya ginagamhan."
                },
                "24": {
                    "verse_nr": "24",
                    "verse": "Pagagubaton niya nga wala sing paandam ang isa ka probinsya nga manggaranon kag magahimo sia sang mga butang nga wala gid mahimo sang iya mga katigulangan. Dayon ipanghatag niya sa iya mga sumolunod ang mga pagkabutang nga iya naagaw sa inaway. Magaplano sia sa pagsalakay sang mga pamakod, pero sa malip-ot lamang nga tion."
                },
                "25": {
                    "verse_nr": "25",
                    "verse": "\u201cMagapangisog sia sa pagtipon sing madamo nga mga hangaway sa pagsalakay sang hari sang Ehipto, kag ang hari sang Ehipto magahanda sa pagbato nga may madamo kag makusog nga mga hangaway. Pero tungod sang pagluib, ang hari sang Ehipto indi magdaog."
                },
                "26": {
                    "verse_nr": "26",
                    "verse": "Ang iya pinakasuod nga mga palamangkutan magalaglag sa iya. Madamo sang iya mga soldado ang magakalamatay sa inaway, kag ang iya hangaway mapapas."
                },
                "27": {
                    "verse_nr": "27",
                    "verse": "Dayon ang duha ka hari magakaon sa isa lamang ka lamisa, pero ang ila mga tinutuyo malaut, kag sila nga duha magabutig sa isa kag isa. Indi nila makuha ang luyag nila, tungod kay ang nagakaigo nga tion wala pa mag-abot."
                },
                "28": {
                    "verse_nr": "28",
                    "verse": "Ang hari sang Siria magapauli nga dala ang iya napang-agaw kag nagtapat sia sa pagdula sang pagtuluohan sang mga tawo sang Dios. Magahimo sia suno sa luyag niya kag dayon magabalik sia sa iya kaugalingon nga duta."
                },
                "29": {
                    "verse_nr": "29",
                    "verse": "\u201cSa ulihi gubaton niya liwat ang Ehipto pero sa sini nga tion lain na ang matabo sang sa una."
                },
                "30": {
                    "verse_nr": "30",
                    "verse": "Ang mga taga-Roma magaabot nga nagasakay sa mga barko kag magasumpong sa iya kag magakahadlok sia.\n\u201cDayon magabalik sia nga may kaakig kag magatinguha sa pagdula sang pagtuluohan sang mga tawo sang Dios. Pagasundon niya ang laygay sang mga nagsikway sina nga pagtuluohan."
                },
                "31": {
                    "verse_nr": "31",
                    "verse": "Ang iban niya nga mga soldado magatampalas sang Templo. Pauntaton nila ang mga halad adlaw-adlaw kag ipahamtang nila ang Makakulogmat nga Kangil-aran."
                },
                "32": {
                    "verse_nr": "32",
                    "verse": "Paagi sa daya ang hari magakuha sang pagsakdag sang mga tawo nga nagbiya sang ila pagtuluohan, pero ang mga tawo nga nagasunod sa Dios magapakig-away sa iya."
                },
                "33": {
                    "verse_nr": "33",
                    "verse": "Ang maalam nga mga pangulo sang mga tawo magapaambit sang ila kaalam sa iban. Pero sa malip-ot nga tion ang iban sa ila mapatay sa inaway kag sunogon sa kalayo, kag ang iban sa ila pagaagawan sang mga pagkabutang kag prisuhon."
                },
                "34": {
                    "verse_nr": "34",
                    "verse": "Samtang nagapadayon ang pagpamatay, ang mga tawo sang Dios magabaton sing diutay nga bulig, bisan nga ang madamo sang mga nagbuylog sa ila may maiyaiyahon nga mga tinutuyo."
                },
                "35": {
                    "verse_nr": "35",
                    "verse": "Ang iban sang maalam nga mga pangulo pagapatyon. Kag tungod sini ang mga tawo pagatinloan. Magapadayon ini tubtob mag-abot ang katapusan, ang tion nga gintalana sang Dios."
                },
                "36": {
                    "verse_nr": "36",
                    "verse": "\u201cAng hari sang Siria magapagusto lang sang iya himuon. Magapabugal sia nga mas gamhanan pa sia sang sa bisan ano nga dios kag magasugid sia nga labaw pa sia sa Labing Gamhanan nga Dios. Mahimo niya ini tubtob sa tion nga pagasilutan sia sang Dios. Ang Dios magahimo sang mga butang nga iya ginpat-od nga himuon."
                },
                "37": {
                    "verse_nr": "37",
                    "verse": "Ang hari indi magsapak sang dios nga gin-alagad sang iya mga katigulangan, kag sang dios nga ginahigugma sang mga kababayin-an. Kon sa bagay, indi sia magsapak sang bisan ano nga dios, tungod kay nagahunahuna sia nga mas gamhanan pa sia sang sa ila."
                },
                "38": {
                    "verse_nr": "38",
                    "verse": "Sa baylo sini nga mga dios, pasidunggan niya ang dios nga nagaapin sang mga pamakod. Magahalad sia sing bulawan, pilak, malahalon nga mga bato kag madamo nga mga regalo sa dios nga wala gid ginsimba sang iya mga katigulangan."
                },
                "39": {
                    "verse_nr": "39",
                    "verse": "Gamiton niya ang mga tawo nga nagasimba sa iban nga dios sa pag-apin sang iya mga pamakod. Hatagan niya sing daku nga kadungganan ang mga tawo nga nagabaton sa iya subong nga pangulo, ibutang niya sila sa matag-as nga mga palangakuan, kag hatagan niya sila sing duta subong nga balos."
                },
                "40": {
                    "verse_nr": "40",
                    "verse": "\u201cKon ang panahon sang hari sang Siria dali na lang matapos, ang hari sang Ehipto magasalakay sa iya, kag magabato ang hari sang Siria sa bug-os niya nga kusog, nga nagagamit sang mga karwahi, mga kabayo, kag madamo nga mga barko. Pagasalakayon niya ang madamo nga mga pungsod kaangay sang baha."
                },
                "41": {
                    "verse_nr": "41",
                    "verse": "Pagagubaton niya ang Duta nga Ginsaad kag pamatyon niya ang linibo ka mga tawo. Pero ang mga pungsod sang Edom, Moab, kag ang nabilin sang Amon, indi maano."
                },
                "42": {
                    "verse_nr": "42",
                    "verse": "Kon salakayon niya yadto nga mga pungsod, bisan ang Ehipto indi makaluwas."
                },
                "43": {
                    "verse_nr": "43",
                    "verse": "Pagakuhaon niya ang natago nga mga manggad nga bulawan kag pilak kag ang malahalon nga mga pagkabutang sang Ehipto. Agawon niya ang Libya kag Etiopia."
                },
                "44": {
                    "verse_nr": "44",
                    "verse": "Dayon ang mga balita gikan sa sidlangan kag aminhan magapahadlok sa iya, kag magapakig-away sia sing mabangis, kag magapamatay sang madamo nga mga tawo."
                },
                "45": {
                    "verse_nr": "45",
                    "verse": "Ipahamtang niya ang iya dalagku kag harianon nga mga tolda sa gintung-an sang dagat kag bukid sa diin nagatindog ang Templo. Pero mapatay sia nga wala gid sing isa didto nga magabulig sa iya.\u201d"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ang anghel nga nagabayo sang lino nagsiling, \u201cSa sadto nga panahon, ang gamhanan nga anghel nga si Miguel, nga nagabantay sang imo mga tawo, magapakita. Dayon magaabot ang labing magamo nga panahon nga wala pa gid mahanabo halin sang pagsugod sang mga pungsod. Kon mag-abot ina nga panahon, ang tanan nga mga tawo sang imo pungsod nga ang ila mga ngalan nasulat sa libro sang Dios maluwas."
                },
                "2": {
                    "verse_nr": "2",
                    "verse": "Madamo sang mga nagkalamatay na ang mabanhaw: ang iban sa ila magakabuhi sa wala sing katapusan, kag ang iban magaagom sing walay katubtoban nga kahuloy-an."
                },
                "3": {
                    "verse_nr": "3",
                    "verse": "Ang maalam nga mga pangulo magasiga sa bug-os nga kasanag sang langit. Kag ang nagtudlo sang madamo nga mga tawo sa paghimo sang matarong magasiga kaangay sang mga bituon sa walay katubtoban."
                },
                "4": {
                    "verse_nr": "4",
                    "verse": "Nagsiling sia sa akon, \u201cKag karon, Daniel, itakop ang libro kag butangi ini sing selyo tubtob mag-abot ang katapusan nga panahon. Sa wala pa mag-abot ina nga panahon, madamo ang mga tawo nga magatinguha sa paghangop sang mga nagakahanabo.\u201d"
                },
                "5": {
                    "verse_nr": "5",
                    "verse": "Dayon nakita ko ang duha pa ka tawo nga ang kada-isa nagatindog sa tagsa ka pangpang sang suba."
                },
                "6": {
                    "verse_nr": "6",
                    "verse": "Ang isa sa ila nagpamangkot sa anghel nga nagatindog sa ilaya sang suba, \u201cTubtob pa bala san-o matapos ini nga mga makatilingala nga mga hitabo?\u201d"
                },
                "7": {
                    "verse_nr": "7",
                    "verse": "Ang anghel nagbayaw sang iya duha ka kamot pa langit kag nagpanumpa sa ngalan sang walay katubtoban nga Dios. Nabatian ko sia nga nagsiling, \u201cTatlo kag tunga pa ini ka tuig. Kon matapos na ang paghingabot sa mga tawo sang Dios, ini nga mga butang matapos na.\u201d"
                },
                "8": {
                    "verse_nr": "8",
                    "verse": "Nabatian ko ang iya ginsiling, pero wala ako makahangop sini. Gani namangkot ako, \u201cPero, ano ang katapusan sini tanan?\u201d"
                },
                "9": {
                    "verse_nr": "9",
                    "verse": "Nagsabat sia, \u201cDaniel, sarang na ikaw makalakat, tungod kay ini nga mga pulong manginsekrito kag pagataguon tubtob mag-abot ang katapusan."
                },
                "10": {
                    "verse_nr": "10",
                    "verse": "Madamo nga mga tawo ang pagatinluan. Ang malaut nga mga tawo indi makahangop, kag magapadayon sila nga malaut, pero ang mga maalam makahangop."
                },
                "11": {
                    "verse_nr": "11",
                    "verse": "\u201cHalin sa tion nga nag-untat sila sang adlaw-adlaw nga paghalad, nga amo ang tion halin sa Makakulogmat nga Kangil-aran, 1,290 ka adlaw ang magaligad."
                },
                "12": {
                    "verse_nr": "12",
                    "verse": "Malipayon yadtong nagpadayon nga matutom tubtob magligad ang 1,335 ka adlaw."
                },
                "13": {
                    "verse_nr": "13",
                    "verse": "\u201cKag ikaw, Daniel, magmatutom ka tubtob sa katapusan. Dayon mapatay ka, pero mabanhaw ka sa pagbaton sang imo balos sa katapusan sang panahon.\u201d"
                }
            }
        }
    }
}