{
    "version": "MBBHIL12",
    "book_name": "2 Corinthians",
    "book_nr": "47",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Pablo, apostol ni Cristo Jesus suno sa kabubot-on sang Dios, kag si Timoteo nga aton utod nagasulat sa iglesia sang Dios nga yara sa Corinto, kag sa tanan nga mga tumoluo sa bug-os nga probinsya sang Acaya"
                },
                "2": {
                    "verse_nr": "2",
                    "verse": "Kabay nga ang Dios nga aton Amay kag si Jesu-Cristo nga aton Ginoo maghatag sa inyo sing pagpakamaayo kag paghidait."
                },
                "3": {
                    "verse_nr": "3",
                    "verse": "Magpasalamat kita sa Dios kag Amay sang aton Ginoong Jesu-Cristo, ang maluloy-on nga Amay, ang Dios nga ginahalinan sang tanan nga bulig!"
                },
                "4": {
                    "verse_nr": "4",
                    "verse": "Ginabuligan niya kita sa tanan naton nga mga kalisdanan, agod nga paagi sa bulig nga aton nabaton sa Dios, makabulig man kita sa iban sa tanan nila nga mga kalisdanan."
                },
                "5": {
                    "verse_nr": "5",
                    "verse": "Subong nga nagaambit kita sa madamo nga mga pag-antos ni Cristo, amo man paagi kay Cristo nagaambit kita sang daku nga bulig sang Dios."
                },
                "6": {
                    "verse_nr": "6",
                    "verse": "Kon kami nagaantos, ini para sa pagbulig sa inyo kag para sa inyo kaluwasan. Kon kami nabuligan, ti kamo man nabuligan kag nahatagan sing kusog sa pagbatas nga may pagpailob sang amo man nga mga pag-antos nga amon ginabatas."
                },
                "7": {
                    "verse_nr": "7",
                    "verse": "Gani, malig-on ang amon pagsalig sa inyo. Nakahibalo kami nga subong nga kamo nagaambit sang amon mga pag-antos, kamo man nagaambit sang bulig nga amon ginabaton."
                },
                "8": {
                    "verse_nr": "8",
                    "verse": "Mga utod, luyag namon nga mahibaluan ninyo ang mga kabudlayan nga amon naagihan sa probinsya sang Asia. Ang mga palas-anon nga ginpapas-an sa amon tama gid kadako kag kabug-at, sa bagay nga wala na kami maglaom nga mabuhi pa."
                },
                "9": {
                    "verse_nr": "9",
                    "verse": "Nagbatyag kami nga indi na kami makalikaw sa kamatayon. Pero natabo ini, agod indi kami dapat magsalig sa amon kaugalingon, kundi sa Dios lamang nga nagabanhaw sang mga patay."
                },
                "10": {
                    "verse_nr": "10",
                    "verse": "Ginluwas niya kami sa daku nga katalagman sang kamatayon, kag magaluwas sia sa amon sa palaabuton. Kag nagasalig kami sa iya, nga sia magapadayon sa pagluwas sa amon"
                },
                "11": {
                    "verse_nr": "11",
                    "verse": "subong nga kamo nagabulig sa amon paagi sa inyo mga pangamuyo. Gani ang madamo nga mga pangamuyo para sa amon pagasabton sang Dios kag sia magabendisyon sa amon. Kag madamo ang magapasalamat sa iya para sa amon."
                },
                "12": {
                    "verse_nr": "12",
                    "verse": "Amo ini ang amon ginapabugal: ang amon konsensya nagapasalig sa amon nga ang amon kabuhi sa sini nga kalibutan, kag labi na gid ang amon kaangtanan sa inyo, ginagamhan sang pagkamaminatud-on kag pagkasinsero, paagi sa kaayo sang Dios, kag indi tungod sang tawhanon nga kaalam."
                },
                "13": {
                    "verse_nr": "13",
                    "verse": "Kay ang inyo lamang mabasahan kag mahangpan amo ang ginasulat namon sa inyo. Kag nagalaom ako nga mahangpan gid ninyo sing bug-os sa palaabuton"
                },
                "14": {
                    "verse_nr": "14",
                    "verse": "ang indi pa ninyo mahangpan karon, agod nga sa Adlaw ni Ginoong Jesus sarang ninyo kami mapabugal subong nga mapabugal man namon kamo."
                },
                "15": {
                    "verse_nr": "15",
                    "verse": "May pagsalig gid ako sini tanan, sa bagay nga nagplano ako una sa pagduaw sa inyo, agod nga makabaton kamo sing doble nga mga kaayuhan."
                },
                "16": {
                    "verse_nr": "16",
                    "verse": "Kay nagplano ako sa paghapit dira sa inyo sa akon pagkadto sa Macedonia kag sa paghapit liwat sa inyo sa akon pagbalik, agod sa pagpangayo sing bulig sa inyo para sa akon pagkadto sa Judea."
                },
                "17": {
                    "verse_nr": "17",
                    "verse": "Sang pagplano ko sini, nagpakita bala nga madali lang ako magbaylo? Kon nagaplano ako, ginahimo ko bala ini sa maiyaiyahon nga tinutuyo nga handa sa pagsiling, \u201cHuo\u201d ukon \u201cIndi\u201d sa amo man nga tion?"
                },
                "18": {
                    "verse_nr": "18",
                    "verse": "Subong nga ang Dios nagahambal sang matuod, ang akon saad sa inyo indi \u201cHuo\u201d kag \u201cIndi.\u201d"
                },
                "19": {
                    "verse_nr": "19",
                    "verse": "Kay si Jesu-Cristo, ang Anak sang Dios, nga ginwali namon ni Silas kag ni Timoteo sa inyo, indi \u201cHuo\u201d kag \u201cIndi\u201d sa amo man nga tion. Sa baylo, sia amo ang \u201cHuo\u201d sang Dios."
                },
                "20": {
                    "verse_nr": "20",
                    "verse": "Si Cristo amo ang kalig-unan nga ang Dios magatuman sang iya mga saad sa iya mga katawhan. Amo ini ang kabangdanan nga paagi kay Jesu-Cristo nagasiling kita \u201cKabay pa\u201d sa kadayawan sang Dios."
                },
                "21": {
                    "verse_nr": "21",
                    "verse": "Kay ang Dios gid amo ang nagapalig-on sang amon kag sang inyo kabuhi sa kay Cristo. Ang Dios gid amo ang nagpain sa aton"
                },
                "22": {
                    "verse_nr": "22",
                    "verse": "kag nagbutang sing marka sa aton nga iya kita. Sia ang naghatag sang Espiritu Santo sa aton mga tagipusoon subong nga kalig-unan sang tanan nga iya gintigana para sa aton."
                },
                "23": {
                    "verse_nr": "23",
                    "verse": "Ang Dios amo ang akon saksi. Nakahibalo sia sang akon tagipusoon! Wala ako magkadto sa Corinto agod nga malikaw kamo sa masakit nga balatyagon."
                },
                "24": {
                    "verse_nr": "24",
                    "verse": "Wala kami nagadikta sa inyo kon ano ang inyo dapat tuohan, kay nakahibalo kami nga malig-on kamo sa inyo pagtuo. Sa baylo, nagapangabudlay kami kaupod ninyo para sa inyo kalipay."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gani, ginpakamaayo ko nga indi ako magkadto sa inyo liwat sa pagpakasubo sa inyo."
                },
                "2": {
                    "verse_nr": "2",
                    "verse": "Kay kon ako ang kabangdanan sang inyo kasubo, sin-o na lang ang magalipay sa akon? Ang mga tawo lang nga akon ginpakasubo."
                },
                "3": {
                    "verse_nr": "3",
                    "verse": "Amo ina nga nagsulat ako sadto sa inyo. Wala ako luyag magkadto sa inyo kay pagapasuboon man lang ako sang mga tawo nga amo kuntani ang dapat maglipay sa akon. Kay nagasalig gid ako nga kon ako nagakalipay, ti kamo tanan nagakalipay man."
                },
                "4": {
                    "verse_nr": "4",
                    "verse": "Nagsulat ako sa inyo sa daku nga kasubo kag kasakit sang tagipusoon nga nagahilibion, indi sa pagpakasubo sa inyo, kundi sa pagpakilala sa inyo kon daw ano ang akon paghigugma sa inyo tanan."
                },
                "5": {
                    "verse_nr": "5",
                    "verse": "Karon, kon may isa nga nagpakasubo sa bisan kay sin-o, wala niya ini ginhimo sa akon, kundi sa inyo tanan, ukon sa pila lang sa inyo. Ginahambal ko ini tungod kay indi ako luyag magpatama sa sina nga tawo."
                },
                "6": {
                    "verse_nr": "6",
                    "verse": "Tuman na sa sina nga tawo nga nasilutan sia sa sini nga paagi sang kalabanan sa inyo."
                },
                "7": {
                    "verse_nr": "7",
                    "verse": "Pero karon, patawaron ninyo sia kag lipayon, agod indi sia magpangasubo sing tuman kag indi madulaan sing paglaom."
                },
                "8": {
                    "verse_nr": "8",
                    "verse": "Gani, nagapakitluoy ako sa inyo, pabatyaga ninyo sia nga inyo gid sia ginahigugma."
                },
                "9": {
                    "verse_nr": "9",
                    "verse": "Kay amo ini ang kabangdanan nga nagpadala ako sa inyo sina nga sulat: luyag ko mahibaluan kon bala nagdaog kamo sa pagtilaw, ukon handa kamo sa gihapon sa pagsunod sang akon mga ginapatuman."
                },
                "10": {
                    "verse_nr": "10",
                    "verse": "Kon ginapatawad ninyo ang isa ka tawo tungod sang iya ginhimo, ginapatawad ko man sia. Kay kon magpatawad ako\u2014ina kon nakapatawad gid man ako sang bisan ano nga sayop\u2014ginahimo ko ini tungod sa inyo, sa atubang ni Cristo"
                },
                "11": {
                    "verse_nr": "11",
                    "verse": "agod nga indi kita madaog ni Satanas, kay nakahibalo kita kon ano ang iya mga plano."
                },
                "12": {
                    "verse_nr": "12",
                    "verse": "Sang pag-abot ko sa Troas sa pagwali sang Maayong Balita nahanungod kay Cristo, nasapwan ko nga ang Ginoo naghatag sa akon sing kahigayunan sa pagpangabudlay didto."
                },
                "13": {
                    "verse_nr": "13",
                    "verse": "Pero naglibog gid ang akon ulo, tungod kay wala ko makita ang aton utod nga si Tito. Gani nagpaalam ako sa mga tawo didto, kag nagpadayon pakadto sa Macedonia."
                },
                "14": {
                    "verse_nr": "14",
                    "verse": "Pero salamat sa Dios! Kay sa aton paghiusa kay Cristo, ang Dios amo sa gihapon ang nagapangulo sa aton subong nga mga priso nga ginaparada sa pagsaulog sang pagdaog ni Cristo. Kaangay sang pahamot nga nagatugob sa tanan nga lugar, ang Dios nagagamit sa aton sa pagpakilala kay Cristo sa tanan nga mga tawo."
                },
                "15": {
                    "verse_nr": "15",
                    "verse": "Kay kaangay kita sang kahamot sang sinunog nga insyenso nga ginahalad ni Cristo sa Dios kag nagapangamyon sa mga nagakalaluwas kag sa mga nagakalawala."
                },
                "16": {
                    "verse_nr": "16",
                    "verse": "Para sa ila nga nagakalawala, baho ini nga nagapatay. Pero para sa ila nga linuwas, kahamot ini nga nagadala sing kabuhi. Ti sin-o karon ang makasarang sini nga hilikuton?"
                },
                "17": {
                    "verse_nr": "17",
                    "verse": "Indi kamo pareho sang madamo nga mga tawo, nga ang pagkabig nila sang mensahe sang Dios pareho sang baratuhon nga baligya. Pero tungod kay kami iya ginpadala sang Dios, nagahambal kami sing maminatud-on sa iya presensya subong nga mga alagad ni Cristo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Nagakahulogan naman bala ini nga nagapabugal kami sang amon kaugalingon? Pareho sang ginahimo sang iban, nagakinahanglan bala kami sing rekomendasyon paagi sa mga sulat agod ipakilala kami sa inyo? Ukon mga sulat halin sa inyo agod ipakilala kami sa iban?"
                },
                "2": {
                    "verse_nr": "2",
                    "verse": "Kamo mismo amo ang amon sulat, nga nasulat sa amon mga tagipusoon, agod makilal-an kag mabasahan sang tanan nga mga tawo."
                },
                "3": {
                    "verse_nr": "3",
                    "verse": "Maathag gid nga si Cristo mismo amo ang nagsulat sini kag nagpadala sini paagi sa amon. Wala ini masulat sang tinta sa lapida nga mga bato, kundi ginsulat ini sang Espiritu sang Dios nga buhi, sa tagipusoon sang mga tawo."
                },
                "4": {
                    "verse_nr": "4",
                    "verse": "Ginasiling namon ini tungod kay may pagsalig kami sa Dios paagi kay Cristo."
                },
                "5": {
                    "verse_nr": "5",
                    "verse": "Kay kon sa amon lang wala kami sing kaugalingon nga ikasarang sa paghimo sini nga bulohaton. Ang amon ikasarang nagahalin sa Dios"
                },
                "6": {
                    "verse_nr": "6",
                    "verse": "kay sia amo ang nagahatag sa amon sing ikasarang sa pag-alagad sa bag-o nga kasugtanan, nga wala nasandig sa nasulat nga kasugoan, kundi sa Espiritu. Ang nasulat nga kasugoan nagadala sing kamatayon, pero ang Espiritu nagahatag sing kabuhi."
                },
                "7": {
                    "verse_nr": "7",
                    "verse": "Ang mga letra sang Kasugoan ginsilsil sa lapida nga mga bato, kag ang makasililaw nga kapawa sang Dios nagpahayag sang paghatag sini. Bisan ang kasilaw sa guya ni Moises nagaamat-amat kadula, pero tama ini kasanag, sa bagay nga ang mga tawo sang Israel indi makaagwanta sa pagtulok sa iya. Kon ang Kasugoan nga ang iya pagpanghikot nagadala sing kamatayon nag-abot nga may daku nga kasanag"
                },
                "8": {
                    "verse_nr": "8",
                    "verse": "daw ano pa gid kadako ang kasanag sang pagpanghikot sang Espiritu!"
                },
                "9": {
                    "verse_nr": "9",
                    "verse": "Kay kon ang pagpanghikot nga nagadala sing silot makatilingala, daw ano pa gid ka makatilingala ang pagpanghikot nga nagadala sang kaluwasan."
                },
                "10": {
                    "verse_nr": "10",
                    "verse": "Makasiling kita nga ang tama kasanag nga himaya sang una naalimunaw, tungod sang mas masanag nga himaya karon."
                },
                "11": {
                    "verse_nr": "11",
                    "verse": "Kay kon may himaya gani sa sadtong umalagi lang, daw ano pa gid ang himaya sa sining nagapadayon sa wala sing katapusan!"
                },
                "12": {
                    "verse_nr": "12",
                    "verse": "Tungod kay amo ini ang amon paglaom, nagawali kami nga may kaisog."
                },
                "13": {
                    "verse_nr": "13",
                    "verse": "Indi kami pareho kay Moises, nga nagtabon sang iya guya, agod nga ang mga Israelinhon indi makakita sang kasanag nga nagaamat-amat kadula sa iya guya."
                },
                "14": {
                    "verse_nr": "14",
                    "verse": "Sa pagkamatuod, ang ila mga panghunahuna natakpan, kag tubtob karon gid nga adlaw ang ila mga panghunahuna natabunan sang amo man gihapon nga tabon, samtang nagabasa sila sang mga libro sang daan nga kasugtanan. Ang tabon makuha lang kon ang tawo nahiusa kay Cristo."
                },
                "15": {
                    "verse_nr": "15",
                    "verse": "Tubtob karon, sa ila pagbasa sang Kasugoan ni Moises, ang ila mga panghunahuna ginatabunan pa gihapon."
                },
                "16": {
                    "verse_nr": "16",
                    "verse": "Pero ginakuha ini, subong sang ginasiling sang kasulatan: \u201cAng tabon sa guya ni Moises nakuha sang pagliso niya sa Ginoo.\u201d"
                },
                "17": {
                    "verse_nr": "17",
                    "verse": "Karon, \u201cang Ginoo\u201d sa sini nga bahin sang kasulatan amo ang Espiritu, kag kon diin ang Espiritu sang Ginoo, dira may kahilwayan."
                },
                "18": {
                    "verse_nr": "18",
                    "verse": "Gani, kita tanan nagapakita sang himaya sang Ginoo sa aton mga guya nga wala sing tabon, kag ina nga himaya nga nagahalin sa Ginoo nga amo ang Espiritu, nagabalhin sa aton nga manginkaangay niya, sa isa ka mas daku pa nga himaya."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang Dios, sa iya kaluoy, naghatag sa amon sini nga pag-alagad, gani, wala kami nagapakaluya."
                },
                "2": {
                    "verse_nr": "2",
                    "verse": "Ginsikway namon ang tanan nga natago kag makahuloya nga mga buhat. Wala kami nagadaya ukon nagadugang sang pulong sang Dios, kundi sa bug-os nga kapawa sang kamatuoran, nagakabuhi kami sa panulok sang Dios sa pagpakilala sang amon kaugalingon sa maayo nga pagkabig sang tagsatagsa."
                },
                "3": {
                    "verse_nr": "3",
                    "verse": "Kay kon ang amon ginawali nga Maayong Balita indi mahangpan, indi ini mahangpan sang mga nagakawala."
                },
                "4": {
                    "verse_nr": "4",
                    "verse": "Wala sila nagatuo tungod kay ang ila mga panghunahuna gindulman ni Satanas nga dios sini nga kalibutan. Sia amo ang nagalipod sa ila agod nga indi sila makakita sang kapawa nga nagasilak sa ila halin sa Maayong Balita nahanungod sang himaya ni Cristo, nga amo gid ang larawan sang Dios."
                },
                "5": {
                    "verse_nr": "5",
                    "verse": "Kay wala kami nagawali sang amon kaugalingon, kundi ginawali namon si Jesu-Cristo subong nga Ginoo. Ang amon masiling nahanungod sa amon kaugalingon amo nga kami, inyo mga alagad tungod kay Jesus."
                },
                "6": {
                    "verse_nr": "6",
                    "verse": "Ang Dios nga nagsiling, \u201cGikan sa kadudulman magasilak ang kapawa!\u201d amo man nga Dios ang nagpasilak sang iya kapawa sa aton mga tagipusoon, sa pagdala sa aton sang kapawa sang pagkilala sang himaya sang Dios, nga nagasilak sa nawong ni Cristo."
                },
                "7": {
                    "verse_nr": "7",
                    "verse": "Pero kami nga may espirituhanon nga manggad kaangay sang tibod nga duta, agod sa pagpakita nga ang labing daku nga gahom indi amon, kundi iya sang Dios."
                },
                "8": {
                    "verse_nr": "8",
                    "verse": "Masunson kami nagaantos pero wala kami nadaog sang nagakontra sa amon. Kon kaisa nagapangduhaduha kami, pero wala kami madulaan sing paglaom."
                },
                "9": {
                    "verse_nr": "9",
                    "verse": "Madamo ang amon mga kaaway, pero wala man kami mawad-i sing abyan. Kag bisan nga kon kaisa nasakit gid kami, pero wala man kami malaglag."
                },
                "10": {
                    "verse_nr": "10",
                    "verse": "Sa tanan nga tion yara kami sa katalagman sang kamatayon subong sang natabo kay Jesus. Kag ang kamatuoran nga buhi pa kami gihapon nagapakita, nga si Jesus nagakabuhi man."
                },
                "11": {
                    "verse_nr": "11",
                    "verse": "Sa bug-os namon nga pagkabuhi yara kami pirme sa katalagman sang kamatayon tungod kay Jesus, agod nga ang iya kabuhi makita sa sining amon mamalatyon nga lawas."
                },
                "12": {
                    "verse_nr": "12",
                    "verse": "Ini nagakahulogan nga ang kamatayon nagapanghikot sa amon, pero ang kabuhi nagapanghikot sa inyo."
                },
                "13": {
                    "verse_nr": "13",
                    "verse": "Ang kasulatan nagasiling, \u201cNaghambal ako tungod kay nagtuo ako.\u201d Sa amo man nga espiritu sang pagtuo, nagahambal man kami tungod kay nagatuo kami."
                },
                "14": {
                    "verse_nr": "14",
                    "verse": "Kay nakahibalo kami nga ang Dios, nga nagbanhaw kay Ginoong Jesus, magabanhaw man sa amon upod kay Jesus kag magadala sa amon upod sa inyo, sa iya atubang."
                },
                "15": {
                    "verse_nr": "15",
                    "verse": "Ini tanan para sa inyo, kag sa nagadamo kag nagadamo ang mga tawo nga ginalambot sang kaayo sang Dios, magadamo pa gid ang ila pagpangamuyo sang pagpasalamat, sa kadayawan sang Dios."
                },
                "16": {
                    "verse_nr": "16",
                    "verse": "Tungod sini wala kami nagapakaluya. Bisan pa nga ang amon lawas nagaamat-amat kadunot, pero ang amon espiritu ginabag-o adlaw-adlaw."
                },
                "17": {
                    "verse_nr": "17",
                    "verse": "Kag ining diutay kag umalagi nga kabudlayan nga ginaantos namon magahatag sa amon sing tama ka daku kag mapinadayunon nga himaya, nga mas labi pa sa kabudlayan."
                },
                "18": {
                    "verse_nr": "18",
                    "verse": "Kay ginabug-os namon ang amon pagtamod, indi sa mga butang nga makita, kundi sa mga butang nga indi makita. Kay ang makita umalagi lang, pero ang indi makita wala sing katapusan."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kay nakahibalo kita nga kon mabungkag ining tolda nga aton ginaestaran\u2014ang aton dutan-on nga lawas\u2014may gin-aman ang Dios nga balay didto sa langit nga aton pagaestaran, isa ka balay nga wala sing katapusan nga sia gid ang naghimo."
                },
                "2": {
                    "verse_nr": "2",
                    "verse": "Kag karon nagaugayong kita, kay daku gid ang aton handom nga ang aton puloy-an sa langit isuklob sa aton"
                },
                "3": {
                    "verse_nr": "3",
                    "verse": "agod nga kon masukloban kita sini masapwan kita nga indi hublas."
                },
                "4": {
                    "verse_nr": "4",
                    "verse": "Samtang nagaestar pa kita sa sining dutan-on nga tolda, nagaugayong kita tungod sang kapiot, indi tungod nga luyag kita mag-uba sining dutan-on nga lawas, kundi nga luyag kita nga ang langitnon nga lawas isuklob sa aton, agod ang mamalatyon nga lawas mangindi-mamalatyon."
                },
                "5": {
                    "verse_nr": "5",
                    "verse": "Ang Dios amo ang naghanda sa aton sining pagbaylo, kag naghatag sa aton sang iya Espiritu subong kalig-unan sang tanan nga iya natigana para sa aton."
                },
                "6": {
                    "verse_nr": "6",
                    "verse": "Gani, sa tanan nga tion nagasalig gid kita. Nakahibalo kita nga samtang yari pa kita sa sining lawasnon nga puloy-an malayo pa kita sa puloy-an sang Ginoo."
                },
                "7": {
                    "verse_nr": "7",
                    "verse": "Kay nagakabuhi kita karon paagi sa pagtuo, kag indi paagi sa aton makita."
                },
                "8": {
                    "verse_nr": "8",
                    "verse": "Nagasalig gid kita, kag luyag kita kuntani nga magbiya sining lawasnon nga puloy-an kag mag-estar upod sa Ginoo."
                },
                "9": {
                    "verse_nr": "9",
                    "verse": "Pero labaw sa tanan, luyag kita maglipay sa iya, bisan sa aton puloy-an diri ukon didto."
                },
                "10": {
                    "verse_nr": "10",
                    "verse": "Kay tanan kita dapat mag-atubang kay Cristo, agod pagahukman niya. Ang tagsatagsa magabaton sang nagakaigo sa iya, suno sa iya binuhatan nga maayo ukon malain, sa iya lawasnon nga pagkabuhi."
                },
                "11": {
                    "verse_nr": "11",
                    "verse": "Nahibaluan namon kon ano ang pagkahadlok sa Ginoo, gani ginatinguhaan namon ang paghaylo sang mga tawo. Ang Dios nakakilala gid sa amon kag nagalaom ako nga kamo nakakilala gid sa akon sa inyo mga tagipusoon."
                },
                "12": {
                    "verse_nr": "12",
                    "verse": "Indi ini pagpadayaw liwat sang amon kaugalingon sa inyo, kundi ginahatagan namon kamo sing maayo nga rason nga mapabugal ninyo kami, agod sarang ninyo masabat ang mga nagapabugal nahanungod sang hitsura sang tawo, kag indi sang iya pamatasan."
                },
                "13": {
                    "verse_nr": "13",
                    "verse": "Buangbuang gid bala kami? Ini tungod sa Dios. Ukon husto bala ang amon panghunahuna? Ini tungod sa inyo."
                },
                "14": {
                    "verse_nr": "14",
                    "verse": "Kay ginagamhan kami sang gugma ni Cristo, karon nga nakilala namon nga may isa ka tawo nga napatay para sa tanan nga mga tawo, kag ini nagakahulogan nga ang tanan nga mga tawo nagapakig-ambit sa iya kamatayon."
                },
                "15": {
                    "verse_nr": "15",
                    "verse": "Napatay sia para sa tanan nga mga tawo, agod ang mga nagakabuhi indi na dapat magkabuhi para sa ila kaugalingon, kundi para lang sa iya nga napatay kag ginbanhaw tungod sa ila."
                },
                "16": {
                    "verse_nr": "16",
                    "verse": "Gani, wala na kami nagahukom sa bisan kay sin-o suno sa tawhanon nga talaksan. Bisan nga sang una naghukom kami kay Cristo suno sa tawhanon nga talaksan, karon wala na kami nagahimo sina."
                },
                "17": {
                    "verse_nr": "17",
                    "verse": "Ang bisan sin-o nga nahiusa kay Cristo bag-o na nga tinuga, ang daan nga kabuhi wala na, ang bag-o nga kabuhi nagsugod na."
                },
                "18": {
                    "verse_nr": "18",
                    "verse": "Ini tanan ginhimo sang Dios, nga paagi kay Cristo nangin-abyan niya kita bisan nga sang una anay mga kaaway niya kita, kag naghatag sa aton sang katungdanan sa paghimo sa iban nga iya man mga abyan."
                },
                "19": {
                    "verse_nr": "19",
                    "verse": "Amo ini ang amon mensahe nga ang Dios naghimo sang tanan nga mga tawo nga iya mga abyan paagi kay Cristo. Ang Dios wala mag-isip sang ila mga sala batok sa ila, kag naghatag sia sa amon sang mensahe kon paano niya sila mahimo nga mga abyan."
                },
                "20": {
                    "verse_nr": "20",
                    "verse": "Gani, yari kami karon nagahambal para kay Cristo. Kag subong nga ang Dios gid nagapakitluoy sa tanan nga mga tawo paagi sa amon, nagapakitluoy man kami sa inyo sa ngalan ni Cristo nga pahanugotan ninyo ang Dios, sa paghimo sa inyo nga mga abyan niya bisan nga sang una anay mga kaaway niya kamo!"
                },
                "21": {
                    "verse_nr": "21",
                    "verse": "Si Cristo wala gid sing sala, pero tungod sa aton ginpatungod sang Dios sa iya ang aton mga sala, agod sa aton paghiusa sa iya, mabaton kita sang Dios."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Gani, sa aton pagpangabudlay kaupod sa Dios, nagapakitluoy kami sa inyo nga indi ninyo pag-usikan ang kaayo sang Dios nga inyo nabaton."
                },
                "2": {
                    "verse_nr": "2",
                    "verse": "Pamatii ninyo ang ginasiling sang Dios:\n\u201cGinpamatian ko ikaw sang nag-abot ang tion nga ipakita ko sa imo ang akon kaayo,\nginbuligan ko ikaw sang nag-abot ang adlaw nga ikaw luwason ko.\u201d\nMagpamati kamo! Amo ini ang tion sa pagbaton sang kaayo sang Ginoo, amo ini ang adlaw sang kaluwasan!"
                },
                "3": {
                    "verse_nr": "3",
                    "verse": "Indi kami luyag nga ang bisan sin-o may isaway sa amon pag-alagad, gani wala kami nagasablag sa dalanon ni bisan sin-o."
                },
                "4": {
                    "verse_nr": "4",
                    "verse": "Sa baylo, sa tanan nga amon ginahimo, ginapakita namon nga mga alagad kami sang Dios, paagi sa amon pagbatas sang mga kahul-anan, mga kabudlayan, kag mga kasakitan nga may pagpailob."
                },
                "5": {
                    "verse_nr": "5",
                    "verse": "Nakaagi kami bunal, bilanggo, kag ginpulihan sang mga tawo. Nakaagi kami sing tama nga pagpangabudlay kag wala tulogtulog kag wala kaunkaon."
                },
                "6": {
                    "verse_nr": "6",
                    "verse": "Paagi sa kaputli, sa ihibalo, sa pagpaumod, sa kalulo, ginpakita namon nga mga alagad kami sang Dios\u2014sa gahom sang Espiritu Santo, sa amon matuodtuod nga paghigugma"
                },
                "7": {
                    "verse_nr": "7",
                    "verse": "sa amon mensahe sang kamatuoran, kag sa gahom sang Dios. Ang amon pagkamatarong amo ang amon hinganiban sa pagsalakay sang amon kaaway kag sa pag-apin sang amon kaugalingon."
                },
                "8": {
                    "verse_nr": "8",
                    "verse": "Ginpasidunggan kami kag gintamay, ginpakahuy-an kag gindayaw. Ginkabig kami nga mga butigon, bisan pa nga nagahambal kami sang kamatuoran"
                },
                "9": {
                    "verse_nr": "9",
                    "verse": "nga wala makilal-i, pero kilala kami sang tanan, yara sa katalagman sang kamatayon, pero inyo gid makita nga kami nagakabuhi sa gihapon. Bisan ginsilutan kami, pero wala kami mapatay"
                },
                "10": {
                    "verse_nr": "10",
                    "verse": "ginpaantos kami, pero malipayon kami sa gihapon, daw imol kami, pero ginapamanggad namon ang madamo nga mga tawo, daw wala kami sing pagkabutang, pero sa pagkamatuod nagaangkon kami sang tanan."
                },
                "11": {
                    "verse_nr": "11",
                    "verse": "Hinigugma nga mga abyan sa Corinto! Wala sing lipudlipod ang amon paghambal sa inyo, kag ang amon tagipusoon bukas sa inyo."
                },
                "12": {
                    "verse_nr": "12",
                    "verse": "Wala kami nagkulang sang amon paghigugma sa inyo, kundi kamo ang nagkulang sang inyo paghigugma sa amon."
                },
                "13": {
                    "verse_nr": "13",
                    "verse": "Nagahambal ako karon subong nga daw mga kabataan ko kamo: ipakita sa amon ang amo man nga balatyagon nga amon ginabatyag para sa inyo. Ipakita ang inyo paghigugma sa amon."
                },
                "14": {
                    "verse_nr": "14",
                    "verse": "Indi kamo magtinguha sa pagpangabudlay kaupod sa mga di-tumoluo, kay indi ini mahimo. Kay ano ang pag-updanay sang matarong kag malaut? Ano bala ang pag-updanay sang kadudulman kag kapawa?"
                },
                "15": {
                    "verse_nr": "15",
                    "verse": "Ano bala ang paghisugot ni Cristo kag sang Yawa? Ano bala ang paghisugot sang tumoluo kag di-tumoluo?"
                },
                "16": {
                    "verse_nr": "16",
                    "verse": "Ano bala ang pagsinanto sang templo sang Dios sa mga diosdios? Kay kita amo ang templo sang Dios nga buhi! Subong nga ang Dios gid nagsiling:\n\u201cMagaestar\nkag magapakig-upod ako sa ila,\nako mangin-ila Dios,\nkag sila mangin-akon mga katawhan.\u201d"
                },
                "17": {
                    "verse_nr": "17",
                    "verse": "Gani ang Ginoo nagasiling:\n\u201cDapat kamo magbiya\nkag magbulag sa ila.\nIndi kamo magtandog sang mahigko,\nkag pagabatunon ko kamo."
                },
                "18": {
                    "verse_nr": "18",
                    "verse": "Mangin-amay ninyo ako,\nkag kamo mangin-akon mga anak nga lalaki kag babayi,\nnagasiling ang Ginoo nga Makagagahom.\u201d"
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Mga hinigugma nga mga kautoran, ini tanan nga mga saad ginhatag sa aton. Gani, tinloan ta ang aton kaugalingon sang tanan nga nagahigko sang lawas kag sang espiritu, kag magtinguha kita nga magbalaan sing bug-os, paagi sa aton kabuhi nga may pagtahod sa Dios."
                },
                "2": {
                    "verse_nr": "2",
                    "verse": "Batuna ninyo kami sa inyo mga tagipusoon. Wala kami makahimo sing malain sa bisan kay sin-o, wala kami sing may nahalitan kag wala man kami nagpamintaha bisan kay sin-o."
                },
                "3": {
                    "verse_nr": "3",
                    "verse": "Wala ako nagasiling sini sa pagpakalain sa inyo, kay subong sang ginsiling ko sang una, mahal gid kamo sa amon, kag bisan sa kabuhi ukon kamatayon nagaunongay kita."
                },
                "4": {
                    "verse_nr": "4",
                    "verse": "Daku ang akon pagsalig sa inyo, kag ginapabugal ko gid kamo! Sa tunga sang amon mga kabudlayan, puno ako sing kaisog kag kalipay sa gihapon."
                },
                "5": {
                    "verse_nr": "5",
                    "verse": "Bisan nakaabot na kami sa Macedonia, wala gid kami sing pahuway. May mga kinagamo bisan diin, mga inaway sa palibot, kag kahadlok sa amon mga tagipusoon."
                },
                "6": {
                    "verse_nr": "6",
                    "verse": "Pero ang Dios nga nagalipay sang mga nasub-an, naglipay sa amon sang pag-abot ni Tito."
                },
                "7": {
                    "verse_nr": "7",
                    "verse": "Indi lang nga ang iya pag-abot ang naglipay sa amon, kundi ang iya man panugiron sang inyo paglipay sa iya. Ginsugiran niya kami kon daw ano kadako sang inyo handom sa pagpakigkita sa akon, kon daw ano ang inyo pagpangasubo, kag kon daw ano kahanda sa inyo sa pag-apin sa akon. Gani, mas malipayon pa gid ako karon."
                },
                "8": {
                    "verse_nr": "8",
                    "verse": "Kay bisan nga yadtong akon sulat nagpasubo sa inyo, wala ako nagahinulsol nga ginsulat ko yadto. Ayhan naghinulsol man ako sang nakita ko nga ang akon sulat nagpasubo sa inyo sa malip-ot nga tion."
                },
                "9": {
                    "verse_nr": "9",
                    "verse": "Pero karon malipayon ako, indi tungod nga ginpasubo ko kamo, kundi tungod nga ang inyo kasubo nagbaylo sang inyo mga pagginawi. Yadto nga kasubo gingamit sang Dios, gani wala kami makahimo sa inyo sing malain."
                },
                "10": {
                    "verse_nr": "10",
                    "verse": "Kay ang kasubo nga ginagamit sang Dios nagadala sang pagbaylo sang tagipusoon nga nagapadulong sa kaluwasan, kag sa sina wala sing paghinulsol. Pero ang kasubo nga kalibutanon lamang nagadala sang kamatayon."
                },
                "11": {
                    "verse_nr": "11",
                    "verse": "Tan-awa ninyo kon ano ang ginhimo sang Dios sining inyo kasubo: ini naghimo sa inyo nga magtinguha kag nagpahimulat sa inyo sa pagpamatuod nga wala kamo sing sayop! Daw ano ang inyo kaakig! Daw ano ang inyo pagkatublag sa mahimo nga resulta sini! Naghandom kamo nga magpasag-uli kita sa isa kag isa. Nagmanginmakugi kamo sa paghimo sang matarong kag nanginhanda kamo sa pagsilot sang sayop! Kamo mismo nagapakita nga wala kamo sing sayop sa sini nga butang."
                },
                "12": {
                    "verse_nr": "12",
                    "verse": "Gani, bisan nga ginpadala ko yadto nga sulat, ginhimo ko yadto, indi tungod sa nakasayop, ukon sa iya nga ginhimuan sing sayop. Sa baylo, ginsulat ko yadto sa pagpaathag sa inyo nga ang Dios nakahibalo kon daw ano ang inyo pagkabalaka sa amon."
                },
                "13": {
                    "verse_nr": "13",
                    "verse": "Amo ini ang kabangdanan nga nalipay kami.\nIndi lang nga nalipay kami, kundi nagdugang pa gid ang amon kalipay tungod sang kalipay ni Tito, kay tanan kamo nagbulig sa paglipay sa iya."
                },
                "14": {
                    "verse_nr": "14",
                    "verse": "Gindayaw ko kamo sa iya, kag wala ninyo ako pagpakahuy-i. Matuod pirme ang ginahambal namon sa inyo. Sa amo man nga bagay, ang ginpabugal namon kay Tito napamatud-an."
                },
                "15": {
                    "verse_nr": "15",
                    "verse": "Gani ang iya paghigugma sa inyo nagadugang pa gid, sa nagadumdom sia kon daw ano ang inyo pagkahanda sa pagtuman sang iya ginsiling, kag sa inyo pagbaton sa iya nga may daku nga pagtahod."
                },
                "16": {
                    "verse_nr": "16",
                    "verse": "Daw ano ang akon kalipay nga makasalig ako sa inyo sing bug-os!"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Mga utod, luyag namon nga makahibalo kamo kon daw ano kaayo ang nahimo sang Dios sa mga iglesia sa Macedonia."
                },
                "2": {
                    "verse_nr": "2",
                    "verse": "Ang pagtilaw nga ila inagihan tama gid kabudlay, pero daku gid ang ila kalipay, amo ina nga nagmaalwan gid sila sa ila paghatag, bisan nga tama gid sila kaimol."
                },
                "3": {
                    "verse_nr": "3",
                    "verse": "Makasaksi ako nga naghatag sila sang tanan nila nga masarangan, kag sobra pa gani sina. Sa ila kaugalingon nga kabubot-on"
                },
                "4": {
                    "verse_nr": "4",
                    "verse": "nagpangabay kag nagpamilit sila sa amon nga hatagan sila sing kahigayunan sa pagbulig sa mga tumoluo sa Judea."
                },
                "5": {
                    "verse_nr": "5",
                    "verse": "Ang ginhimo nila labaw sang sa amon ginpaabot! Nahauna, gintugyan nila ang ila kaugalingon sa Ginoo, kag dason gintugyan man nila ang ila kaugalingon sa amon sa pagtuman sang kabubot-on sang Dios."
                },
                "6": {
                    "verse_nr": "6",
                    "verse": "Gani, ginpangabay namon si Tito sa pagpadayon sining hilikuton nga iya nasugoran kag buligan kamo sa pagtapos sining pinasahi nga bulohaton sang gugma."
                },
                "7": {
                    "verse_nr": "7",
                    "verse": "Manggaranon kamo sa tanan nga butang: sa pagtuo, sa paghambal, kag sa ihibalo, sa inyo kaluyag sa pagbulig, kag sa inyo paghigugma para sa amon. Gani, luyag namon nga kamo magmaalwan man sa sining mahigugmaon nga pag-alagad."
                },
                "8": {
                    "verse_nr": "8",
                    "verse": "Wala ako nagahatag sing mga pagsulondan. Pero sa pagpakita sa inyo kon daw ano ang kaluyag sang iban sa pagbulig, luyag ko mahibaluan kon daw ano ka matuodtuod ang inyo paghigugma."
                },
                "9": {
                    "verse_nr": "9",
                    "verse": "Kay kamo gid nakahibalo sang kaayo sang aton Ginoong Jesu-Cristo, nga bisan manggaranon sia, nagpakaimol sia tungod sa inyo, agod nga paagi sa iya kaimulon manginmanggaranon kamo."
                },
                "10": {
                    "verse_nr": "10",
                    "verse": "Amo ini ang akon masiling nahanungod sini nga butang: mas maayo pa nga tapuson na lang ninyo karon ang ginsugoran ninyo sang nagligad nga tuig. Indi lang kamo ang nahauna nga naghimo sini, kundi ang nahauna nga luyag maghimo sini."
                },
                "11": {
                    "verse_nr": "11",
                    "verse": "Gani, padayuna ninyo kag tapusa ina nga hilikuton! Tinguhai ninyo sa pagtapos sina suno sa inyo pagplano, kag himua ninyo ina suno sa inyo ikasarang."
                },
                "12": {
                    "verse_nr": "12",
                    "verse": "Kay kon luyag gid kamo maghatag, ang Dios magabaton sang masarangan lang ninyo mahatag, kag wala sia nagapaabot sang indi ninyo masarangan."
                },
                "13": {
                    "verse_nr": "13",
                    "verse": "Wala ako sing tuyo sa pagpamag-an sa iban kag sa pagpabug-at sa inyo. Pero tungod kay bugana kamo sa sini nga tion, nagakabagay gid man nga dapat buligan ninyo ang mga nagakinahanglan sing bulig. Dayon kon kamo naman ang may kinahanglan kag sila iya bugana, sila naman ang magabulig sa inyo. Sa sini nga paagi alalangay ang pagtratar sa isa kag isa."
                },
                "14": {
                    "verse_nr": "14",
                    "verse": "Wala ako sing tuyo sa pagpamag-an sa iban kag sa pagpabug-at sa inyo. Pero tungod kay bugana kamo sa sini nga tion, nagakabagay gid man nga dapat buligan ninyo ang mga nagakinahanglan sing bulig. Dayon kon kamo naman ang may kinahanglan kag sila iya bugana, sila naman ang magabulig sa inyo. Sa sini nga paagi alalangay ang pagtratar sa isa kag isa."
                },
                "15": {
                    "verse_nr": "15",
                    "verse": "Subong sang ginasiling sang kasulatan: \u201cWala magsobra ang nagatipon sing madamo, kag wala makulangi ang nagatipon sing diutay.\u201d"
                },
                "16": {
                    "verse_nr": "16",
                    "verse": "Nagapasalamat kami sa Dios sa iya paghatag kay Tito sing kabalaka pareho sang amon kabalaka sa pagbulig sa inyo!"
                },
                "17": {
                    "verse_nr": "17",
                    "verse": "Indi lang nga ginbaton niya ang amon pangabay, kundi daku gid ang iya kabalaka sa pagbulig sa inyo, sa bagay nga sa iya kaugalingon nga kabubot-on nagpamat-od sia sa pagkadto dira sa inyo."
                },
                "18": {
                    "verse_nr": "18",
                    "verse": "Upod sa iya ginapadala namon ang isa ka utod nga ginatahod sa tanan nga mga iglesia tungod sang iya pagwali sang Maayong Balita."
                },
                "19": {
                    "verse_nr": "19",
                    "verse": "Kag wala labot sina, ginpili sia sang mga iglesia sa pagpanglakaton upod sa amon sa pagbulig sa sining bulohaton sang gugma para sa kadayawan sang Ginoo, kag agod sa pagpakita nga luyag kami magbulig."
                },
                "20": {
                    "verse_nr": "20",
                    "verse": "Nagaandam gid kami agod wala sing may magreklamo sang amon pagdumala sining mga bulig nga ginhatag sing maalwan."
                },
                "21": {
                    "verse_nr": "21",
                    "verse": "Ang amon tuyo amo ang paghimo sing nagakaigo, indi lamang sa panulok sang Ginoo, kundi sa panulok man sang mga tawo."
                },
                "22": {
                    "verse_nr": "22",
                    "verse": "Amo ina nga ginapadala namon upod sa ila ang aton utod. Makapila na namon sia matilawan, kag amon nakit-an nga may kabalaka gid sia sa pagbulig. Kag labi na gid karon nga may daku sia nga pagsalig sa inyo, nagdugang pa gid ang iya kabalaka sa pagbulig."
                },
                "23": {
                    "verse_nr": "23",
                    "verse": "Kon nahanungod kay Tito, kaupod ko sia nga nagapangabudlay sa pagbulig sa inyo. Kon nahanungod sa iban nga mga utod nga nagaupod sa iya, sila mga tiglawas sang mga iglesia kag nagahatag sing kadungganan kay Cristo."
                },
                "24": {
                    "verse_nr": "24",
                    "verse": "Ipakita ang inyo paghigugma sa ila, agod nga ang tanan nga mga iglesia makahibalo nga matuod ang inyo paghigugma, kag makahibalo sila nga husto ang amon pagpabugal sa inyo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Wala na kinahanglan nga magsulat pa ako sa inyo nahanungod sang ginpadala nga bulig sa mga tumoluo sa Judea."
                },
                "2": {
                    "verse_nr": "2",
                    "verse": "Nakahibalo ako nga luyag kamo magbulig, kag gindayaw ko kamo sa mga taga-Macedonia. Nagsiling ako nga ang mga utod sa Acaya handa na sa pagbulig halin pa sang nagligad nga tuig. Ang inyo daku nga handom sa pagbulig nakapukaw sa kalabanan sa ila."
                },
                "3": {
                    "verse_nr": "3",
                    "verse": "Karon ginapakadto ko dira sa inyo ini nga mga utod, agod nga ang amon pagdayaw sa inyo nahanungod sini nga bagay indi manginwalay pulos, kundi subong sang ginsiling ko, manginhanda kamo sang inyo bulig."
                },
                "4": {
                    "verse_nr": "4",
                    "verse": "Kay basi kon ang mga taga-Macedonia mag-upod sa akon kag masapwan nila kamo nga indi handa, mahuy-an gid kami tungod sang amon daku nga pagsalig sa inyo! Pero indi ko kinahanglan dugangan pa nga mahuy-an man kamo."
                },
                "5": {
                    "verse_nr": "5",
                    "verse": "Gani naghunahuna ako nga kinahanglan pangabayon ini nga mga utod sa pag-una sa akon sa pagkadto dira sa inyo kag ihanda nga daan ang mga bulig nga inyo ginsaad. Dayon mahanda ina sa akon pag-abot, kag ina magapakita nga nagahatag kamo kay luyag kamo maghatag, kag indi kay napilitan lang kamo."
                },
                "6": {
                    "verse_nr": "6",
                    "verse": "Dumdoma ninyo ini: ang tawo nga nagasab-og sing diutay magapatubas sing diutay. Ang nagasab-og sing madamo magapatubas sing madamo."
                },
                "7": {
                    "verse_nr": "7",
                    "verse": "Gani ang tagsatagsa dapat maghatag suno sa iya napat-od nga ihatag, indi nga may kangilin ukon tungod kay katungdanan niya, kay ang Dios nagahigugma sa nagahatag nga malipayon."
                },
                "8": {
                    "verse_nr": "8",
                    "verse": "Kag ang Dios sarang makahatag sing labaw pa sa inyo mga kinahanglanon agod nga indi kamo mawad-an, kag may yara pa nga inughatag nga bugana para sa tagsa ka maayo nga buhat."
                },
                "9": {
                    "verse_nr": "9",
                    "verse": "Subong sang ginasiling sang kasulatan:\n\u201cNagahatag sia sing maalwan sa mga imol,\nang iya kaalwan nagapadayon sa walay katubtoban.\u201d"
                },
                "10": {
                    "verse_nr": "10",
                    "verse": "Kag ang Dios, nga nagahatag sing binhi sa manugsab-og kag pagkaon para kaunon, magahatag man sa inyo sang tanan nga binhi nga inyo kinahanglanon kag magapatubo sini, agod magpatubas ini sing bugana gikan sa inyo kaalwan."
                },
                "11": {
                    "verse_nr": "11",
                    "verse": "Magapamanggad sia sa inyo sa gihapon agod magmaalwan kamo sa tanan nga tion, kag madamo ang magapasalamat sa Dios tungod sang inyo mga bulig nga ila nabaton paagi sa amon."
                },
                "12": {
                    "verse_nr": "12",
                    "verse": "Kay ining inyo pag-alagad nga ginahimo indi lamang nakabulig sang mga kinahanglanon sang mga tumoluo, kundi nanginkabangdanan man sang madamo nga pagpasalamat sa Dios."
                },
                "13": {
                    "verse_nr": "13",
                    "verse": "Kag tungod sang pagpamatuod nga ginapakita sining inyo pag-alagad, madamo ang magadayaw sa Dios tungod sang inyo pagkamainunongon sa Maayong Balita ni Cristo, nga inyo ginatuohan kag tungod sang inyo kaalwan sa pagpaambit sa ila kag sa iban man."
                },
                "14": {
                    "verse_nr": "14",
                    "verse": "Gani magapangamuyo sila para sa inyo nga may daku nga paghigugma tungod sang tumalagsahon nga gugma nga ginpakita sang Dios sa inyo."
                },
                "15": {
                    "verse_nr": "15",
                    "verse": "Magpasalamat kita sa Dios tungod sang iya dulot sa aton nga indi masaysay!"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ako, si Pablo, nagapangabay gid sa inyo. Ginakabig ako nga mapainuboson kon yara dira sa inyo pero maisog kon malayo sa inyo. Tungod sang pagkamapainuboson kag pagkalulo ni Cristo"
                },
                "2": {
                    "verse_nr": "2",
                    "verse": "nagapakitluoy ako sa inyo nga indi ninyo ako pagpilita sa paghambal sing masakit kon mag-abot ako dira, kay siguro gid nga sarang ako makahambal sing masakit sa mga nagasiling nga ang amon tinutuyo sa pagpangabudlay kalibutanon."
                },
                "3": {
                    "verse_nr": "3",
                    "verse": "Matuod nga nagakabuhi kami sa kalibutan, pero ang amon mga tinutuyo sa pagpakig-away indi kalibutanon."
                },
                "4": {
                    "verse_nr": "4",
                    "verse": "Ang mga armas nga amon ginagamit sa pagpakig-away indi iya sang kalibutan, kundi iya sang Dios, kag ini may gahom sa pagguba sang mga pamakod sang kaaway. Ginaguba namon ang indi matuod nga mga rason."
                },
                "5": {
                    "verse_nr": "5",
                    "verse": "Ginarumpag namon ang tagsa ka upang nga ginagamit sang bugalon nga mga tawo batok sa pagkilala sa Dios. Ginabihag namon ang tagsa ka panghunahuna kag ginahimo namon ini nga magtuman kay Cristo."
                },
                "6": {
                    "verse_nr": "6",
                    "verse": "Kag sa tapos nga napamatud-an ninyo ang inyo bug-os nga pagkamatinumanon, handa kami sa pagsilot sang bisan ano nga buhat sang pagkadi-matinumanon."
                },
                "7": {
                    "verse_nr": "7",
                    "verse": "Ang inyo ginatan-aw amo lamang ang mga butang nga yara sa gwa. Kon may yara sa inyo nga nagakabig sang iya kaugalingon nga iya sia ni Cristo, dapat niya dumdomon nga sa amo man nga bagay kami iya man ni Cristo."
                },
                "8": {
                    "verse_nr": "8",
                    "verse": "Kay wala ako nahuya, bisan nga daw sobra ang akon pagpabugal sang awtoridad nga ginhatag sa amon sang Ginoo\u2014ini nga awtoridad nagapalig-on sa inyo, kag wala nagaguba sa inyo."
                },
                "9": {
                    "verse_nr": "9",
                    "verse": "Indi ako gusto nga maghunahuna kamo nga ginapahog ko kamo sang akon mga sulat."
                },
                "10": {
                    "verse_nr": "10",
                    "verse": "May isa nga magasiling, \u201cAng mga sulat ni Pablo masakit kag gamhanan, pero kon yari sia diri sa aton maluya sia kag wala gid sing pulos ang iya mga ginapanghambal!\u201d"
                },
                "11": {
                    "verse_nr": "11",
                    "verse": "Dapat mahibaluan sina nga tawo nga kon ano man ang amon mga ginasulat kon malayo kami, amo man ina ang amon himuon kon yara kami dira sa inyo."
                },
                "12": {
                    "verse_nr": "12",
                    "verse": "Kay indi kami amon makahimo sa pagkabig sang amon kaugalingon pareho sa iban, ukon sa pagpaanggid sang amon kaugalingon sa iban nga nagadayaw sang ila kaugalingon sing tama gid. Mga buangbuang sila! Sila lang ang nagahimo sang ila mga talaksan sa pagtakos sang ila kaugalingon, kag nagahukom sang ila kaugalingon sa ila mga talaksan!"
                },
                "13": {
                    "verse_nr": "13",
                    "verse": "Pero kon parti sa amon, ang amon pagpabugal wala nagasobra sa nagakaigo nga dulonan, kundi suno lamang sa dulonan sang bulohaton nga ginpat-od sang Dios sa amon, kag ina nagalakip sang amon hilikuton sa inyo."
                },
                "14": {
                    "verse_nr": "14",
                    "verse": "Kag tungod nga nasakop kamo sina nga dulonan, wala kami nagpanglakbang sang pagkadto namon dira sa inyo, nga nagadala sang Maayong Balita nahanungod kay Cristo."
                },
                "15": {
                    "verse_nr": "15",
                    "verse": "Gani wala kami nagapabugal sang hilikuton nga nahimo sang iban sa gwa sang dulonan nga ginpat-od sang Dios sa amon. Sa baylo, nagalaom kami nga ang inyo pagtuo magtubo, kag kami makahimo sing mas daku pa gid nga hilikuton dira sa inyo, pirme sa sulod sang dulonan nga ginpat-od sang Dios."
                },
                "16": {
                    "verse_nr": "16",
                    "verse": "Dayon makawali kami sang Maayong Balita sa iban nga mga pungsod sa unhan sang Corinto kag indi kami dapat magpabugal sang hilikuton nga nahimo na sa palangabudlayan sang iban nga tawo."
                },
                "17": {
                    "verse_nr": "17",
                    "verse": "Pero subong sang ginasiling sang kasulatan, \u201cAng bisan sin-o nga luyag magpabugal, dapat magpabugal sang nahimo sang Ginoo.\u201d"
                },
                "18": {
                    "verse_nr": "18",
                    "verse": "Kay indi ang tawo nga nagadayaw sang iya kaugalingon ang ginabaton sang Dios, kundi ang tawo nga ginadayaw sang Ginoo."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Kabay nga pahanugotan ninyo ang akon diutay nga kabuangan. Kon mahimo, tugoti ninyo ako!"
                },
                "2": {
                    "verse_nr": "2",
                    "verse": "Ginapangimunan ko kamo subong sang pagpangimon sang Dios. Kay kasubong kamo sang isa ka birhen nga nobya nga ginsaad ko nga ipakasal sa isa lang ka lalaki nga amo si Cristo."
                },
                "3": {
                    "verse_nr": "3",
                    "verse": "Nagakahadlok ako nga ang inyo mga panghunahuna patalangon subong sang pagpatalang sang man-og kay Eva paagi sa daya, kag kamo magabiya sang inyo bug-os kag putli nga katutom kay Cristo."
                },
                "4": {
                    "verse_nr": "4",
                    "verse": "Kay ginapagustohan lang ninyo ang bisan sin-o nga nagakadto sa inyo kag nagawali sing iban nga Jesus sang sa amon ginwali. Kag ginabaton ninyo ang espiritu kag maayong balita nga lain gid iya sang sa Espiritu kag sa Maayong Balita nga nabaton ninyo sa amon."
                },
                "5": {
                    "verse_nr": "5",
                    "verse": "Kon sa akon lang, indi gid man ako pinakakubos sang sa ginakabig ninyo nga pinasahi nga mga \u201capostoles\u201d!"
                },
                "6": {
                    "verse_nr": "6",
                    "verse": "Ayhan indi ako maayo maghambal, pero indi ako kubos sa kinaalam. Ginpaathag namon ini sa inyo sa tanan nga tion kag sa tanan nga kahimtangan."
                },
                "7": {
                    "verse_nr": "7",
                    "verse": "Wala ako nagpabayad sa inyo sang pagwali ko sa inyo sang Maayong Balita sang Dios. Nagpaubos ako agod mabayaw kamo. Malain bala inang ginhimo ko?"
                },
                "8": {
                    "verse_nr": "8",
                    "verse": "Sang pagpangabudlay ko sa inyo, ang iban nga mga iglesia amo ang nagsakdag sa akon, kag pareho lang nga ginkawatan ko sila agod makabulig ako sa inyo."
                },
                "9": {
                    "verse_nr": "9",
                    "verse": "Kag sang dira ako kaupod sa inyo wala ako nagpangayo sa inyo sing bulig sang nagkinahanglan ako sing kwarta, kay ang mga kautoran nga nag-abot halin sa Macedonia naghatag sa akon sang tanan ko nga mga kinahanglanon. Subong sang sa nagligad, amo man sa palaabuton: indi gid ako magpabug-at sa inyo!"
                },
                "10": {
                    "verse_nr": "10",
                    "verse": "Nagasaad ako tungod sang kamatuoran ni Cristo nga yari sa akon, nga ining akon pagpabugal indi mapauntat bisan diin sa bug-os nga Acaya."
                },
                "11": {
                    "verse_nr": "11",
                    "verse": "Ngaa bala nagasiling ako sini! Tungod bala nga wala ako nagahigugma sa inyo? Ang Dios nakahibalo nga ginahigugma ko kamo!"
                },
                "12": {
                    "verse_nr": "12",
                    "verse": "Padayunon ko ang ginahimo ko subong, agod nga yadtong iban nga mga \u201capostoles\u201d wala sing rason sa pagpabugal kag sa pagsiling nga nagapangabudlay sila pareho man sa amon."
                },
                "13": {
                    "verse_nr": "13",
                    "verse": "Ina nga mga tawo indi matuod nga mga apostoles, kundi nagapakunokuno nga mga apostoles, nga nagabinutig nahanungod sang ila ginahimo kag nagapakaapostoles ni Cristo."
                },
                "14": {
                    "verse_nr": "14",
                    "verse": "Indi ini katingalahan! Kay bisan gani si Satanas nagapakunokuno subong nga anghel sang kapawa!"
                },
                "15": {
                    "verse_nr": "15",
                    "verse": "Gani indi katingalahan kon ang iya mga alagad magpakunokuno nga mga alagad sang katarungan. Sa katapusan magabaton sila sang silot nga nagakaigo sa ila mga ginahimo."
                },
                "16": {
                    "verse_nr": "16",
                    "verse": "Nagasiling ako liwat: wala sing may maghunahuna nga buangbuang ako. Pero kon amo ini ang panghunahuna ninyo, batuna ninyo ako subong isa ka buangbuang, agod bisan diutay lang may ipabugal man ako."
                },
                "17": {
                    "verse_nr": "17",
                    "verse": "Sa pagkamatuod ang ginasiling ko karon indi iya sang Ginoo, kundi sa sining pagpabugal ko, nagahambal ako subong isa ka buangbuang."
                },
                "18": {
                    "verse_nr": "18",
                    "verse": "Pero tungod madamo ang nagapabugal sa tawhanon lamang nga mga kabangdanan, amo man ang himuon ko."
                },
                "19": {
                    "verse_nr": "19",
                    "verse": "Kamo mismo mga maalam gid, amo ina nga ginapagustohan lang ninyo ang mga buangbuang!"
                },
                "20": {
                    "verse_nr": "20",
                    "verse": "Kay ginapabay-an lang ninyo ang bisan sin-o nga mag-ulipon, magpamintaha, magsiod, magpakanubo sa inyo ukon magtampa sa inyo sa guya."
                },
                "21": {
                    "verse_nr": "21",
                    "verse": "Nahuya ako sa pag-ako nga kami amon mga maluya sa paghimo sina!\nPero kon may mangahas sa pagpabugal sang bisan ano, ako may amo man nga kakahas sa pagpabugal. Nagahambal ako nga daw buangbuang."
                },
                "22": {
                    "verse_nr": "22",
                    "verse": "Mga Hebreo bala sila? Ako amo man. Mga Israelinhon bala sila? Ako amo man. Mga kaliwat bala sila ni Abraham? Ako amo man."
                },
                "23": {
                    "verse_nr": "23",
                    "verse": "Mga alagad bala sila ni Cristo? Daw buang ako sa paghambal sini, pero mas maayo pa ako nga alagad sang sa ila! Nakapangabudlay ako sing labi pa sang sa ila, nabilanggo ako sing mas madamo nga beses, ginhanot ako sing labi pa, kag sa madamo nga tion sa bibi sang kamatayon."
                },
                "24": {
                    "verse_nr": "24",
                    "verse": "Kalima gid ako makaagi sing tag-trayntay nwebe ka lapdos sa mga kamot sang mga pangulo sang mga Judio."
                },
                "25": {
                    "verse_nr": "25",
                    "verse": "Katatlo gid ako makaagi sang pagbunal sang mga Romanhon, kag makaisa ako ginbato. Katatlo gid malunod ang sakayan sa dagat nga ginasakyan ko, kag sa isa sini baynte kwatro ka oras gid ako nga nagpabilin sa tubig."
                },
                "26": {
                    "verse_nr": "26",
                    "verse": "Sa akon madamo nga pagpanglakaton masunson yara ako sa katalagman sang mga baha kag mga buyong, sa katalagman sa akon kapareho nga mga Judio kag katalagman sa mga Hentil. Madamo nga beses nga yara ako sa katalagman sa mga siudad kag mga desierto, sa katalagman sa dagat kag sa di-matuod nga mga kautoran."
                },
                "27": {
                    "verse_nr": "27",
                    "verse": "Nag-obra ako sing tuman gid kag masunson wala ako sing tinulogan. Gingutom ako kag gin-uhaw kag sa masunson indi ako makakaon sa tuman nga ulobrahon. Sa masami wala ako sing dalayunan, ukon bayu."
                },
                "28": {
                    "verse_nr": "28",
                    "verse": "Wala labot sang iban pa nga mga butang, ang akon kabalaka para sa tanan nga mga iglesia naghatag sa akon sing dugang nga palas-anon adlaw-adlaw."
                },
                "29": {
                    "verse_nr": "29",
                    "verse": "Kon may yara nga maluya, nagabatyag man ako sing kaluya. Kon may magpakasala, nagakalisod gid ako."
                },
                "30": {
                    "verse_nr": "30",
                    "verse": "Kon magpabugal gid man ako, magapabugal ako sang mga butang nga nagapakita kon daw ano ako kaluya."
                },
                "31": {
                    "verse_nr": "31",
                    "verse": "Ang Dios kag Amay ni Ginoong Jesus nakahibalo nga wala ako nagabutig. Dayawon ang iya ngalan sa gihapon!"
                },
                "32": {
                    "verse_nr": "32",
                    "verse": "Sang didto ako sa Damasco, ang gobernador sa idalom ni Haring Aretas nagpagwardya sang mga pwertahan sang siudad sa pagdakop sa akon."
                },
                "33": {
                    "verse_nr": "33",
                    "verse": "Pero gintunton ako sa isa ka tabig, paagi sa bintana sa pader, kag nakapalagyo ako sa iya."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Kinahanglan ako magpabugal, bisan nga wala ini sing kapuslanan. Pero karon magahambal ako nahanungod sang mga palanan-awon kag sang mga ginpahayag sa akon sang Ginoo."
                },
                "2": {
                    "verse_nr": "2",
                    "verse": "May nakilala ako nga isa ka Cristohanon nga sang katorse na ka tuig nga nagligad ginsabnit pakadto sa pinakamataas nga langit. Wala ako makahibalo kon nadala ang iya lawas ukon ang iya lang espiritu\u2014ang Dios lang ang nakahibalo."
                },
                "3": {
                    "verse_nr": "3",
                    "verse": "Nakahibalo ako nga ini nga tawo gindala sa Paraiso, kag sa liwat nagasiling ako nga wala ako makahibalo kon nadala ang iya lawas ukon ang iya espiritu\u2014ang Dios lang ang nakahibalo."
                },
                "4": {
                    "verse_nr": "4",
                    "verse": "Didto nabatian niya ang mga pulong nga indi mahambal kag ang mga butang nga indi tugot sa tawo ang pagmitlang."
                },
                "5": {
                    "verse_nr": "5",
                    "verse": "Gani ipabugal ko ini nga tawo, pero indi ako magpabugal sang akon kaugalingon, luas lang sang mga butang nga nagapakita kon daw ano ako kaluya."
                },
                "6": {
                    "verse_nr": "6",
                    "verse": "Kon luyag ako magpabugal, indi ako manginbuangbuang, tungod kay kamatuoran ang ginasugid ko. Pero indi ako magapabugal, tungod kay indi ako luyag nga ang bisan sin-o nga tawo maghunahuna sing sobra sang sa iya nakita nga ginahimo ko kag nabatian niya nga akon ginahambal."
                },
                "7": {
                    "verse_nr": "7",
                    "verse": "Pero agod indi ako magpabugal sing sobra tungod sang makatilingala nga mga butang nga akon nakita, ginpadalhan ako sing masakit nga balatian sa lawas sang mensahero ni Satanas sa pagpaantos sa akon agod indi ako magpabugal."
                },
                "8": {
                    "verse_nr": "8",
                    "verse": "Katatlo gid ako magpangamuyo sa Ginoo nga kuhaon niya ini nga pag-antos."
                },
                "9": {
                    "verse_nr": "9",
                    "verse": "Pero nagsabat sia: \u201cAng akon gugma amo ang kinahanglan mo, kay ang akon gahom mabatyagan mo sing labi kon ikaw maluya.\u201d Gani labi ako ka malipayon sa pagpabugal sang akon mga kaluyahon, agod nga akon mabatyagan ang pagtipig sang gahom ni Cristo nga yari sa akon."
                },
                "10": {
                    "verse_nr": "10",
                    "verse": "Gani nagakalipay ako sa mga kaluyahon, sa mga pasipala, sa mga kabudlayan, sa mga paghingabot, sa mga kapiutan tungod kay Cristo. Kay kon maluya ako, dayon mabakod ako."
                },
                "11": {
                    "verse_nr": "11",
                    "verse": "Daw sa nagabinuang ako, pero kamo ang nagpilit sa akon agod himuon ko ini. Kamo kuntani ang dapat maghambal sing maayo nahanungod sa akon. Kay bisan nga wala ako sing pulos, indi man ako maulihi sa inyo pinasahi nga mga \u201capostoles\u201d."
                },
                "12": {
                    "verse_nr": "12",
                    "verse": "Ang akon pagkaapostol napamatud-an sa tunga ninyo nga may pagpailob gid paagi sa nahimo nga mga tanda kag katingalahan nga mga buhat kag mga milagro."
                },
                "13": {
                    "verse_nr": "13",
                    "verse": "Sa ano bala nga bagay nga ginkabig ko kamo nga mas kubos sang sa iban nga mga iglesia, luas nga ako wala nagpangayo sa inyo sing bulig? Kon mahimo patawara ninyo ako kay wala ko kamo ginkabig pareho sang iban nga mga iglesia!"
                },
                "14": {
                    "verse_nr": "14",
                    "verse": "Ikatlo na ini nga tion nga handa ako sa pagbisita sa inyo, kag indi ako magpabudlay sa inyo. Kamo ang akon kinahanglan kag indi ang inyo kwarta. Kay kon hambalon na gid man, ang mga kabataan indi amo ang dapat magsakdag sang ila mga ginikanan, kundi ang ginikanan amo ang dapat magsakdag sang ila mga kabataan."
                },
                "15": {
                    "verse_nr": "15",
                    "verse": "Magakalipay ako sa paghalad sang tanan ko, kag bisan pa sang akon kaugalingon agod sa pagbulig sa inyo. Higugmaon bala ninyo ako sing kubos bisan pa nga daku ang akon paghigugma sa inyo?"
                },
                "16": {
                    "verse_nr": "16",
                    "verse": "Karon kamo gid magakumpormi nga ako wala magpabudlay sa inyo. Pero may iban nga magasiling nga madaya ako kag natuntohan ko kamo paagi sa akon pagbinutig."
                },
                "17": {
                    "verse_nr": "17",
                    "verse": "Sa ano bala nga paagi? Nagpamintaha bala ako sa inyo paagi sa mga tawo nga ginpadala ko dira sa inyo?"
                },
                "18": {
                    "verse_nr": "18",
                    "verse": "Ginpangabay ko gid si Tito sa pagkadto dira, kag ginpaupod ko sa iya ang isa ka utod kay Cristo. Makasiling bala kamo nga si Tito namintaha sa inyo? Indi bala pareho ang amon pagginawi kag tinutuyo ni Tito?"
                },
                "19": {
                    "verse_nr": "19",
                    "verse": "Ayhan nagahunahuna kamo nga nagaapin kami sang amon kaugalingon sa atubang ninyo. Mga hinigugma, ang Dios nakahibalo nga wala kami nagaapin sang amon kaugalingon, kundi nagahambal kami suno sa ginapahambal sa amon ni Cristo sa panulok sang Dios, kag ini tanan ginahimo namon sa pagbulig sa inyo."
                },
                "20": {
                    "verse_nr": "20",
                    "verse": "Nahadlok ako nga kon mag-abot ako dira makit-an ko kamo nga lain sang sa ginapaabot ko sa inyo, kag ako makit-an ninyo nga lain sang sa ginapaabot ninyo. Nahadlok ako nga may makita nga mga inaway kag kahisa dira, pagpainitay kag pagkamaiyaiyahon, mga pagpasipala kag pagkutsokutso, pagpabugal kag kagamo."
                },
                "21": {
                    "verse_nr": "21",
                    "verse": "Nahadlok ako nga sa akon pagkadto liwat sa inyo pakahuy-an ako sang akon Dios sa atubang ninyo, kag magapangasubo ako tungod sa madamo nga nagpakasala sang una anay kag wala sila makahinulsol sang ila nahimo nga malaw-ay nga mga buhat\u2014 pagpanghilawas kag iban nga sahi sang makahuloya nga mga buhat."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ikatlo na ini nga pagkadto ko sa pagbisita sa inyo. Ang kasulatan nagasiling, \u201cAng bisan ano nga panumbongon dapat pamatud-an sang duha ukon tatlo ka mga saksi.\u201d"
                },
                "2": {
                    "verse_nr": "2",
                    "verse": "Luyag ko isiling sa inyo nga nakasala sang una, kag pati man sa tanan, nga ang ginsiling ko sadto anay sang ikaduha ko nga pagbisita sa inyo, ginasiling ko liwat, karon nga malayo ako sa inyo: sa akon pagkadto dira liwat wala gid sing may makalikaw sa akon silot."
                },
                "3": {
                    "verse_nr": "3",
                    "verse": "Himuon ko ini tungod kay luyag ninyo ang pagpamatuod nga si Cristo nagahambal paagi sa akon. Kon si Cristo maghambal sa inyo indi sia maluya, kundi nagapakita sia sang iya gahom sa inyo."
                },
                "4": {
                    "verse_nr": "4",
                    "verse": "Kay bisan nga sa kaluyahon ginlansang sia sa krus, sa gahom sang Dios nagakabuhi sia. Sa amon paghiusa sa iya kami man mga maluya, pero sa amon kaangtanan sa inyo, magakabuhi kami upod sa iya paagi sa gahom sang Dios."
                },
                "5": {
                    "verse_nr": "5",
                    "verse": "Usisaa ang inyo kaugalingon, agod mahibal-an ninyo kon bala nagakabuhi kamo sa pagtuo. Matuod gid nga kamo nakahibalo nga si Jesu-Cristo yara sa inyo, luas lang kon indi kamo makalampuwas sa pagtilaw."
                },
                "6": {
                    "verse_nr": "6",
                    "verse": "Karon nagalaom ako nga kamo nakahibalo nga kami gintilawan kag matuod nga mga apostoles."
                },
                "7": {
                    "verse_nr": "7",
                    "verse": "Nagapangamuyo kami sa Dios nga indi kamo maghimo sing malaut\u2014indi agod sa pagpakita nga nagmadinalag-on kami, kundi nga maghimo kamo sing husto, bisan nga kami kasubong sang napaslawan nga mga apostoles."
                },
                "8": {
                    "verse_nr": "8",
                    "verse": "Kay indi kami makahimo sing bisan ano nga batok sa kamatuoran, kundi suno lamang sa kamatuoran."
                },
                "9": {
                    "verse_nr": "9",
                    "verse": "Nagakalipay kami kon kami maluya pero kamo mabakod. Amo gani ina nga nagapangamuyo man kami nga manginhimpit kamo."
                },
                "10": {
                    "verse_nr": "10",
                    "verse": "Kag amo ina nga nagasulat ako sini samtang malayo ako sa inyo, agod nga kon mag-abot ako dira indi kinahanglan nga magmapintas ako sa akon paggamit sang awtoridad nga ginhatag sa akon sang Ginoo. Ini nga awtoridad para sa pagpalig-on kag indi sa pagguba sa inyo."
                },
                "11": {
                    "verse_nr": "11",
                    "verse": "Sa katapusan, mga kautoran, paalam na! Magtinguha kamo nga manginhimpit. Magpamati kamo sa akon laygay. Maghilisugot kamo kag magkabuhi sa paghidait. Kag ang Dios sang paghigugma kag paghidait manginkaupod ninyo."
                },
                "12": {
                    "verse_nr": "12",
                    "verse": "Mag-abiabihay kamo subong mga mag-ulotod kay Cristo.\nAng tanan nga mga tumoluo nagapadala sang ila mga pag-abiabi sa inyo."
                },
                "13": {
                    "verse_nr": "13",
                    "verse": "Ang pagpakamaayo ni Ginoong Jesu-Cristo, ang gugma sang Dios kag ang pagpakig-ambit sang Espiritu Santo manginyara sa inyo tanan."
                },
                "14": {
                    "verse_nr": "14",
                    "verse": ""
                }
            }
        }
    }
}