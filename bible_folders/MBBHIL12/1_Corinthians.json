{
    "version": "MBBHIL12",
    "book_name": "1 Corinthians",
    "book_nr": "46",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Pablo, tinawag nga mangin-apostol ni Cristo Jesus paagi sa kabubot-on sang Dios, kag si Sostenes nga aton utod"
                },
                "2": {
                    "verse_nr": "2",
                    "verse": "nagasulat sa inyo nga mga katapo sang iglesia sang Dios nga yara sa Corinto, sa tanan nga gintawag sang Dios nga mangin-iya balaan nga katawhan. Ini nga katawhan nangin-iya sang Dios tungod sang ila pagpakighiusa kay Cristo Jesus, kaupod sang tanan nga katawhan bisan diin, nga nagasimba sa aton Ginoong Jesu-Cristo nga ila Ginoo kag aton man"
                },
                "3": {
                    "verse_nr": "3",
                    "verse": "Kabay nga ang Dios nga aton Amay kag ang Ginoong Jesu-Cristo maghatag sa inyo sing pagpakamaayo kag paghidait."
                },
                "4": {
                    "verse_nr": "4",
                    "verse": "Nagapasalamat ako pirme sa akon Dios tungod sa inyo, bangod sang mga kaayuhan nga nahatag niya sa inyo paagi kay Cristo Jesus."
                },
                "5": {
                    "verse_nr": "5",
                    "verse": "Kay sa inyo pagpakighiusa kay Cristo nagmanggaranon kamo sa tanan nga espirituhanon nga mga butang. Nag-alam kamo sa paghambal sang bug-os nga mensahe sang Dios kag nagdugang sa paghangop sang tanan nga mga kamatuoran."
                },
                "6": {
                    "verse_nr": "6",
                    "verse": "Ang pagpamatuod nahanungod kay Cristo nakapanggamot na sa inyo."
                },
                "7": {
                    "verse_nr": "7",
                    "verse": "Gani wala kamo makulangi sang tagsa ka dulot nga ginhatag sang Dios, samtang nagahulat kamo sang pagpahayag sang aton Ginoong Jesu-Cristo."
                },
                "8": {
                    "verse_nr": "8",
                    "verse": "Palig-unon man niya kamo tubtob sa katapusan, agod nga wala sing isaway sa inyo sa Adlaw sang aton Ginoong Jesu-Cristo."
                },
                "9": {
                    "verse_nr": "9",
                    "verse": "Masaligan ang Dios, ang Dios nga nagtawag sa inyo sa pagpakighiambit sa iya Anak nga si Jesu-Cristo nga aton Ginoo."
                },
                "10": {
                    "verse_nr": "10",
                    "verse": "Ginapangabay ko sa inyo, mga kautoran, sa ngalan sang aton Ginoong Jesu-Cristo, nga maghilisugot kamo tanan sa inyo ginahambal, agod nga walay sing pagbinahinbahin sa inyo, kundi nga magmangin-isa gid kamo sa painuino kag tinutuyo."
                },
                "11": {
                    "verse_nr": "11",
                    "verse": "Mga kautoran, may mga tawo halin sa panimalay ni Cloe, nga nagsugid sa akon sing maathag nga may pagsinuay sa tunga ninyo."
                },
                "12": {
                    "verse_nr": "12",
                    "verse": "Amo ini ang buot ko silingon: nanuhaytuhay ang ginasiling sang kada-isa sa inyo. Ang isa nagasiling, \u201cAko sumolunod ni Pablo,\u201d ang isa nagasiling, \u201cAko sa kay Apolos,\u201d ang isa iya nagasiling, \u201cAko sa kay Pedro,\u201d kag ang isa pa gid nagasiling, \u201cAko sa kay Cristo.\u201d"
                },
                "13": {
                    "verse_nr": "13",
                    "verse": "Nabahinbahin bala si Cristo? Si Pablo bala ang ginlansang sa krus tungod sa inyo? Ginbautisohan bala kamo subong nga mga sumolunod ni Pablo?"
                },
                "14": {
                    "verse_nr": "14",
                    "verse": "Nagapasalamat ako sa Dios nga wala ako sing may ginbautisohan sa inyo luas kay Crispo kag kay Gayo."
                },
                "15": {
                    "verse_nr": "15",
                    "verse": "Gani, wala sing bisan isa nga makasiling nga ginbautisohan kamo subong mga sumolunod ko. ("
                },
                "16": {
                    "verse_nr": "16",
                    "verse": "Huo gali, nabautisohan ko man si Estefanas kag ang mga katapo sang iya panimalay. Pero luas sini, wala na ako sing may nadumdoman kon may nabautisohan pa ako nga iban.)"
                },
                "17": {
                    "verse_nr": "17",
                    "verse": "Si Cristo wala magpadala sa akon sa pagbautiso. Ginpadala niya ako sa pagwali sang Maayong Balita, kag sa pagsugid sini indi paagi sa tawhanon nga kaalam sa paghambal, kay basi ina magakuha sang gahom sang kamatayon ni Cristo sa krus."
                },
                "18": {
                    "verse_nr": "18",
                    "verse": "Kay para sa mga nagapadulong sa kalaglagan, ang mensahe nahanungod sang kamatayon ni Cristo sa krus isa ka kabuangan, pero para sa aton tanan nga ginaluwas sang Dios, ini gahom sang Dios."
                },
                "19": {
                    "verse_nr": "19",
                    "verse": "Kay ang kasulatan nagasiling:\n\u201cDulaon ko ang kaalam sang mga maalam,\nkag ipakawalay pulos ko ang paghangop sang mga mangin-alamon.\u201d"
                },
                "20": {
                    "verse_nr": "20",
                    "verse": "Karon diin na bala ang mga maalam? Diin na bala ang mga manunodlo sang kasugoan? Diin na bala ang lagting nga mga manugdibati sining panahon? Ang Dios nagpahayag nga ang kaalam sining kalibutan kabuangan."
                },
                "21": {
                    "verse_nr": "21",
                    "verse": "Kay ang Dios sa iya kaalam wala magtugot nga makilala sia sang mga tawo paagi sa ila tawhanon nga kaalam. Sa baylo, ang Dios nagpakamaayo sa pagluwas sa mga nagatuo paagi sa mensahe nga amon ginawali, nga suno sa wala nagatuo, kabuangan."
                },
                "22": {
                    "verse_nr": "22",
                    "verse": "Ang mga Judio nagapangayo sing mga milagro bilang pamatuod, kag ang mga Griego iya nagapangita sing kaalam."
                },
                "23": {
                    "verse_nr": "23",
                    "verse": "Kami amon nagawali nahanungod kay Cristo nga ginlansang sa krus. Ini nga mensahe kontra sang mga Judio kag kabuangan para sa mga Hentil."
                },
                "24": {
                    "verse_nr": "24",
                    "verse": "Pero para sa mga tinawag sang Dios, mga Judio ukon mga Hentil, ini nga mensahe amo si Cristo, ang gahom kag ang kaalam sang Dios."
                },
                "25": {
                    "verse_nr": "25",
                    "verse": "Kay ang kabuangan sang Dios mas maalam sang sa kaalam sang mga tawo, kag ang kaluyahon sang Dios mas makusog sang sa kusog sang mga tawo."
                },
                "26": {
                    "verse_nr": "26",
                    "verse": "Karon, mga kautoran, panumdoma ninyo kon ano kamo sadto anay sang pagtawag sang Dios sa inyo. Suno sa panghunahuna sang mga tawo mga pila man lang sa inyo ang maalam, ukon gamhanan, ukon dungganon."
                },
                "27": {
                    "verse_nr": "27",
                    "verse": "Gintuyo sang Dios ang pagpili sang ginakabig sang kalibutan nga kabuangan agod sa pagpakahuya sang maalam nga mga tawo, kag iya ginpili ang ginakabig sang kalibutan nga maluya, sa pagpakahuya sang gamhanan nga mga tawo."
                },
                "28": {
                    "verse_nr": "28",
                    "verse": "Ginpili sang Dios ang ginakabig sang kalibutan nga kubos, talamayon, kag wala sing pulos, agod sa pagpakawalay pulos sang ginakabig sang kalibutan nga importante."
                },
                "29": {
                    "verse_nr": "29",
                    "verse": "Ini nagakahulogan nga wala sing tawo nga makapabugal sa presensya sang Dios."
                },
                "30": {
                    "verse_nr": "30",
                    "verse": "Pero ang Dios nagdala sa inyo sa paghiusa kay Cristo Jesus kag naghimo sa iya nga aton kaalam. Paagi kay Cristo ginbaton kita sang Dios, kag nahimo kita nga balaan nga katawhan sang Dios kag nanginhilway."
                },
                "31": {
                    "verse_nr": "31",
                    "verse": "Gani, subong sang ginasiling sang kasulatan, \u201cAng bisan sin-o nga luyag magpabugal, dapat magpabugal sang ginhimo sang Ginoo.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mga kautoran, sang pagkadto ko sa inyo sa pagwali sang tinago nga kamatuoran sang Dios, wala ako maggamit sang madalom nga mga pulong ukon sang mataas nga kinaalam."
                },
                "2": {
                    "verse_nr": "2",
                    "verse": "Kay sang dira pa ako kaupod sa inyo, nagpamat-od ako nga kalimtan ko ang tanan, luas kay Jesu-Cristo, kag labi na gid ang iya pagkamatay sa krus."
                },
                "3": {
                    "verse_nr": "3",
                    "verse": "Gani sang pagkadto ko sa inyo, maluya ako kag nagakurog ang bug-os ko nga lawas sa kahadlok"
                },
                "4": {
                    "verse_nr": "4",
                    "verse": "kag ang akon pagwali kag pagpanudlo indi paagi sa mahayluhon nga mga pulong sang tawhanon nga kaalam, kundi paagi sa pagpamatuod sang gahom sang Espiritu sang Dios."
                },
                "5": {
                    "verse_nr": "5",
                    "verse": "Gani, ang inyo pagtuo wala mapasad sa kaalam sang tawo, kundi sa gahom sang Dios."
                },
                "6": {
                    "verse_nr": "6",
                    "verse": "Pero sa mga hamtong na sa espirituhanon nga kabuhi nagahambal ako sang kaalam. Pero indi ini kaalam nga iya sang kalibutan ukon mga gahom nga nagadumala sini nga kalibutan, nga ang ila gahom nagakawala na."
                },
                "7": {
                    "verse_nr": "7",
                    "verse": "Ang kaalam nga akon ginawali amo ang tinago nga kaalam sang Dios, nga ginlipdan sa mga katawhan, pero ginpat-od na nga ipahayag sang Dios para sa aton kadungganan, bisan sang wala pa matuga ang kalibutan."
                },
                "8": {
                    "verse_nr": "8",
                    "verse": "Walay bisan sin-o sang mga nagagahom sining kalibutan ang nakahibalo sini nga kaalam. Kay kon nahibal-an nila ini, wala nila kuntani ginlansang sa krus ang Ginoo nga nagpahayag sang gahom sang Dios nga nagaluwas."
                },
                "9": {
                    "verse_nr": "9",
                    "verse": "Pero suno sa ginasiling sang kasulatan,\n\u201cAng wala makit-i ukon mabatii sang tawo,\nang wala ginpanghunahunai sang tawo nga matabo,\namo gid ang gin-aman sang Dios para sa mga nagahigugma sa iya.\u201d"
                },
                "10": {
                    "verse_nr": "10",
                    "verse": "Pero sa aton ginpahayag sang Dios ang iya tinago paagi sa iya Espiritu. Ang Espiritu nagausisa sang tanan, bisan pa ang mga nalipdan kag ang indi matungkad nga mga tinutuyo sang Dios."
                },
                "11": {
                    "verse_nr": "11",
                    "verse": "Kon parti sa tawo, ang iya lamang kaugalingon nga espiritu nga yara sa sulod niya, amo ang nakahibalo sang tanan nahanungod sa iya. Sa amo man nga bagay, ang Espiritu gid lang sang Dios amo ang nakahibalo sang tanan nahanungod sa Dios."
                },
                "12": {
                    "verse_nr": "12",
                    "verse": "Wala kita makabaton sang espiritu nga iya sang kalibutan, kundi nakabaton kita sang Espiritu nga ginpadala sang Dios, agod nga aton mahibaluan ang tanan nga ginhatag sang Dios sa aton."
                },
                "13": {
                    "verse_nr": "13",
                    "verse": "Gani, wala kami nagahambal sa mga pulong nga gintudlo sang kaalam sang tawo, kundi sa mga pulong nga gintudlo sang Espiritu samtang nagasaysay kami sang espirituhanon nga mga kamatuoran sa ila nga ginapuy-an sang Espiritu."
                },
                "14": {
                    "verse_nr": "14",
                    "verse": "Ang bisan sin-o nga wala sa iya ang Espiritu indi makabaton sang mga hiyas nga ginahatag sang Espiritu sang Dios. Indi gid sia makahangop sini nga mga butang kag kabuangan ini para sa iya, tungod kay mahangpan lang ang kahulogan sini sa espirituhanon nga paagi."
                },
                "15": {
                    "verse_nr": "15",
                    "verse": "Sa baylo, ang tawo nga may Espiritu sang Dios makahukom sang tanan nga mga butang, pero wala sing isa nga makahukom sa iya."
                },
                "16": {
                    "verse_nr": "16",
                    "verse": "Kay ang kasulatan nagasiling,\n\u201cSin-o bala ang makahibalo sang hunahuna sang Ginoo?\nSin-o bala ang makalaygay sa iya?\u201d\nPero kita iya may hunahuna ni Cristo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Mga kautoran, kon sa bahin ko, indi ako makahambal sa inyo subong sang paghambal ko sa mga tawo nga may Espiritu sang Dios. Napilitan ako sa paghambal sa inyo subong kalibutanon nga mga tawo kag mga bata pa sa Cristohanon nga pagtuo."
                },
                "2": {
                    "verse_nr": "2",
                    "verse": "Ginpainom ko lang anay kamo sang gatas, kag wala pagpakan-a sang matig-a nga kalan-on, tungod kay indi pa kamo makasarang sa pagkaon sini. Kag bisan subong indi pa kamo makasarang sa pagkaon sini"
                },
                "3": {
                    "verse_nr": "3",
                    "verse": "kay nagakabuhi pa kamo kaangay sang kalibutanon nga mga tawo. Kon nagahisaay kamo kag nagasinuay wala bala ini nagapamatuod nga kalibutanon kamo nga mga tawo kag nagakabuhi suno sa talaksan sining kalibutan?"
                },
                "4": {
                    "verse_nr": "4",
                    "verse": "Kon ang isa sa inyo magsiling, \u201cAko sumolunod ni Pablo,\u201d kag ang isa man magsiling, \u201cAko sa kay Apolos,\u201d wala bala kamo nagaginawi subong nga kalibutanon nga mga tawo?"
                },
                "5": {
                    "verse_nr": "5",
                    "verse": "Kon sa bagay, sin-o bala si Apolos? Kag sin-o bala si Pablo? Mga alagad lamang kami sang Dios, nga nagtuytoy sa inyo sa pagtuo. Ang tagsatagsa sa amon nagahimo sang bulohaton nga ginhatag sang Ginoo sa amon nga pagabuhaton"
                },
                "6": {
                    "verse_nr": "6",
                    "verse": "Ako ang nagtanom sang binhi, si Apolos ang nagbunyag, pero ang Dios amo ang nagpatubo sini."
                },
                "7": {
                    "verse_nr": "7",
                    "verse": "Ang nagatanom kag ang nagabunyag indi gid ang labing importante, kundi ang Dios nga nagapatubo sang tanom."
                },
                "8": {
                    "verse_nr": "8",
                    "verse": "Ang nagatanom kag ang nagabunyag pareho lang. Ang Dios magahatag sing balos sa kada isa sa ila suno sa ila pinangabudlayan."
                },
                "9": {
                    "verse_nr": "9",
                    "verse": "Kay kami magkaupod sa pagpangabudlay para sa Dios, kag kamo ang palangumhan sang Dios.\nKamo balay man sang Dios."
                },
                "10": {
                    "verse_nr": "10",
                    "verse": "Suno sa hiyas nga ginhatag sang Dios sa akon, ginpasad ko ang sadsaran subong sang pag-obra sang isa ka sampaton nga panday, kag iban naman nga tawo ang nagapadayon sa pagbalay sa ibabaw sini. Pero ang tagsa ka tawo dapat maghalong kon paano sia magbalay sa ibabaw sini."
                },
                "11": {
                    "verse_nr": "11",
                    "verse": "Kay ang Dios nagpahamtang na kay Jesu-Cristo nga amo gid lang ang sadsaran kag wala na sing iban nga sadsaran nga sarang pa mapasad."
                },
                "12": {
                    "verse_nr": "12",
                    "verse": "May mga tawo nga magagamit sang bulawan, ukon pilak, ukon malahalon nga mga bato sa ila pagbalay sa sadsaran. Ang iban magagamit sing kahoy, hilamon, ukon dagami."
                },
                "13": {
                    "verse_nr": "13",
                    "verse": "Ang kalidad sang binuhatan sang tagsa ka tawo makit-an kon ipahayag ini sa Adlaw ni Cristo. Kay ang kalayo sa sina nga Adlaw magapahayag sang binuhatan sang tagsa ka tawo. Ang kalayo magatilaw kag magapahayag sang matuod nga kalidad sini."
                },
                "14": {
                    "verse_nr": "14",
                    "verse": "Kon ang ginbalay sang isa ka tawo sa sadsaran indi masunog sang kalayo, ina nga tawo magabaton sing balos."
                },
                "15": {
                    "verse_nr": "15",
                    "verse": "Pero kon ang binuhatan sang bisan sin-o nga tawo masunog, ti madula niya ini, pero sia iya maluwas, subong sang isa nga nakapalagyo halin sa kalayo."
                },
                "16": {
                    "verse_nr": "16",
                    "verse": "Nahibaluan gid ninyo nga kamo templo sang Dios, kag ang Espiritu sang Dios nagapuyo sa inyo!"
                },
                "17": {
                    "verse_nr": "17",
                    "verse": "Gani, ang bisan sin-o nga maglaglag sang templo sang Dios, ang Dios magalaglag sa iya. Kay ang templo sang Dios balaan, kag kamo mismo ang iya templo."
                },
                "18": {
                    "verse_nr": "18",
                    "verse": "Wala sing tawo nga magdaya sang iya kaugalingon. Kon ang bisan sin-o sa inyo maghunahuna nga sia maalam nga tawo suno sa talaksan sining kalibutan, dapat kabigon niya ang iya kaugalingon nga buangbuang agod nga manginmaalam sia."
                },
                "19": {
                    "verse_nr": "19",
                    "verse": "Kay ang ginakabig sining kalibutan nga kaalam, kabuangan para sa Dios. Kay ginasiling sang kasulatan, \u201cGinasiod sang Dios ang maalam nga mga tawo sa ila kaabtik.\u201d"
                },
                "20": {
                    "verse_nr": "20",
                    "verse": "Kag ang isa naman ka bahin sang kasulatan nagasiling, \u201cAng Ginoo nakahibalo nga ang mga painuino sang mga maalam walay pulos.\u201d"
                },
                "21": {
                    "verse_nr": "21",
                    "verse": "Gani walay bisan sin-o nga magpabugal nahanungod sang sarang mahimo sang mga tawo. Kay kon hambalon gid man, ang tanan nga butang inyo"
                },
                "22": {
                    "verse_nr": "22",
                    "verse": "Inyo si Pablo, si Apolos, si Pedro, ining kalibutan, ang kabuhi kag ang kamatayon, ang karon kag ang palaabuton. Ini tanan inyo"
                },
                "23": {
                    "verse_nr": "23",
                    "verse": "kag kamo iya ni Cristo, kag si Cristo iya sang Dios."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Dapat kamo magkabig sa amon subong nga mga alagad ni Cristo, nga gintugyanan sang tinago nga mga kamatuoran sang Dios."
                },
                "2": {
                    "verse_nr": "2",
                    "verse": "Bangod sina ginakinahanglan nga ang isa ka alagad magmatutom sa iya agalon."
                },
                "3": {
                    "verse_nr": "3",
                    "verse": "Karon, wala sing kaso para sa akon kon hukman ninyo ako, ukon hukman ako sang bisan ano nga tawhanon nga talaksan. Bisan gani ako wala nagahukom sang akon kaugalingon."
                },
                "4": {
                    "verse_nr": "4",
                    "verse": "Ang akon konsensya matinlo, pero wala ini nagapamatuod nga ako matarong gid. Ang Ginoo amo ang nagahukom sa akon."
                },
                "5": {
                    "verse_nr": "5",
                    "verse": "Gani indi kamo maghukom sa bisan kay sin-o sa wala pa mag-abot ang nagakaigo nga tion. Dapat maghulat kamo tubtob mag-abot ang Ginoo, kay sia magapasanag sang tinago nga mga butang sa kadudulman, kag magabuyagyag sang mga tinutuyo sang tagipusoon sang mga tawo. Dayon ang tagsa ka tawo magabaton halin sa Dios sing pagdayaw nga bagay sa iya."
                },
                "6": {
                    "verse_nr": "6",
                    "verse": "Tungod sa inyo, mga utod, ginapahanungod ko ini tanan sa akon kag kay Apolos. Gingamit ko ang amon kaugalingon subong nga sulondan, agod matun-an ninyo ang kahulogan sining hulobaton nga nagasiling, \u201cSunda ang nagakabagay nga mga pagsulondan.\u201d Indi ninyo pag-ipabugal ang isa ka tawo kag tamayon ang isa."
                },
                "7": {
                    "verse_nr": "7",
                    "verse": "Sin-o bala ang naghimo sa inyo nga labaw sa iban? Indi bala nga ang tanan ninyo nga pagkabutang ginhatag sang Dios? Ngaa bala karon nagapabugal kamo, kay ang tanan ninyo nga pagkabutang ginhatag lang sa inyo?"
                },
                "8": {
                    "verse_nr": "8",
                    "verse": "Ang tanan bala ninyo nga kinahanglanon yara na sa inyo? Manggaranon na bala kamo? Nanginhari na bala kamo, bisan pa nga kami amon indi? Luyag ko kuntani nga matuodtuod gid kamo nga mga hari, agod nga manginhari kami kaupod ninyo."
                },
                "9": {
                    "verse_nr": "9",
                    "verse": "Kay kon sa akon lang kami nga mga apostoles ginbutang sang Dios sa pinakakubos nga kahimtangan, pareho sang mga tawo nga ginhukman nga patyon sa atubang sang mga tawo kag mangintalan-awon sang tanan nga mga anghel kag mga tawo sa bug-os nga kalibutan."
                },
                "10": {
                    "verse_nr": "10",
                    "verse": "Tungod kay Cristo mga buangbuang kami, pero kamo mga maalam tungod sang inyo paghiusa kay Cristo. Mga maluya kami, pero kamo mga mabakod! Ginatamay kami, pero kamo ginapasidunggan!"
                },
                "11": {
                    "verse_nr": "11",
                    "verse": "Tubtob sa sini gid nga tion ginagutom kag ginauhaw kami, nagabayo kami sing lapat, ginabunal kami kag wala sang ginaestaran."
                },
                "12": {
                    "verse_nr": "12",
                    "verse": "Nagapangabudlay kami sing tudotudo para sa pagsakdag sang amon kaugalingon. Kon kami ginapakalain, kami nagapakamaayo, kag kon kami ginahingabot, ginabatas namon."
                },
                "13": {
                    "verse_nr": "13",
                    "verse": "Kon kami ginapakahuy-an, nagasabat kami nga may kalulo. Basura kag sagbot kami sining kalibutan tubtob sa sini gid nga tion!"
                },
                "14": {
                    "verse_nr": "14",
                    "verse": "Nagasulat ako sini sa inyo, tungod kay indi ko luyag nga magkahuya kamo, kundi sa pagtudlo sa inyo subong nga kamo mahal ko nga mga kabataan."
                },
                "15": {
                    "verse_nr": "15",
                    "verse": "Kay bisan may 10,000 kamo ka mga manugtatap sa inyo pagkabuhi kay Cristo, may isa lang kamo ka amay. Kay sa inyo pagkabuhi sa paghiusa kay Cristo Jesus nangin-amay ninyo ako, paagi sa akon pagdala sa inyo sang Maayong Balita."
                },
                "16": {
                    "verse_nr": "16",
                    "verse": "Gani, ginapakitluoy ko sa inyo nga sundon ninyo ang akon ginahimo."
                },
                "17": {
                    "verse_nr": "17",
                    "verse": "Sa sini nga katuyoan, ginapadala ko sa inyo si Timoteo. Sia ang akon mahal kag matutom nga anak sa Ginoo. Sia magapahanumdom sa inyo sang mga pagsulondan nga akon ginasunod sa bag-o nga pagkabuhi sa paghiusa kay Cristo Jesus, kag akon man ginatudlo sa tanan nga mga iglesia bisan diin."
                },
                "18": {
                    "verse_nr": "18",
                    "verse": "Ang iban sa inyo nagbugalon kay abi nila nga indi na ako magkadto sa pagbisita dira sa inyo."
                },
                "19": {
                    "verse_nr": "19",
                    "verse": "Pero kon itugot sang Ginoo, sa indi madugay magakadto ako dira sa inyo, kag dayon mahibal-an ko kon ano gid ang mahimo sining mga bugalon, kag indi lang ang ila ginawakal!"
                },
                "20": {
                    "verse_nr": "20",
                    "verse": "Kay ang paghari sang Dios indi lamang sa mga pulong, kundi sa gahom."
                },
                "21": {
                    "verse_nr": "21",
                    "verse": "Ano bala ang luyag ninyo? Makadto ako dira sa inyo nga may dala nga halanot, ukon nga may espiritu sang paghigugma kag kalulo?"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Karon, nabalahuba nga may mga pagpakighilawas dira sa inyo nga sobra pa sang ginahimo sang mga pagano. Kay ginsugiran ako nga may anak nga nagapakighilawas sa iya manding!"
                },
                "2": {
                    "verse_nr": "2",
                    "verse": "Ngaa bala makapabugal pa kamo? Kuntani dapat kamo magkasubo, kag ang tawo nga nakahimo sini nga butang dapat pahalinon sa inyo katilingban!"
                },
                "3": {
                    "verse_nr": "3",
                    "verse": "Kay bisan wala ako dira, sa gihapon ang akon espiritu yara dira nagaupod sa inyo. Kag sa ngalan sang aton Ginoong Jesus napamatbatan ko na ina nga tawo nga naghimo sinang malain nga butang, kag ang akon pamatbat pareho lang nga daw yara ako kaupod ninyo. Samtang nagatipon kamo sing tingob, kag ako nagapakig-upod sa inyo sa espiritu, paagi sa gahom ni Ginoong Jesus nga yari sa aton"
                },
                "4": {
                    "verse_nr": "4",
                    "verse": "Kay bisan wala ako dira, sa gihapon ang akon espiritu yara dira nagaupod sa inyo. Kag sa ngalan sang aton Ginoong Jesus napamatbatan ko na ina nga tawo nga naghimo sinang malain nga butang, kag ang akon pamatbat pareho lang nga daw yara ako kaupod ninyo. Samtang nagatipon kamo sing tingob, kag ako nagapakig-upod sa inyo sa espiritu, paagi sa gahom ni Ginoong Jesus nga yari sa aton"
                },
                "5": {
                    "verse_nr": "5",
                    "verse": "itugyan ninyo ining tawo kay Satanas nga magalaglag sang iya lawas, agod nga ang iya espiritu maluwas sa Adlaw sang Ginoo."
                },
                "6": {
                    "verse_nr": "6",
                    "verse": "Indi bagay nga magpabugal kamo! Nahibaluan ninyo ang hulobaton nga nagasiling, \u201cAng diutay lang nga lebadora nagapahabok sang bug-os nga minasa nga harina.\u201d"
                },
                "7": {
                    "verse_nr": "7",
                    "verse": "Dapat ninyo kuhaon sa inyo kaugalingon ang daan nga lebadora sang sala, agod nga manginputli kamo sing bug-os. Dayon manginkaangay kamo sang bag-o nga minasa nga harina nga wala sing lebadora, kay akon nahibaluan nga sa pagkamatuod, amo gid man kamo. Ang aton panihapon sa Pascua nahanda na, kay si Cristo mismo, ang aton kordero para sa Pascua nahalad na."
                },
                "8": {
                    "verse_nr": "8",
                    "verse": "Gani, saulogon ta ang aton piesta, indi sa tinapay nga may daan nga lebadora sang sala kag kalautan, kundi sa tinapay nga wala sing lebadora, ang tinapay sang kaputli kag kamatuoran."
                },
                "9": {
                    "verse_nr": "9",
                    "verse": "Sa sulat nga ginpadala ko sa inyo, nagsiling ako nga indi kamo magpakig-upod sa mga makihilawason nga mga tawo."
                },
                "10": {
                    "verse_nr": "10",
                    "verse": "Karon ang buot ko silingon, indi ang mga pagano nga makihilawason, ukon maibugon, ukon makawat, ukon nagasimba sa mga diosdios. Kay kon buot ninyo nga likawan sila, kuntani indi na kamo magkabuhi sa sini nga kalibutan!"
                },
                "11": {
                    "verse_nr": "11",
                    "verse": "Amo ini ang buot ko silingon, nga indi kamo magpakig-upod sa isa ka tawo nga nagatawag sang iya kaugalingon nga inyo utod, pero makihilawason, ukon maibugon, ukon nagasimba sa mga diosdios, ukon mapasipalahon, ukon palahubog, ukon makawat. Bisan sa pagkaon indi magpakig-upod sa sini nga sahi sang tawo."
                },
                "12": {
                    "verse_nr": "12",
                    "verse": "Kay kon hambalon gid man, wala ako sing labot sa paghukom sa indi naton mga utod. Ang Dios magahukom sa ila. Pero indi bala ninyo paghukman ang mga katapo sang inyo katilingban? Kay ang kasulatan nagasiling, \u201cPahalina sa inyo katilingban ang tawo nga malaut.\u201d"
                },
                "13": {
                    "verse_nr": "13",
                    "verse": "Kay kon hambalon gid man, wala ako sing labot sa paghukom sa indi naton mga utod. Ang Dios magahukom sa ila. Pero indi bala ninyo paghukman ang mga katapo sang inyo katilingban? Kay ang kasulatan nagasiling, \u201cPahalina sa inyo katilingban ang tawo nga malaut.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ngaa bala nga ginadala sang isa sa inyo sa pagano nga mga hukom, ang iya kasuayon batok sa isa ka utod, sa baylo nga ipahusay niya ini sa mga tumoluo?"
                },
                "2": {
                    "verse_nr": "2",
                    "verse": "Wala bala kamo makahibalo nga ang mga tumoluo magahukom sang kalibutan? Gani, kon kamo amo ang magahukom sang kalibutan, indi bala kamo makasarang sa paghukom sang diutay nga mga bagay?"
                },
                "3": {
                    "verse_nr": "3",
                    "verse": "Wala bala kamo makahibalo nga kita ang magahukom sang mga anghel? Ti daw ano pa gid ang mga butang sining kabuhi!"
                },
                "4": {
                    "verse_nr": "4",
                    "verse": "Gani kon may mahanabo nga tagsubong sina nga mga butang, dalhon bala ninyo ina sa atubang sang mga tawo nga wala ginatahod sa iglesia agod ila paghukman?"
                },
                "5": {
                    "verse_nr": "5",
                    "verse": "Makahuloya sa inyo! Pat-od gid nga may yara nga isa nga maalam nga tawo sa tunga ninyo nga makahusay sang kasuayon sang mga kautoran!"
                },
                "6": {
                    "verse_nr": "6",
                    "verse": "Sa baylo ang isa ka utod nagaasunto sa isa ka utod, kag ginapahukman ninyo ini sa hukom nga di-tumoluo!"
                },
                "7": {
                    "verse_nr": "7",
                    "verse": "Ang kamatuoran nga ang inyo mga pag-asuntohanay nagapakita nga napaslawan kamo sing bug-os. Indi bala nga mas maayo pa nga ang iban lang ang makasayop sa inyo? Indi bala nga mas maayo pa nga ang iban lang ang makapangawat sa inyo?"
                },
                "8": {
                    "verse_nr": "8",
                    "verse": "Sa baylo, kamo inyo ang nagahimo sing sayop sa isa kag isa kag nagakinawatay, bisan pa sa inyo mga kautoran!"
                },
                "9": {
                    "verse_nr": "9",
                    "verse": "Nakahibalo gid kamo nga ang mga malaut indi makapanubli sang Ginharian sang Dios. Indi ninyo pagbuanga ang inyo kaugalingon! Ang mga makihilawason, ang mga nagasimba sa mga diosdios, ukon nagapanginbabayi, ukon nagapanginlalaki, ukon mga lalaki nga nagapakighilawas sa pareho nila nga lalaki"
                },
                "10": {
                    "verse_nr": "10",
                    "verse": "ukon ang mga nagapangawat, ukon mga maibugon, ukon mga palahubog, ukon mga mapasipalahon, ukon mga makawat\u2014wala gid sing isa sini sa ila nga makapanubli sang Ginharian sang Dios."
                },
                "11": {
                    "verse_nr": "11",
                    "verse": "Ang iban sa inyo pareho anay sini nga mga tawo. Pero natinluan na kamo sa sala. Nahalad na kamo sa Dios kag ginbaton sang Dios sa ngalan ni Ginoong Jesu-Cristo kag sa Espiritu sang aton Dios."
                },
                "12": {
                    "verse_nr": "12",
                    "verse": "Ayhan may magasiling, \u201cTugot sa akon ang paghimo sang bisan ano.\u201d Husto ina, pero indi ang tanan nga butang maayo para sa imo. Makasiling ako, \u201cTugot sa akon ang paghimo sang bisan ano,\u201d pero indi ako magpaulipon sa bisan ano."
                },
                "13": {
                    "verse_nr": "13",
                    "verse": "Ayhan may isa pa gid nga magasiling, \u201cAng kalan-on para sa tiyan kag ang tiyan para sa kalan-on.\u201d Husto man ina, pero ang Dios magalaglag sa ila. Ang lawas sang tawo indi para sa pagpakighilawas, kundi ang iya lawas para sa Ginoo, kag ang Ginoo para sa iya lawas."
                },
                "14": {
                    "verse_nr": "14",
                    "verse": "Ginbanhaw sang Dios ang Ginoo, kag paagi sa gahom sang Dios pagabanhawon man niya kita."
                },
                "15": {
                    "verse_nr": "15",
                    "verse": "Nakahibalo bala kamo nga ang inyo mga lawas mga bahin sang lawas ni Cristo? Kuhaon ko bala ang isa ka bahin sang lawas ni Cristo kag himuon nga bahin sang lawas sang isa ka malain nga babayi? Indi ina mahimo!"
                },
                "16": {
                    "verse_nr": "16",
                    "verse": "Ukon, wala bala kamo makahibalo nga ang tawo nga nagapakighilawas sa isa ka malain nga babayi nangin-isa ka lawas sa iya? Ang kasulatan nagasiling sing maathag, \u201cAng duha mangin-isa ka lawas.\u201d"
                },
                "17": {
                    "verse_nr": "17",
                    "verse": "Pero ang nagahiusa sa Ginoo mangin-isa sa espiritu sa iya."
                },
                "18": {
                    "verse_nr": "18",
                    "verse": "Likawi ninyo ang pagpakighilawas. Ang iban nga sala nga mahimo sang tawo wala sing kahilabtanan sa lawas, pero ang tawo nga nagapakighilawas nagapakasala batok sa iya kaugalingon nga lawas."
                },
                "19": {
                    "verse_nr": "19",
                    "verse": "Wala bala kamo makahibalo nga ang inyo lawas templo sang Espiritu Santo nga ginhatag sang Dios sa inyo, kag ini nga Espiritu nagapuyo sa inyo? Indi na kamo inyo, kundi iya kamo sang Dios."
                },
                "20": {
                    "verse_nr": "20",
                    "verse": "Ginbakal niya kamo sa daku nga bili. Gani, gamita ninyo ang inyo mga lawas sa pagpasidungog sa Dios."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Karon, amo ini ang masiling ko nahanungod sang mga butang nga ginsulat ninyo.\nMaayo sa isa ka tawo nga indi magpangasawa."
                },
                "2": {
                    "verse_nr": "2",
                    "verse": "Pero tungod kay madamo ang nagahimo sang pagpakighilawas, dapat nga ang tagsa ka lalaki may iya kaugalingon nga asawa kag ang tagsa ka babayi may iya kaugalingon nga bana."
                },
                "3": {
                    "verse_nr": "3",
                    "verse": "Ang lalaki dapat magtuman sang iya katungdanan sa iya asawa subong bana, kag ang babayi dapat magtuman sang iya katungdanan sa iya bana subong asawa, kag ang tagsa sa ila dapat maghatag sing kabulosgan sa isa kag isa."
                },
                "4": {
                    "verse_nr": "4",
                    "verse": "Ang asawa indi ang tag-iya sang iya kaugalingon nga lawas, kundi ang iya bana. Subong man, ang bana indi ang tag-iya sang iya kaugalingon nga lawas, kundi ang iya asawa."
                },
                "5": {
                    "verse_nr": "5",
                    "verse": "Indi kamo magdumiliay sang inyo kaugalingon sa isa kag isa sa kinaugali sang pag-asawahay, luas kon magsugtanay kamo sa sini nga bagay nga indi lang anay, agod nga magamit ninyo ini nga tion sa pagpangamuyo. Pero magbalik kamo sa kinaugali sang pag-asawahay, kay basi sulayon kamo ni Satanas tungod kay indi kamo makapugong sang inyo kaugalingon."
                },
                "6": {
                    "verse_nr": "6",
                    "verse": "Ginahambal ko ini sa inyo indi subong isa ka sugo, kundi subong isa ka pahanugot."
                },
                "7": {
                    "verse_nr": "7",
                    "verse": "Kon sa bagay, luyag ko nga tanan kamo manginsubong sa akon. Pero ang tagsatagsa may pinasahi nga hiyas halin sa Dios. Lain nga hiyas ang ginhatag para sa isa ka tawo kag lain man ang ginhatag para sa isa."
                },
                "8": {
                    "verse_nr": "8",
                    "verse": "Karon ginasiling ko ini sa mga wala sing bana ukon asawa, kag sa mga balo, nga mas maayo pa sa inyo nga magpadayon kamo sa pagpangabuhi sing isahanon pareho sa akon."
                },
                "9": {
                    "verse_nr": "9",
                    "verse": "Pero kon indi kamo makapugong sang inyo balatyagon, magpangasawa ukon magpamana kamo. Kay mas maayo pa nga magpangasawa ukon magpamana kamo sang sa magbalingaso kamo tungod sang pagsilabo sang inyo kailigbon."
                },
                "10": {
                    "verse_nr": "10",
                    "verse": "Sa mga nagaasawahay may sugo ako. Indi ini akon, kundi iya sang Ginoo: Ang asawa indi dapat magbulag sa iya bana."
                },
                "11": {
                    "verse_nr": "11",
                    "verse": "Pero kon magbulag sia, dapat nga indi na sia magpamana, ukon indi gani mag-uliay sila sang iya bana. Ang bana indi dapat magbulag sa iya asawa."
                },
                "12": {
                    "verse_nr": "12",
                    "verse": "Sa iban nagasiling ako (akon lang ini kag indi iya sang Ginoo): kon ang isa ka tumoluo may asawa nga di-tumoluo, kag kon ang asawa sugot man sa pagpuyo sa iya bana, dapat indi pagbulagan sang bana ang iya asawa."
                },
                "13": {
                    "verse_nr": "13",
                    "verse": "Kag kon ang isa ka tumoluo nga babayi may bana nga di-tumoluo, kag kon ang bana sugot man sa pagpuyo upod sa iya, dapat indi pagbulagan sang asawa ang iya bana."
                },
                "14": {
                    "verse_nr": "14",
                    "verse": "Kay ang di-tumoluo nga bana ginabaton sang Dios tungod sang iya paghiusa sa iya asawa nga tumoluo, kag ang di-tumoluo nga asawa ginabaton sang Dios tungod sang iya paghiusa sa iya bana nga tumoluo. Kay kon indi amo ini, ang ila kabataan manginkatulad sang kabataan sang mga pagano. Pero kay amo ini, ginabaton sila sang Dios."
                },
                "15": {
                    "verse_nr": "15",
                    "verse": "Ugaling kon ang di-tumoluo luyag magbulag sa tumoluo nga bana ukon asawa, pabulaga sia. Sa amo nga kahimtangan ang tumoluo nga bana ukon asawa, hilway sa pagpili. Kay ang Dios nagtawag sa inyo sa pagkabuhi sa paghidait."
                },
                "16": {
                    "verse_nr": "16",
                    "verse": "Paano bala ang pagkahibalo mo, tumoluo nga asawa, nga ayhan paagi sa imo maluwas ang imo bana? Ukon paano bala ang pagkahibalo mo, tumoluo nga bana, nga ayhan paagi sa imo maluwas ang imo asawa?"
                },
                "17": {
                    "verse_nr": "17",
                    "verse": "Ang tagsatagsa dapat magkabuhi suno sa hiyas nga ginhatag sa iya sang Ginoo, kag suno sa iya kahimtangan sang pagtawag sang Dios sa iya. Amo ini nga pagsulondan ang ginatudlo ko sa tanan nga mga iglesia."
                },
                "18": {
                    "verse_nr": "18",
                    "verse": "Kon ang tinuli nga tawo nagbaton sang panawag sang Dios, indi kinahanglan nga taguon niya ang iya pagkatinuli. Kon ang wala matuli nga tawo nagbaton sang panawag sang Dios, indi na kinahanglan nga magpatuli pa sia."
                },
                "19": {
                    "verse_nr": "19",
                    "verse": "Kay ang pagpatuli ukon ang di-pagpatuli indi importante. Ang importante amo ang pagtuman sang mga kasugoan sang Dios."
                },
                "20": {
                    "verse_nr": "20",
                    "verse": "Ang tagsa ka tawo dapat magpadayon sa iya kahimtangan sang pagbaton niya sang panawag sang Dios."
                },
                "21": {
                    "verse_nr": "21",
                    "verse": "Ulipon ka bala sang pagtawag sa imo sang Dios? Sigi lang, bisan ulipon ka, pero kon may kahigayunan ka nga manginhilway, himusli ini nga kahigayunan."
                },
                "22": {
                    "verse_nr": "22",
                    "verse": "Kay ang ulipon nga gintawag sang Ginoo, ginhilway sang Ginoo. Sa amo man nga bagay, ang hilway nga tawo nga gintawag ni Cristo ulipon ni Cristo."
                },
                "23": {
                    "verse_nr": "23",
                    "verse": "Ang Dios nagbakal sa inyo sa daku nga bili. Gani, indi kamo magmangin-ulipon sang mga tawo."
                },
                "24": {
                    "verse_nr": "24",
                    "verse": "Mga kautoran, ang tagsatagsa dapat magpadayon sa pagkabuhi upod sa Dios, suno sa iya kahimtangan sang pagtawag sa iya."
                },
                "25": {
                    "verse_nr": "25",
                    "verse": "Karon nahanungod sa wala sing bana ukon asawa: wala ako sing sugo halin sa Ginoo, pero nagahatag ako sang akon panghunahuna subong isa nga sarang masaligan tungod sang kaluoy sang Dios."
                },
                "26": {
                    "verse_nr": "26",
                    "verse": "Tungod sang mga kabudlayan karon, kon sa akon lang mas maayo pa nga ang isa ka tawo magpadayon sa amo man gihapon niya nga kahimtangan."
                },
                "27": {
                    "verse_nr": "27",
                    "verse": "May asawa ka bala? Indi na sia pagbulagi. Wala ka bala sing asawa? Indi ka na lang magpangasawa."
                },
                "28": {
                    "verse_nr": "28",
                    "verse": "Pero kon mangasawa ka gid man, indi ka makasala. Kag kon ang dalaga magpamana, indi man sia makasala. Pero luyag ko kuntani nga malikawan ninyo ang adlaw-adlaw nga mga palaligban sang may asawa ukon bana."
                },
                "29": {
                    "verse_nr": "29",
                    "verse": "Mga utod, amo ini ang buot ko silingon: diutay na lang ang tion nga nabilin. Sugod karon ang may mga asawa dapat magkabuhi nga daw wala sila sing asawa"
                },
                "30": {
                    "verse_nr": "30",
                    "verse": "ang mga nagakalisod subong nga daw wala sila sing kalisod, ang mga nagakalipay subong nga daw wala sila sing kalipay, ang mga nagabakal subong nga daw wala sila sing binaklan"
                },
                "31": {
                    "verse_nr": "31",
                    "verse": "kag ang nagagamit sang mga pagkabutang sining kalibutan magkabuhi subong nga daw wala sila nagagamit sini. Kay ang kahimtangan karon nagapakita nga ining kalibutan indi na gid magdugay."
                },
                "32": {
                    "verse_nr": "32",
                    "verse": "Luyag ko nga mahilway kamo sa libog. Ang wala sing asawa nagakabalaka nahanungod sa mga hilikuton sang Ginoo, tungod kay nagatinguha sia sa paglipay sa Ginoo."
                },
                "33": {
                    "verse_nr": "33",
                    "verse": "Pero ang may asawa nagakabalaka sa mga butang sining kalibutan, tungod tungod kay luyag sia maglipay sang iya asawa."
                },
                "34": {
                    "verse_nr": "34",
                    "verse": "Gani, ang may asawa nabutang sa tungatunga. Ang dalaga ukon ang wala sing bana nagakabalaka nahanungod sa mga hilikuton sang Ginoo, tungod kay luyag niya ihalad ang iya lawas kag espiritu. Pero ang may bana nagakabalaka sa mga butang sining kalibutan, kay luyag sia maglipay sang iya bana."
                },
                "35": {
                    "verse_nr": "35",
                    "verse": "Nagasiling ako sini, tungod kay luyag ako magbulig sa inyo. Wala ako nagapugong sa inyo, kundi luyag ko nga himuon ninyo kon ano ang husto kag ang nagakabagay, kag ihalad ninyo ang inyo kaugalingon sing bug-os sa pag-alagad sa Ginoo nga wala sing ginaulikdan."
                },
                "36": {
                    "verse_nr": "36",
                    "verse": "Karon, nahanungod sa kalaslon nga nagpamat-od nga indi na lang mag-asawahay: kon ang lalaki nagabatyag nga indi matarong ang iya ginahimo sa iya nobya, kag kon indi sia makapugong sang pagsilabo sang iya kailigbon, kag nagabatyag sia nga kinahanglan mag-asawahay sila, ti maayo pa nga magpakasal na lang sila kon luyag niya."
                },
                "37": {
                    "verse_nr": "37",
                    "verse": "Pero kon ang lalaki, bisan wala ginapilit nagpamat-od sa iya kaugalingon nga indi sia magpangasawa, kag makapugong man lang sia sang iya kaugalingon, kag nakapamat-od na sa iya panghunahuna kon ano ang iya himuon, ti maayo gid ang iya ginahimo kon indi niya pagpangasaw-on ang iya nobya."
                },
                "38": {
                    "verse_nr": "38",
                    "verse": "Gani maayo man ang ginahimo sang tawo nga nagapangasawa sang iya nobya, pero mas maayo pa gid ang ginahimo sang tawo nga wala nagapangasawa sang iya nobya."
                },
                "39": {
                    "verse_nr": "39",
                    "verse": "Ang may bana indi hilway sa pagpamana liwat kon buhi pa ang iya bana. Kon ang iya bana patay na, ti hilway na sia sa pagpamana sang iya naluyagan, pero kinahanglan nga magpamana sia sang isa ka tumoluo."
                },
                "40": {
                    "verse_nr": "40",
                    "verse": "Pero mas malipayon pa gid sia kon indi na sia magpamana. Akon lang ini panghunahuna, pero nagapati ako nga ginaupdan man ako sang Espiritu sang Dios."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Karon, amo ini ang akon masiling sa inyo ginsulat nahanungod sa mga kalan-on nga nahalad sa mga diosdios.\nMatuod nga \u201ctanan kita may ihibalo\u201d suno sa ginasiling. Ugaling ini nga ihibalo nagahimo sa tawo nga bugalon, pero ang gugma nagapabakod."
                },
                "2": {
                    "verse_nr": "2",
                    "verse": "Ang tawo nga nagahunahuna nga may nahibaluan sia, sa pagkamatuod wala pa niya mahibaloi ang dapat niya mahibaluan."
                },
                "3": {
                    "verse_nr": "3",
                    "verse": "Pero ang tawo nga nagahigugma sa Dios nakilala sang Dios."
                },
                "4": {
                    "verse_nr": "4",
                    "verse": "Gani, nahanungod sa mga kalan-on nga nahalad sa mga diosdios: nakahibalo kita nga ang diosdios wala sing pulos sa kalibutan. Kay may isa lamang ka Dios."
                },
                "5": {
                    "verse_nr": "5",
                    "verse": "Kay bisan nga may ginatawag nga mga \u201cdios\u201d sa langit ukon sa duta, kag bisan nga may madamo nga mga \u201cdios\u201d kag mga \u201cginoo,\u201d"
                },
                "6": {
                    "verse_nr": "6",
                    "verse": "pero sa aton may isa lamang ka Dios, ang Amay, nga amo ang nagtuga sang tanan nga mga butang, kag kita nagakabuhi sa iya. Kag may isa lamang ka Ginoo, si Jesu-Cristo, nga paagi sa iya gintuga ang tanan nga mga butang kag paagi sa iya kita nagakabuhi."
                },
                "7": {
                    "verse_nr": "7",
                    "verse": "Pero indi ang tanan nakahibalo sini nga kamatuoran. May mga tawo nga naanad gid sa mga diosdios, sa bagay nga tubtob sa sini nga adlaw kon magkaon sila sini nga kalan-on nagahunahuna pa sila nga ini nahalad sa diosdios. Ang ila konsensya maluya, kag nagabatyag sila nga nadagtaan sila sini nga pagkaon."
                },
                "8": {
                    "verse_nr": "8",
                    "verse": "Pero ang kalan-on indi makapahamuot sa aton sa Dios. Kon indi kita magkaon wala man kita kapierdihan, kon magkaon kita wala man kita sang ganansya."
                },
                "9": {
                    "verse_nr": "9",
                    "verse": "Ugaling maghalong kamo, basi nga ining inyo kahilwayan sa pagkaon sang kalan-on nga nahalad sa mga diosdios manginkabangdanan sang pagpakasala sang mga maluya sing pagtuo."
                },
                "10": {
                    "verse_nr": "10",
                    "verse": "Kay kon ang isa ka tawo nga may maluya sing konsensya makakita sa imo nga may \u201cihibalo\u201d nga nagakaon sa templo sang diosdios, indi bala ini magaganyat man sa iya sa pagkaon sang kalan-on nga nahalad sa mga diosdios?"
                },
                "11": {
                    "verse_nr": "11",
                    "verse": "Gani ining maluya nga tawo nga imo utod nga ginpanginmatyan ni Cristo, mawala tungod sang imo \u201cihibalo\u201d!"
                },
                "12": {
                    "verse_nr": "12",
                    "verse": "Kag sa sini nga paagi magapakasala kamo batok kay Cristo tungod sang inyo pagpakasala batok sa inyo mga utod nga tumoluo kag sang inyo pagpilas sang ila maluya nga konsensya."
                },
                "13": {
                    "verse_nr": "13",
                    "verse": "Gani kon ang kalan-on manginkabangdanan sang pagpakasala sang akon utod, indi na ako magkaon liwat sang karne nga nahalad sa mga diosdios agod indi makasala ang akon utod tungod sa akon."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Indi bala ako isa ka hilway nga tawo? Indi bala ako isa ka apostol? Wala ko bala makita si Jesus nga aton Ginoo? Indi bala kamo bunga sang akon pagpangabudlay sa Ginoo?"
                },
                "2": {
                    "verse_nr": "2",
                    "verse": "Bisan nga ang iban wala nagakilala sa akon nga isa ka apostol, pero kamo iya nagakilala nga ako isa ka apostol. Tungod kay ang inyo kabuhi nahiusa sa Ginoo, kamo mismo nagapamatuod nga ako isa ka apostol."
                },
                "3": {
                    "verse_nr": "3",
                    "verse": "Ang akon pangapin sa mga nagausisa sa akon amo ini"
                },
                "4": {
                    "verse_nr": "4",
                    "verse": "Wala bala ako sing kinamatarong nga pagahatagan sang pagkaon kag ilimnon tungod sang akon pagpangabudlay?"
                },
                "5": {
                    "verse_nr": "5",
                    "verse": "Wala bala ako sing kinamatarong sa pagdala sing tumoluo nga asawa sa akon mga pagpanglakaton, subong sang ginahimo sang mga utod sang Ginoo, kag ni Pedro kag sang iban nga mga apostoles?"
                },
                "6": {
                    "verse_nr": "6",
                    "verse": "Ukon kami lang bala ni Bernabe ang dapat magpangabudlay para sa amon palangabuhian?"
                },
                "7": {
                    "verse_nr": "7",
                    "verse": "May soldado bala nga sia ang nagabayad sang kagastohanan sang iya pag-alagad sa banwa? May mangungoma bala nga nagatanom sang ubas kag wala nagakaon sang iya bunga? May manugbantay bala sang mga karnero nga wala nagapulos sang gatas sang iya mga karnero?"
                },
                "8": {
                    "verse_nr": "8",
                    "verse": "Wala ako nagasalig sa tawhanon lang nga panghunahuna, kay amo man ini ang ginasiling sang Kasugoan."
                },
                "9": {
                    "verse_nr": "9",
                    "verse": "Nasulat sa Kasugoan ni Moises ang masunod, \u201cIndi pagbusali ang baka kon ini nagalinas sang inani.\u201d Karon, nahanungod bala sa baka ang ginahambal sang Dios?"
                },
                "10": {
                    "verse_nr": "10",
                    "verse": "Indi bala kita man ang iya ginapatungdan sang pagsiling niya sini? Matuod gid nga ginsulat ini para sa aton! Ang tawo nga nagaarado kag ang tawo nga nagaani, nagaobra nga nagalaom nga may parti sila sang patubas."
                },
                "11": {
                    "verse_nr": "11",
                    "verse": "Nakapanggas kami sing espirituhanon nga binhi sa inyo. Sobra gid bala kon mag-ani kami sa inyo sang mga butang nga kinahanglanon sang amon lawas?"
                },
                "12": {
                    "verse_nr": "12",
                    "verse": "Kon ang iban may kinamatarong sa pagpaabot sini sa inyo, indi bala nga kami may mas labaw pa nga kinamatarong?\nPero wala kami maghimulos sini nga kinamatarong. Sa baylo, ginbatas namon ang tanan, agod indi namon masablagan ang pagwali sang Maayong Balita nahanungod kay Cristo."
                },
                "13": {
                    "verse_nr": "13",
                    "verse": "Nakahibalo gid kamo nga ang mga tawo nga nagaalagad sa Templo nagakuha sang ila pangabuhian sa Templo, kag ang mga nagaalagad sa altar may bahin sang mga ginhalad sa altar."
                },
                "14": {
                    "verse_nr": "14",
                    "verse": "Sa amo man nga bagay, ang Ginoo nagsugo nga ang mga nagawali sang Maayong Balita dapat magkuha sang ila pangabuhian halin sa pagwali sang Maayong Balita."
                },
                "15": {
                    "verse_nr": "15",
                    "verse": "Pero wala ako maghimulos sini nga mga kinamatarong, kag wala man ako nagasulat sini agod sa pagpangayo sang akon mga kinamatarong. Kay mas maayo pa nga mapatay ako, sang sa kuhaon sang iban ang akon kinamatarong sa pagpabugal!"
                },
                "16": {
                    "verse_nr": "16",
                    "verse": "Wala ako sing kinamatarong sa pagpabugal tungod kay nagawali ako sang Maayong Balita. Kon sa bagay, ginmanduan ako sa pagwali sang Maayong Balita. Makaluluoy man ako kon indi ko pag-iwali ang Maayong Balita!"
                },
                "17": {
                    "verse_nr": "17",
                    "verse": "Kon ang pagwali ginahimo ko sa akon lamang luyag, ti magapaabot ako sing suhol. Pero ginahimo ko ini subong isa ka katungdanan tungod kay ini nga hilikuton gintugyan sa akon sang Dios."
                },
                "18": {
                    "verse_nr": "18",
                    "verse": "Karon, ano ang akon suhol? Ang akon suhol amo ang kahigayunan sang pagwali sang Maayong Balita nga wala nagapabayad kag wala ako nagagamit sang akon mga kinamatarong, sa akon pagpangabudlay para sa Maayong Balita."
                },
                "19": {
                    "verse_nr": "19",
                    "verse": "Hilway ako nga tawo kag indi ulipon ni bisan sin-o. Pero ginahimo ko ang akon kaugalingon nga ulipon sang tanan, agod madamo nga mga tawo ang madala ko sa Ginoo."
                },
                "20": {
                    "verse_nr": "20",
                    "verse": "Kon nagapangabudlay ako kaupod sa mga Judio, nagagawi ako subong isa ka Judio, agod madala ko sila sa Ginoo. Kag bisan nga ako akon wala masakop sang Kasugoan ni Moises, sa akon pagpangabudlay sa ila nga nasakop sang Kasugoan, nagagawi ako subong sa ila, agod madala ko sila sa Ginoo."
                },
                "21": {
                    "verse_nr": "21",
                    "verse": "Sa amo man nga bagay, kon nagapangabudlay ako upod sa mga Hentil, nagagawi ako kasubong sang isa ka Hentil nga wala masakop sa Kasugoan sang mga Judio, agod madala ko sila sa Ginoo. Ini wala nagakahulogan nga wala ko ginatuman ang kasugoan sang Dios, kay sa pagkamatuod gid, nasakop ako sang kasugoan ni Cristo."
                },
                "22": {
                    "verse_nr": "22",
                    "verse": "Sa mga maluya sing pagtuo nanginkasubong ako sa isa sa ila, agod madala ko sila sa Ginoo. Gani, nagapakigbagay ako sa mga kahimtangan sang tanan nga sahi sang mga tawo, agod nga maluwas ko ang iban sa ila bisan sa ano nga paagi."
                },
                "23": {
                    "verse_nr": "23",
                    "verse": "Ginahimo ko ini tanan tungod sa Maayong Balita, agod nga makaambit man ako sang mga kaayuhan sini."
                },
                "24": {
                    "verse_nr": "24",
                    "verse": "Nakahibalo gid kamo nga sa palumba, nagaentra ang madamo nga mga manugdalagan, pero isa lang sa ila ang makabaton sing premyo. Gani magdalagan kamo agod nga makuha ninyo ang premyo."
                },
                "25": {
                    "verse_nr": "25",
                    "verse": "Ang tagsa ka humalampang nga nagahanas, nagasunod sing maid-id sang mga tulomanon, agod makoronahan sia sang korona nga umalagi lamang. Pero kita aton nagahimo sini, agod makaangkon sang korona nga nagapadayon."
                },
                "26": {
                    "verse_nr": "26",
                    "verse": "Amo ina nga nagadalagan ako sing tadlong padulong sa ginatapusan sang palumba, kag amo man ina nga kasubong ako sang boksidor nga wala nagasumbag sang hangin."
                },
                "27": {
                    "verse_nr": "27",
                    "verse": "Ginapaanad ko ang akon lawas sa mga sumbag kag ginadisiplina ko ini, kay basi sa tapos ako makaagda sa iban sa palumba ako akon sikwayon."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Mga utod, luyag ko nga dumdomon ninyo ang gin-agihan sang aton mga katigulangan nga nagsunod kay Moises. Ginlandungan sila sang panganod kag nagtabok sila tanan nga wala maano sa Mapula nga Dagat."
                },
                "2": {
                    "verse_nr": "2",
                    "verse": "Sa gal-om kag sa dagat ginbautisohan sila tanan subong nga mga sumolunod ni Moises."
                },
                "3": {
                    "verse_nr": "3",
                    "verse": "Tanan sila nagkaon sang amo man nga espirituhanon nga pagkaon"
                },
                "4": {
                    "verse_nr": "4",
                    "verse": "kag tanan sila nag-inom sang amo man nga espirituhanon nga ilimnon. Kay nag-inom sila sa sadtong espirituhanon nga bato nga nag-upod sa ila. Yadto nga bato amo si Cristo mismo."
                },
                "5": {
                    "verse_nr": "5",
                    "verse": "Pero bisan pa ang Dios wala malipay sa kalabanan sa ila, gani ang ila mga bangkay naglalapta sa desierto."
                },
                "6": {
                    "verse_nr": "6",
                    "verse": "Karon, ini nga mga butang nga nahanabo mga halimbawa sa pagpaandam sa aton nga indi kita maghandom sang malain nga mga butang kaangay sang ginhimo nila"
                },
                "7": {
                    "verse_nr": "7",
                    "verse": "kag indi kita magsimba sa mga diosdios, subong sang ginhimo sang iban sa ila. Subong sang ginasiling sang kasulatan, \u201cAng mga tawo nagpungko sa pagkinaon kag sa pag-ininom kag nagtindog sa pagsinaot.\u201d"
                },
                "8": {
                    "verse_nr": "8",
                    "verse": "Indi gid kita magpakighilawas subong sang ginhimo sang iban sa ila, kag tungod sini nagkalamatay ang 23,000 sa ila sa isa lang ka adlaw."
                },
                "9": {
                    "verse_nr": "9",
                    "verse": "Indi ta gid pagtilawan ang Ginoo, subong sang ginhimo sang iban sa ila, kag ginpamatay sila sang mga man-og."
                },
                "10": {
                    "verse_nr": "10",
                    "verse": "Indi gid kita magkumod subong sang ginhimo sang iban sa ila, kag ginlaglag sila sang Anghel sang Kamatayon."
                },
                "11": {
                    "verse_nr": "11",
                    "verse": "Ini tanan nga mga butang nahanabo sa ila subong mga halimbawa para sa iban, kag ini ginsulat bilang paandam sa aton. Kay nagakabuhi kita sa panahon nga ang katapusan madali na lang mag-abot."
                },
                "12": {
                    "verse_nr": "12",
                    "verse": "Gani, ang bisan sin-o nga nagahunahuna nga malig-on ang iya pagtindog mag-andam basi kon matumba sia."
                },
                "13": {
                    "verse_nr": "13",
                    "verse": "Ang tagsa ka pagtilaw nga nagaabot sa inyo amo man ang pagtilaw nga masami nagaabot sa mga tawo. Pero ang Dios matutom sa iya saad kag indi magtugot nga tilawan kamo labaw sa inyo masarangan, kundi sa tion nga ginatilawan kamo, hatagan niya kamo sing nagakaigo nga kusog sa pagbatas sini kag alagyan sa paglusot paggwa diri."
                },
                "14": {
                    "verse_nr": "14",
                    "verse": "Gani, mga hinigugma ko, indi kamo magsimba sa mga diosdios."
                },
                "15": {
                    "verse_nr": "15",
                    "verse": "Nagahambal ako sa inyo subong nga kamo maalam nga mga tawo. Kamo ang magbinagbinag sang akon ginasiling sa inyo."
                },
                "16": {
                    "verse_nr": "16",
                    "verse": "Wala bala kita nagapakig-ambit sa dugo ni Cristo kon kita mag-inom sa sini nga kupa sang pagpasalamat nga aton ginapasalamatan sa Dios? Wala bala kita nagapakig-ambit sa lawas ni Cristo kon kita magkaon sini nga tinapay nga aton ginapamihakpihak?"
                },
                "17": {
                    "verse_nr": "17",
                    "verse": "Tungod nga may isa lang ka tinapay, kita tanan, bisan nga madamo, nangin-isa ka lawas, kay kita tanan nagaambit sang isa lang ka tinapay."
                },
                "18": {
                    "verse_nr": "18",
                    "verse": "Tan-awa bala ninyo ang mga tawo sang Israel. Indi bala nga ang mga nagakaon sang mga ginahalad sa altar nagapakig-ambit sa ginahalad sa Dios?"
                },
                "19": {
                    "verse_nr": "19",
                    "verse": "Karon ano bala ang buot ko silingon? Nga ang diosdios ukon ang kalan-on nga ginahalad sa ila may kapuslanan?"
                },
                "20": {
                    "verse_nr": "20",
                    "verse": "Indi amo ina ang buot ko silingon! Ang ginasiling ko amo nga ang ginahalad sang mga pagano sa mga altar sang diosdios ginahalad nila sa mga demonyo kag indi sa Dios. Kag indi ako luyag nga magpakig-ambit kamo upod sa mga demonyo."
                },
                "21": {
                    "verse_nr": "21",
                    "verse": "Indi kamo makainom sa kupa sang Ginoo kag mag-inom man sa kupa sang mga demonyo. Indi kamo makakaon sa lamisa sang Ginoo kag magkaon man sa lamisa sang mga demonyo."
                },
                "22": {
                    "verse_nr": "22",
                    "verse": "Ukon luyag bala kita nga magpangimon ang Ginoo? Naghunahuna bala kita nga mas makusog pa kita sang sa iya?"
                },
                "23": {
                    "verse_nr": "23",
                    "verse": "Nagasiling sila, \u201cTugot sa aton ang paghimo sang bisan ano.\u201d Matuod ina, ugaling indi ang tanan makabulig sa iban. \u201cTugot sa aton ang paghimo sang tanan,\u201d pero indi ang tanan makapabakod sa pagtuo sang katawhan sang Ginoo."
                },
                "24": {
                    "verse_nr": "24",
                    "verse": "Ang tagsatagsa indi magpangita sang iya kaugalingon nga kaayuhan, kundi sang kaayuhan sang iya isigkatawo."
                },
                "25": {
                    "verse_nr": "25",
                    "verse": "Sarang kamo makakaon sang tanan nga ginabaligya sa balaligyaan sang karne, nga wala na nagapangusisa tungod sang inyo konsensya."
                },
                "26": {
                    "verse_nr": "26",
                    "verse": "Kay ang kasulatan nagasiling, \u201cAng duta kag ang tanan nga yara sa duta iya sang Ginoo.\u201d"
                },
                "27": {
                    "verse_nr": "27",
                    "verse": "Kon may di-tumoluo nga mag-agda sa inyo sa pagkaon upod sa iya kag nagpamat-od kamo nga magkadto, kauna ninyo ang ginabutang sa inyo atubang nga wala na nagapangusisa tungod sang inyo konsensya."
                },
                "28": {
                    "verse_nr": "28",
                    "verse": "Pero kon may magsiling sa inyo, \u201cIni nga pagkaon nahalad sa mga diosdios,\u201d ti indi pagkauna ina tungod sa iya nga nagasugid sini sa inyo kag tungod sa konsensya"
                },
                "29": {
                    "verse_nr": "29",
                    "verse": "ini indi ang inyo konsensya, kundi ang iya konsensya.\nKaron may mamangkot, \u201cNgaa bala ang akon kahilwayan limitahan sang konsensya sang iban nga tawo?"
                },
                "30": {
                    "verse_nr": "30",
                    "verse": "Kon ginapasalamatan ko sa Dios ang akon pagkaon, ngaa abi pakalainon ako tungod sang pagkaon nga ginpasalamatan ko?\u201d"
                },
                "31": {
                    "verse_nr": "31",
                    "verse": "Gani, bisan nagakaon ukon nagainom kamo, ukon ano man ang inyo ginahimo, himua ini tanan para sa pagpasidungog sa Dios."
                },
                "32": {
                    "verse_nr": "32",
                    "verse": "Magkabuhi kamo sa bagay nga indi kamo manginkasandaran sa mga Judio ukon sa mga Hentil ukon sa iglesia sang Dios."
                },
                "33": {
                    "verse_nr": "33",
                    "verse": "Sunda lang bala ninyo ang ginahimo ko. Sa tanan ko nga ginahimo nagatinguha ako sa paglipay sang tanan, kag wala ako nagapangita sang akon kaayuhan, kundi sang kaayuhan sang tanan, agod nga maluwas sila."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Gani iluga ninyo ako, subong nga ako nagailog kay Cristo."
                },
                "2": {
                    "verse_nr": "2",
                    "verse": "Ginadayaw ko kamo tungod nga ginadumdom ninyo ako sa gihapon kag ginasunod ninyo ang mga pagtulon-an nga ginpaalinton ko sa inyo."
                },
                "3": {
                    "verse_nr": "3",
                    "verse": "Pero luyag ko nga inyo mahangpan nga si Cristo amo ang ulo sang tagsa ka lalaki, ang bana amo ang ulo sang iya asawa, kag ang Dios amo ang ulo ni Cristo."
                },
                "4": {
                    "verse_nr": "4",
                    "verse": "Gani, ang isa ka lalaki nga nagatabon sang iya ulo kon nagapangamuyo ukon nagawali sang pulong sang Dios, nagapakahuya kay Cristo."
                },
                "5": {
                    "verse_nr": "5",
                    "verse": "Ang isa ka babayi nga wala sing tabon ang iya ulo kon nagapangamuyo ukon nagawali sang pulong sang Dios sa tion sang panimbahon, nagapakahuya sa iya bana, kay pareho lang sia sa isa ka babayi nga nagpakalbo."
                },
                "6": {
                    "verse_nr": "6",
                    "verse": "Kon ang babayi wala nagatabon sang iya ulo, maayo pa nga nagpautod sia sang iya buhok. Kag tungod kay makahuloya sa isa ka babayi nga magpakalbo ukon magpautod sang iya buhok ti, dapat niya tabunan ang iya ulo."
                },
                "7": {
                    "verse_nr": "7",
                    "verse": "Ang lalaki indi dapat magtabon sang iya ulo, tungod kay sia ang imahen sang Dios kag sa paghatag sang kadungganan sa iya. Pero ang babayi nagadala sang kadungganan sa lalaki."
                },
                "8": {
                    "verse_nr": "8",
                    "verse": "Kay ang lalaki wala gintuga gikan sa babayi, kundi ang babayi gikan sa lalaki."
                },
                "9": {
                    "verse_nr": "9",
                    "verse": "Kag wala man ang lalaki gintuga tungod sa babayi, kundi ang babayi gintuga tungod sa lalaki."
                },
                "10": {
                    "verse_nr": "10",
                    "verse": "Gani, tungod sa mga anghel, ang babayi dapat magtabon sang iya ulo sa pagpakita sang iya pagpasakop sa gahom sang iya bana."
                },
                "11": {
                    "verse_nr": "11",
                    "verse": "Pero sa aton pagkabuhi sa Ginoo, ang lalaki kinahanglan sang babayi, kag ang babayi kinahanglan sang lalaki."
                },
                "12": {
                    "verse_nr": "12",
                    "verse": "Kay subong nga ang babayi nagikan sa lalaki, subong man ang lalaki natawo sa babayi, kag ang tanan nagagikan sa Dios."
                },
                "13": {
                    "verse_nr": "13",
                    "verse": "Kamo ang magbinagbinag sini: nagakabagay bala sa isa ka babayi ang pagpangamuyo sa Dios sa tion sang panimbahon, nga wala sing tabon ang iya ulo?"
                },
                "14": {
                    "verse_nr": "14",
                    "verse": "Ang kinaugali mismo nagatudlo sa inyo nga kon ang lalaki may buhok nga malaba kahuloy-an ini sa iya"
                },
                "15": {
                    "verse_nr": "15",
                    "verse": "pero kon ang babayi may buhok nga malaba, kadungganan ini sa iya. Ang iya buhok nga malaba ginhatag sa iya subong tabon sa iya ulo."
                },
                "16": {
                    "verse_nr": "16",
                    "verse": "Pero kon may yara nga luyag magpakigbais nahanungod sini, ang masiling ko lang amo nga kami ukon ang mga iglesia sang Dios wala nagaginawi sing subong sini sa tion sang pagsimba."
                },
                "17": {
                    "verse_nr": "17",
                    "verse": "Pero sa sining masunod nga mga panugyan, wala ako nagadayaw sa inyo, tungod kay ang inyo mga pagtilipon sa pagsimba wala nagadala sing kaayuhan, kundi kalainan."
                },
                "18": {
                    "verse_nr": "18",
                    "verse": "Una sa tanan, ginsugiran ako nga may mga grupo nga nagasumponganay sa inyo mga pagtilipon, kag nagapati ako nga daw may kamatuoran ini."
                },
                "19": {
                    "verse_nr": "19",
                    "verse": "Kinahanglan gid man nga may mga pagbinahinbahin sa inyo, agod nga mahibaluan kon sin-o ang matuod nga mga tumoluo sa inyo."
                },
                "20": {
                    "verse_nr": "20",
                    "verse": "Ang inyo pagtipon sing tingob indi sa pagkaon sang Panihapon sang Ginoo."
                },
                "21": {
                    "verse_nr": "21",
                    "verse": "Kay ang tagsatagsa sa inyo nagakaon una sa iban sang iya kaugalingon nga pagkaon, amo ina nga ang iban sa inyo gutom kag ang iban hubog."
                },
                "22": {
                    "verse_nr": "22",
                    "verse": "Wala bala kamo sing kaugalingon nga balay sa diin kamo makakaon kag makainom? Ukon ginatamay bala ninyo ang iglesia sang Dios kag ginapakahuy-an ang mga tawo nga wala sing sarang? Ano bala ang ginapaabot ninyo nga isiling ko sa inyo nahanungod sini? Dayawon ko bala kamo sa sining pagginawi ninyo? Indi ako magdayaw sa inyo!"
                },
                "23": {
                    "verse_nr": "23",
                    "verse": "Kay ginbaton ko halin sa Ginoo ang pagtulon-an nga ginpaalinton ko man sa inyo: nga si Ginoong Jesus, sang gab-i nga gintugyan sia, nagkuha sing tinapay"
                },
                "24": {
                    "verse_nr": "24",
                    "verse": "nagpasalamat sa Dios, nagpamihakpihak sini kag nagsiling, \u201cIni amo ang akon lawas para sa inyo. Himua ninyo ini sa akon handumanan.\u201d"
                },
                "25": {
                    "verse_nr": "25",
                    "verse": "Sa amo man nga bagay, ginkuha niya ang kupa sa tapos ang panihapon kag nagsiling, \u201cIni nga kupa amo ang bag-o nga kasugtanan sang Dios nga ginsilyuhan sang akon dugo. Sa inyo pag-inom sini, himua ninyo ini sa akon handumanan.\u201d"
                },
                "26": {
                    "verse_nr": "26",
                    "verse": "Kay sa tagsa ka tion nga nagakaon kamo sini nga tinapay kag nagainom sa sini nga kupa, ginawali ninyo ang kamatayon sang Ginoo tubtob nga mag-abot sia."
                },
                "27": {
                    "verse_nr": "27",
                    "verse": "Gani, ang bisan sin-o nga magkaon sang tinapay sang Ginoo kag mag-inom sa iya kupa sa paagi nga nagapakahuya sa Ginoo, nakapakasala batok sa lawas kag dugo sang Ginoo."
                },
                "28": {
                    "verse_nr": "28",
                    "verse": "Gani, ang tagsatagsa dapat mag-usisa anay sang iya kaugalingon kag ugaling magkaon sia sang tinapay kag mag-inom sa kupa."
                },
                "29": {
                    "verse_nr": "29",
                    "verse": "Kay kon wala niya ginakilala ang kahulogan sang lawas sang Ginoo sa iya pagkaon sang tinapay kag pag-inom sa kupa, nagadala sia sang paghukom sa iya kaugalingon sa iya pagkaon kag pag-inom."
                },
                "30": {
                    "verse_nr": "30",
                    "verse": "Amo ina kon ngaa nga madamo sa inyo ang mga masakiton kag mga maluya, kag ang iban sa inyo nagkalamatay."
                },
                "31": {
                    "verse_nr": "31",
                    "verse": "Kon ginausisa anay naton ang aton kaugalingon, indi kita paghukman sang Dios."
                },
                "32": {
                    "verse_nr": "32",
                    "verse": "Pero ginahukman kag ginasilutan kita sang Ginoo, agod indi kita makondenar upod sa kalibutan."
                },
                "33": {
                    "verse_nr": "33",
                    "verse": "Gani, mga utod, sa inyo pagtipon sing tingob sa pagkaon sang Panihapon sang Ginoo, maghinulatay kamo."
                },
                "34": {
                    "verse_nr": "34",
                    "verse": "Kon may ginagutom sa inyo, dapat sia magkaon sa iya balay, agod nga indi kamo paghukman sang Dios sa inyo pagtipon sing tingob. Nahanungod sa iban nga mga butang husayon ko ugaling kon mag-abot ako."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Karon mga utod, amo ini ang masiling ko nahanungod sang mga hiyas halin sa Espiritu Santo. Luyag ko nga kamo makahibalo sang kamatuoran sini."
                },
                "2": {
                    "verse_nr": "2",
                    "verse": "Nakahibalo kamo nga sang indi pa kamo tumoluo, sa madamo nga paagi gingamhan kamo sang patay nga mga diosdios nga indi makahambal."
                },
                "3": {
                    "verse_nr": "3",
                    "verse": "Gani, luyag ko nga inyo mahibaluan nga wala sing tawo nga ginatuytuyan sang Espiritu sang Dios nga makasiling, \u201cPakamalauton si Jesus!\u201d, kag wala man sing tawo nga makasiling, \u201cSi Jesus Ginoo,\u201d kon wala sia ginatuytoyi sang Espiritu Santo."
                },
                "4": {
                    "verse_nr": "4",
                    "verse": "May nanarisari nga mga hiyas nga espirituhanon, pero amo man nga Espiritu ang naghatag sini tanan."
                },
                "5": {
                    "verse_nr": "5",
                    "verse": "May nanuhaytuhay nga mga paagi sang pag-alagad, pero amo man nga Ginoo ang ginaalagad."
                },
                "6": {
                    "verse_nr": "6",
                    "verse": "May nanuhaytuhay nga mga ikasarang sa pag-alagad, pero amo man nga Dios ang nagahatag sa tagsatagsa sang nanuhaytuhay nga mga ikasarang sa pag-alagad."
                },
                "7": {
                    "verse_nr": "7",
                    "verse": "Ang tagsatagsa ginahatagan sang pagpamatuod sang presensya sang Espiritu para sa kaayuhan sang tanan."
                },
                "8": {
                    "verse_nr": "8",
                    "verse": "Ang Espiritu nagahatag sa isa ka tawo sang hiyas sa pagwali nga may kaalam, kag sa isa naman ka tawo ang amo man nga Espiritu nagahatag sang hiyas sa pagwali nga may ihibalo."
                },
                "9": {
                    "verse_nr": "9",
                    "verse": "Ang amo man gihapon nga Espiritu nagahatag sing pagtuo sa isa ka tawo, samtang sa isa naman ka tawo nagahatag sia sing gahom sa pagpang-ayo."
                },
                "10": {
                    "verse_nr": "10",
                    "verse": "Ang Espiritu nagahatag sa isa ka tawo sang gahom sa paghimo sang mga milagro, sa isa naman nagahatag sia sang hiyas sa pagwali sang pulong sang Dios, sa isa pa gid nagahatag sia sing ikasarang sa paghibalo kon bala ang mga hiyas naghalin sa Espiritu ukon indi. Sa isa ka tawo nagahatag sia sing hiyas sa paghambal sa iban nga mga hambal kag sa isa naman ka tawo nagahatag sia sing ikasarang sa pagsaysay kon ano ang kahulogan sini nga mga hambal."
                },
                "11": {
                    "verse_nr": "11",
                    "verse": "Pero amo man kag isa lang ka Espiritu ang nagahimo sini tanan. Nagahatag sia suno sa iya luyag sing nanarisari nga hiyas sa tagsa ka tawo."
                },
                "12": {
                    "verse_nr": "12",
                    "verse": "Kay si Cristo kasubong sang isa ka lawas nga may madamo nga mga bahin. Bisan may madamo ini nga mga bahin, isa lang gihapon ini ka lawas."
                },
                "13": {
                    "verse_nr": "13",
                    "verse": "Sa amo man nga bagay, kita tanan, mga Judio ukon mga Hentil, mga ulipon man ukon mga hilway, ginbautisohan sang amo man nga Espiritu, agod mangin-isa kita ka lawas, kag kita tanan ginhatagan sang amo man nga Espiritu sa aton mga tagipusoon."
                },
                "14": {
                    "verse_nr": "14",
                    "verse": "Kay ang lawas indi isa lang ka bahin, kundi may madamo nga mga bahin."
                },
                "15": {
                    "verse_nr": "15",
                    "verse": "Kon ang tiil magsiling, \u201cTungod kay indi ako kamot, indi ako bahin sang lawas,\u201d ina wala nagahimo sa iya nga indi bahin sang lawas."
                },
                "16": {
                    "verse_nr": "16",
                    "verse": "Kag kon ang dulonggan magsiling, \u201cTungod kay indi ako mata, indi ako bahin sang lawas,\u201d ina wala nagahimo sa iya nga indi bahin sang lawas."
                },
                "17": {
                    "verse_nr": "17",
                    "verse": "Kon ang bug-os nga lawas mata lamang, ano ang pagkabati sini? Kon ang bug-os nga lawas dulonggan lamang, ano ang pagkasimhot sini?"
                },
                "18": {
                    "verse_nr": "18",
                    "verse": "Pero ang kamatuoran amo nga ang Dios nagbutang sang tagsa ka nanuhaytuhay nga bahin sa lawas suno sa luyag niya."
                },
                "19": {
                    "verse_nr": "19",
                    "verse": "Kon isa lang ini ka bahin indi ini isa ka lawas."
                },
                "20": {
                    "verse_nr": "20",
                    "verse": "Ang kamatuoran amo ini, may madamo nga mga bahin, pero may isa lang ka lawas."
                },
                "21": {
                    "verse_nr": "21",
                    "verse": "Gani, ang mata indi makasiling sa kamot, \u201cWala ako kinahanglan sa imo!\u201d Indi man makasiling ang ulo sa mga tiil, \u201cWala ako sing kinahanglan sa imo!\u201d"
                },
                "22": {
                    "verse_nr": "22",
                    "verse": "Sa baylo, ang mga bahin sang lawas nga daw maluya amo ang kinahanglan gid"
                },
                "23": {
                    "verse_nr": "23",
                    "verse": "kag yadtong mga bahin sang lawas nga daw indi gid importante amo ang ginapasidunggan ta sing labi, kag ang mga bahin sang aton lawas nga malaw-ay amo ang ginaatipan ta sing labi pa."
                },
                "24": {
                    "verse_nr": "24",
                    "verse": "Ini nga pag-atipan wala ginakinahanglan sang matahom nga mga bahin sang aton lawas. Ang Dios nagpahamtang sang mga bahin sang lawas sa ila naiguan nga lugar, agod nga mapasidunggan ang mga bahin nga daw indi gid importante."
                },
                "25": {
                    "verse_nr": "25",
                    "verse": "Gani wala sing pagbinahinbahin sa lawas, kundi ang tanan nga nagakalainlain nga mga bahin may amo man nga kabalaka sa isa kag isa."
                },
                "26": {
                    "verse_nr": "26",
                    "verse": "Kon ang isa ka bahin sang lawas nagaantos, ang tanan nga mga bahin nagaantos man. Kon ang isa ka bahin ginadayaw, ang tanan nga mga bahin nagaambit man sang iya kalipay."
                },
                "27": {
                    "verse_nr": "27",
                    "verse": "Karon kamo tanan amo ang lawas ni Cristo, kag ang tagsatagsa sa inyo bahin sina nga lawas."
                },
                "28": {
                    "verse_nr": "28",
                    "verse": "Ang Dios nagbutang sang tanan sa iglesia: nahauna, sang mga apostoles; ikaduha, sang mga propeta; ikatlo, sang mga manunodlo; kag ugaling sang mga manugbuhat sing mga milagro, dason ang mga manugpang-ayo, mga manugtabang, mga manugdumala kag mga manughambal sa iban nga mga hambal."
                },
                "29": {
                    "verse_nr": "29",
                    "verse": "Indi ang tanan mga apostoles, ukon mga propeta, ukon mga manunodlo. Indi ang tanan makahimo sang mga milagro"
                },
                "30": {
                    "verse_nr": "30",
                    "verse": "ukon may mga hiyas sa pagpang-ayo, ukon sa paghambal sa iban nga mga hambal, ukon sa pagsaysay sang kahulogan sini."
                },
                "31": {
                    "verse_nr": "31",
                    "verse": "Gani handuma ninyo ang mas dalagku pa nga mga hiyas.\nPero ang labing maayo sa tanan amo ang masunod."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Bisan makahambal ako sang nagakalainlain nga mga hambal sang mga tawo kag bisan sang mga anghel, pero kon wala ako sing gugma, ang akon hambal pareho lang sang magahod nga tunog sang agong ukon sang bagting sang lingganay."
                },
                "2": {
                    "verse_nr": "2",
                    "verse": "Kag bisan may hiyas ako sa pagwali sang pulong sang Dios, kag akon ang tanan nga ihibalo kag paghangop sang tanan nga mga tinago, kag bisan akon ang tanan nga pagtuo nga makahalin sang mga bukid, pero kon wala ako sing gugma, wala ako sing kapuslanan."
                },
                "3": {
                    "verse_nr": "3",
                    "verse": "Bisan ipanghatag ko ang tanan ko nga pagkabutang, kag bisan itugyan ko ang akon lawas nga sunogon, pero kon wala ako sing gugma, wala ini sing kapuslanan sa akon."
                },
                "4": {
                    "verse_nr": "4",
                    "verse": "Ang gugma mapinasensyahon kag malulo. Ang gugma indi maimon, matinaastaason ukon bugalon."
                },
                "5": {
                    "verse_nr": "5",
                    "verse": "Ang gugma indi bastos, indi maiyaiyahon ukon maakigon. Ang gugma wala nagadumot."
                },
                "6": {
                    "verse_nr": "6",
                    "verse": "Ang gugma wala nagakalipay sa kalautan, kundi nagakalipay sa kamatuoran."
                },
                "7": {
                    "verse_nr": "7",
                    "verse": "Ang gugma nagabatas sang tanan nga mga butang, nagapati sang tanan nga mga butang, nagalaom sang tanan nga mga butang, kag nagaantos sang tanan nga mga butang."
                },
                "8": {
                    "verse_nr": "8",
                    "verse": "Ang gugma wala sing katapusan. Ang hiyas sa pagwali sang pulong sang Dios umalagi, ang mga hiyas sa paghambal sa iban nga mga hambal magauntat, kag ang ihibalo may katapusan."
                },
                "9": {
                    "verse_nr": "9",
                    "verse": "Kay ang aton mga hiyas sa paghibalo kag sa pagwali sang pulong sang Dios indi pa himpit."
                },
                "10": {
                    "verse_nr": "10",
                    "verse": "Pero kon ang himpit mag-abot, ang di-himpit magataliwan."
                },
                "11": {
                    "verse_nr": "11",
                    "verse": "Sang bata pa ako, ang akon panghambal, balatyagon, kag panghunahuna binata man. Pero sang hamtong na ako ginbayaan ko ang binata nga mga pagginawi."
                },
                "12": {
                    "verse_nr": "12",
                    "verse": "Ang aton makita karon kasubong sang indi maathag nga larawan sa espeho, pero sa ulihi makakita kita sing maathag sa tampad. Ang nahibaluan ko subong bahin pa lang, pero sa ulihi mahibaluan ko ang tanan, pareho sang pagkahibalo sang Dios nahanungod sa akon."
                },
                "13": {
                    "verse_nr": "13",
                    "verse": "Kag karon, ining tatlo nagapadayon: ang pagtuo, ang paglaom, kag ang gugma, kag ang labing daku sini sa ila amo ang gugma."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Gani, ang tinguhaon ninyo sa pag-angkon amo ang gugma. Kag sa nasiling ko na handuma ninyo ang espirituhanon nga mga hiyas, labi na gid ang hiyas sa pagwali sang pulong sang Dios."
                },
                "2": {
                    "verse_nr": "2",
                    "verse": "Ang nagahambal sa iban nga mga hambal wala nagahambal sa mga tawo, kundi sa Dios, tungod kay wala sing makaintiendi sa iya. Sa gahom sang Espiritu nagahambal sia sang tinago nga mga kamatuoran."
                },
                "3": {
                    "verse_nr": "3",
                    "verse": "Pero ang nagawali sang pulong sang Dios nagahambal sa mga tawo sa pagbulig sa ila, sa pagpabakod kag sa paglipay sa ila."
                },
                "4": {
                    "verse_nr": "4",
                    "verse": "Ang tawo nga nagahambal sa iban nga mga hambal nagapalig-on sang iya lamang kaugalingon, pero ang nagawali sang pulong sang Dios nagapalig-on sang bug-os nga iglesia."
                },
                "5": {
                    "verse_nr": "5",
                    "verse": "Kuntani, luyag ko nga tanan kamo makahambal sa iban nga mga hambal, pero luyag ko pa gid nga tanan kamo may hiyas sa pagwali sang pulong sang Dios. Kay ang tawo nga nagawali sang pulong sang Dios mas labi pa sang sa tawo nga nagahambal sa iban nga mga hambal, luas lang kon may yara nga makasaysay sang iya ginahambal, agod mapalig-on ang bug-os nga iglesia."
                },
                "6": {
                    "verse_nr": "6",
                    "verse": "Karon, mga utod, kon magkadto ako dira sa inyo kag maghambal ako sa iban nga mga hambal, ano ang pulos ko sa inyo? Wala gid bisan diutay, luas lang kon nagadala ako sa inyo sing mensahe halin sa Dios, ukon ihibalo, ukon pagwali sang pulong sang Dios, ukon pagtudlo."
                },
                "7": {
                    "verse_nr": "7",
                    "verse": "Bisan ang mga instrumento sa musika nga wala sing kabuhi, subong sang plawta ukon arpa, kon indi maathag ang pagtukar sang ila mga nota, ano ang pagkahibalo sang isa ka tawo sang tuno nga ginatukar?"
                },
                "8": {
                    "verse_nr": "8",
                    "verse": "Kag kon ang panukar sang manugtrumpeta indi maathag, sin-o ang magaaman para sa inaway?"
                },
                "9": {
                    "verse_nr": "9",
                    "verse": "Sa amo man nga bagay, ano ang pagkahangop sang isa ka tawo sang imo ginahambal kon nagahambal ka sa iban nga mga hambal? Pareho lang nga naghambal ka sa hangin!"
                },
                "10": {
                    "verse_nr": "10",
                    "verse": "May madamo kag nagkalainlain nga mga linggwahe sa kalibutan kag ini sila tanan may kahulogan gid."
                },
                "11": {
                    "verse_nr": "11",
                    "verse": "Pero kon indi ako makaintiendi sang linggwahe nga ginahambal, para sa akon, ang tawo nga nagahambal sini dumoluong, kag para sa iya ako dumoluong man."
                },
                "12": {
                    "verse_nr": "12",
                    "verse": "Tungod kay nagahandom kamo sa pag-angkon sang mga hiyas sang Espiritu, labaw sa tanan tinguhaa ninyo ang paggamit sang mga hiyas nga nagapalig-on sang iglesia."
                },
                "13": {
                    "verse_nr": "13",
                    "verse": "Gani, ang tawo nga nagahambal sa iban nga mga hambal, dapat magpangamuyo nga hatagan sia sing hiyas sa pagsaysay kon ano ang kahulogan sini."
                },
                "14": {
                    "verse_nr": "14",
                    "verse": "Kay kon nagapangamuyo ako sa iban nga mga hambal, ang akon espiritu nagapangamuyo matuod, pero ang akon hunahuna wala sing bahin sini."
                },
                "15": {
                    "verse_nr": "15",
                    "verse": "Ano karon ang himuon ko? Magapangamuyo ako sa akon espiritu, pero magapangamuyo man ako sa akon hunahuna. Magakanta ako sa akon espiritu, pero magakanta man ako sa akon hunahuna."
                },
                "16": {
                    "verse_nr": "16",
                    "verse": "Kon ang imo espiritu lang ang nagapasalamat sa Dios, ano ang pagsiling \u201cKabay pa\u201d sang ordinaryo nga tawo nga nagatambong sa imo pangamuyo sang pagpasalamat, kay ang imo ginasiling wala niya maintiendihi?"
                },
                "17": {
                    "verse_nr": "17",
                    "verse": "Bisan pa maayo gid ang imo pangamuyo sa pagpasalamat sa Dios, pero ang iban nga tawo indi mabuligan."
                },
                "18": {
                    "verse_nr": "18",
                    "verse": "Nagapasalamat ako sa Dios nga makahambal ako sing sobra pa sa inyo sa iban nga mga hambal."
                },
                "19": {
                    "verse_nr": "19",
                    "verse": "Pero sa pagtilipon sang mga tumoluo sa pagsimba mas maayo pa nga maghambal ako sing lima lang ka tinaga nga maintiendihan, agod matudloan ko ang iban, sang sa linibo ka mga tinaga sa iban nga mga hambal."
                },
                "20": {
                    "verse_nr": "20",
                    "verse": "Mga utod, indi kamo magbinatabata sa inyo nga panghunahuna. Magpakabata kamo kon nahanungod sa mga kalautan, pero magpakahamtong kamo sa inyo panghunahuna."
                },
                "21": {
                    "verse_nr": "21",
                    "verse": "Nasulat sa mga Kasulatan:\n\u201cPaagi sa mga tawo nga nagahambal sang iban nga mga hambal,\npaagi sa mga bibig sang mga dumoluong\nmagahambal ako sa akon katawhan,\npero, wala sapayan sini, indi sila magpamati sa akon, siling sang Ginoo.\u201d"
                },
                "22": {
                    "verse_nr": "22",
                    "verse": "Gani, ang hiyas sa paghambal sa iban nga mga hambal tanda para sa mga di-tumoluo kag indi sa mga tumoluo, pero ang hiyas sa pagwali sang pulong sang Dios tanda para sa mga tumoluo, kag indi sa mga di-tumoluo."
                },
                "23": {
                    "verse_nr": "23",
                    "verse": "Gani, kon magtipon ang tanan nga tumoluo kag ang tagsatagsa maghambal sa iban nga mga hambal, kag kon may magsulod nga iban nga tawo ukon di-tumoluo, indi bala sila magasiling nga mga buang kamo tanan?"
                },
                "24": {
                    "verse_nr": "24",
                    "verse": "Pero kon ang tanan nagawali sang pulong sang Dios, kag kon may magsulod nga di-tumoluo ukon iban nga tawo, magakilala sia sang iya sala tungod sang iya nabatian. Ang tanan nga butang nga iya nabatian magahukom sa iya"
                },
                "25": {
                    "verse_nr": "25",
                    "verse": "ang iya tinago nga mga panghunahuna mapahayag, kag magaluhod sia sa pagsimba sa Dios nga nagasiling, \u201cMatuod gid nga ang Dios yari diri kaupod ninyo!\u201d"
                },
                "26": {
                    "verse_nr": "26",
                    "verse": "Mga utod, ano bala ang buot ko silingon? Sa inyo pagtipon sa pagsimba, ang isa handa sa pagkanta, ang isa sa pagpanudlo, ang isa sa pagpahayag sang kamatuoran halin sa Dios, ang isa sa paghambal sang pulong sang Dios sa iban nga mga hambal, kag ang isa pa gid sa pagsaysay kon ano ang kahulogan sang amo nga mga hambal. Ang tanan dapat himuon ninyo sa pagpalig-on sang iglesia."
                },
                "27": {
                    "verse_nr": "27",
                    "verse": "Kon may yara nga luyag maghambal sa iban nga mga hambal, duha ukon tatlo lang ang dapat maghambal sing bulosbulos, kag ang isa dapat magsaysay sang ginhambal."
                },
                "28": {
                    "verse_nr": "28",
                    "verse": "Pero kon wala sing isa nga makasaysay, ti, maghipos ang tagsatagsa kag maghambal kamo sa inyo kaugalingon lamang kag sa Dios."
                },
                "29": {
                    "verse_nr": "29",
                    "verse": "Ang duha ukon tatlo nga ginhatagan sang Dios sang inughambal dapat maghambal, samtang ang iban magbinagbinag sang ginhambal."
                },
                "30": {
                    "verse_nr": "30",
                    "verse": "Pero sa inyo pagtipon kon may isa sa inyo nga ginhatagan sang Dios sang mensahe, ang nagahambal dapat mag-untat."
                },
                "31": {
                    "verse_nr": "31",
                    "verse": "Tanan kamo sarang makawali sang pulong sang Dios, sing tag-isaisa, agod nga ang tanan makatuon kag mapalig-on."
                },
                "32": {
                    "verse_nr": "32",
                    "verse": "Yara sa mga manugwali ang gahom sa paggamit sing nagakaigo sang hiyas sa pagwali sang pulong sang Dios."
                },
                "33": {
                    "verse_nr": "33",
                    "verse": "Kay ang Dios indi Dios sang kagamo, kundi sang kahusayan.\nSubong sang sa tanan nga iglesia sang mga tumoluo"
                },
                "34": {
                    "verse_nr": "34",
                    "verse": "ang mga babayi dapat maghipos sa mga pagtilipon sang iglesia. Indi tugot sa ila ang paghambal, kundi dapat magmasinulondon sila subong sang ginasiling sang Kasugoan."
                },
                "35": {
                    "verse_nr": "35",
                    "verse": "Kon may inugpamangkot sila, dapat sa balay lang nila sila magpamangkot sa ila mga bana. Makahuloya para sa isa ka babayi ang paghambal sa pagtilipon sang iglesia."
                },
                "36": {
                    "verse_nr": "36",
                    "verse": "Ano, sa inyo bala naghalin ang pulong sang Dios? Ukon sa inyo lang bala ini nag-abot?"
                },
                "37": {
                    "verse_nr": "37",
                    "verse": "Kon may yara nga nagahunahuna nga sia mensahero sang Dios ukon sia may espirituhanon nga hiyas, dapat sia magkilala nga ang ginasulat ko sa inyo sugo sang Ginoo."
                },
                "38": {
                    "verse_nr": "38",
                    "verse": "Pero kon wala sia nagasapak sini, indi ninyo sia pagsapaka."
                },
                "39": {
                    "verse_nr": "39",
                    "verse": "Gani, mga utod ko, handuma ninyo ang pagwali sang pulong sang Dios, pero indi ninyo pagdumilii ang paghambal sa iban nga mga hambal."
                },
                "40": {
                    "verse_nr": "40",
                    "verse": "Dapat himuon ninyo ang tanan nga butang sa nagakaigo kag mahusay nga paagi."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Karon, mga utod, luyag ko ipahanumdom sa inyo ang Maayong Balita nga ginwali ko sa inyo, nga inyo ginbaton kag sa sini ang inyo pagtuo napasad sing malig-on."
                },
                "2": {
                    "verse_nr": "2",
                    "verse": "Amo ina ang Maayong Balita nga ginwali ko sa inyo. Naluwas kamo paagi sa Maayong Balita kon ginhuptan ninyo ini sing malig-on, luas kon nagtuo kamo sing pasapayan."
                },
                "3": {
                    "verse_nr": "3",
                    "verse": "Ginpaalinton ko sa inyo ang isa ka butang nga labi ka importante nga akon nabaton: si Cristo napatay tungod sang aton mga sala, suno sa mga Kasulatan."
                },
                "4": {
                    "verse_nr": "4",
                    "verse": "Ginlubong sia kag ginbanhaw sa ikatlo ka adlaw, suno sa mga Kasulatan."
                },
                "5": {
                    "verse_nr": "5",
                    "verse": "Nagpakita sia kay Pedro, kag sang ulihi sa dose ka mga apostoles."
                },
                "6": {
                    "verse_nr": "6",
                    "verse": "Sa tapos sini nagpakita sia sa sobra sa 500 sang iya mga sumolunod sa isa ka tion, nga ang kalabanan sa ila buhi pa tubtob subong, pero ang iban patay na."
                },
                "7": {
                    "verse_nr": "7",
                    "verse": "Sang ulihi nagpakita sia kay Santiago kag dayon sa tanan nga mga apostoles."
                },
                "8": {
                    "verse_nr": "8",
                    "verse": "Sa katapusan nagpakita man sia sa akon, bisan nga ako kasubong sang isa nga natawo sa wala nagakaigo nga tion."
                },
                "9": {
                    "verse_nr": "9",
                    "verse": "Kay ako ang labing kubos sa tanan nga mga apostoles. Indi gani ako takos nga pagatawgon nga apostol, tungod kay ginhingabot ko ang iglesia sang Dios."
                },
                "10": {
                    "verse_nr": "10",
                    "verse": "Pero paagi sa bugay sang Dios nangin-amo ako sini karon, kag ang kaayo nga ginhatag niya sa akon indi nanginwalay pulos. Sa baylo, nagpangabudlay ako sing labi pa sang sa iban nga mga apostoles, bisan nga indi gid man ako ang nagpangabudlay, kundi ang kaayo sang Dios nga yari sa akon."
                },
                "11": {
                    "verse_nr": "11",
                    "verse": "Gani, bisan kon naghalin ini sa akon ukon sa ila man, amo ini ang amon tanan ginawali, kag amo ini ang inyo ginatuohan."
                },
                "12": {
                    "verse_nr": "12",
                    "verse": "Karon, kon ang amon ginwali amo nga si Cristo ginbanhaw, ngaa bala nga ang iban sa inyo nagasiling nga ang mga patay indi pagbanhawon?"
                },
                "13": {
                    "verse_nr": "13",
                    "verse": "Kon matuod nga ang nagkalamatay indi pagbanhawon, nagakahulogan nga si Cristo wala ginbanhaw."
                },
                "14": {
                    "verse_nr": "14",
                    "verse": "Kag kon si Cristo wala ginbanhaw sang Dios, wala sing pulos ang amon pagwali, kag wala sing pulos ang inyo pagtuo."
                },
                "15": {
                    "verse_nr": "15",
                    "verse": "Dugang pa sini, kon matuod nga ang mga patay wala ginabanhaw, si Cristo wala man ginbanhaw sang Dios, kag tungod sini nanginbutigon kami nga mga saksi sang Dios, kay nagsaksi kami nga ang Dios nagbanhaw kay Cristo."
                },
                "16": {
                    "verse_nr": "16",
                    "verse": "Kay kon ang mga patay wala ginabanhaw, si Cristo wala man ginbanhaw."
                },
                "17": {
                    "verse_nr": "17",
                    "verse": "Kag kon si Cristo wala ginbanhaw, ang inyo pagtuo wala sing pulos kag yara pa kamo gihapon sa inyo mga sala."
                },
                "18": {
                    "verse_nr": "18",
                    "verse": "Nagakahulogan man ini nga ang mga tumoluo kay Cristo nga nagkalamatay na wala maluwas."
                },
                "19": {
                    "verse_nr": "19",
                    "verse": "Kon ang aton paglaom kay Cristo diri lamang sa sini nga kabuhi, ti, labing makaluluoy kita sa tanan nga mga tawo diri sa kalibutan."
                },
                "20": {
                    "verse_nr": "20",
                    "verse": "Pero, matuod gid nga si Cristo ginbanhaw gikan sa mga minatay, kag sia amo ang garantiya nga ang mga minatay pagabanhawon man."
                },
                "21": {
                    "verse_nr": "21",
                    "verse": "Kay subong nga ang kamatayon nag-abot paagi sa isa ka tawo, sa amo man nga bagay, ang pagkabanhaw gikan sa kamatayon magaabot paagi sa isa ka tawo."
                },
                "22": {
                    "verse_nr": "22",
                    "verse": "Kay subong nga ang tanan nga mga tawo nagkalamatay tungod sang ila kaangtanan kay Adan, sa amo man nga bagay, ang tanan pagabanhawon tungod sang ila kaangtanan kay Cristo."
                },
                "23": {
                    "verse_nr": "23",
                    "verse": "Pero ang tanan pagabanhawon sing pasunod: nahauna si Cristo, kag ang madason amo sila nga iya ni Cristo sa tion sang iya pag-abot."
                },
                "24": {
                    "verse_nr": "24",
                    "verse": "Dayon ang katapusan magaabot. Si Cristo magadaog sang tanan nga espirituhanon nga mga kagamhanan, mga awtoridad kag mga gahom kag itugyan niya ang Ginharian sa Dios nga Amay."
                },
                "25": {
                    "verse_nr": "25",
                    "verse": "Kay kinahanglan nga si Cristo maghari, tubtob malutos sang Dios ang tanan nga mga kaaway kag mabutang niya sila sa idalom sang iya mga tiil."
                },
                "26": {
                    "verse_nr": "26",
                    "verse": "Ang katapusan nga kaaway nga pagadag-on amo ang kamatayon."
                },
                "27": {
                    "verse_nr": "27",
                    "verse": "Kay ang kasulatan nagasiling, \u201cGinbutang sang Dios ang tanan nga mga butang sa idalom sang iya mga tiil.\u201d Maathag gid nga ang mga tinaga \u201ctanan nga mga butang\u201d wala nagalakip sang Dios mismo nga nagbutang sang tanan sa idalom ni Cristo."
                },
                "28": {
                    "verse_nr": "28",
                    "verse": "Pero kon mabutang na ang tanan sa idalom sang paggahom ni Cristo, ti, ang Anak mismo magapasakop sang iya kaugalingon sa Dios nga nagbutang sang tanan sa idalom niya. Dayon ang Dios magagahom sing bug-os sa tanan."
                },
                "29": {
                    "verse_nr": "29",
                    "verse": "Karon, ano iya yadtong mga tawo nga nagapabautiso para sa mga patay? Ano bala ang tinutuyo nila? Kon matuod ang ginasiling sang iban nga ang mga patay wala ginabanhaw, ngaa bala ginabautisohan yadtong mga tawo para sa mga patay?"
                },
                "30": {
                    "verse_nr": "30",
                    "verse": "Kag nahanungod sa amon, ngaa bala ginabutang namon ang amon kaugalingon sa katalagman sa tanan nga oras?"
                },
                "31": {
                    "verse_nr": "31",
                    "verse": "Mga utod, ginaatubang ko ang kamatayon adlaw-adlaw! Makasiling ako sini tungod sang akon pagpabugal nahanungod sa inyo sa aton pagkabuhi kay Cristo Jesus nga aton Ginoo."
                },
                "32": {
                    "verse_nr": "32",
                    "verse": "Abi kon ang akon tinutuyo sa pagpakig-away sa \u201ctalunon nga mga sapat\u201d diri sa Efeso tawhanon lamang, ano bala ang makuha ko? Kon ang patay wala ginabanhaw, ti, subong sang ginasiling sang hulobaton, \u201cMagkaon kita kag mag-inom, kay buas mapatay kita.\u201d"
                },
                "33": {
                    "verse_nr": "33",
                    "verse": "Indi kamo magpatunto. \u201cAng malain nga mga kaupdanan nagapalain sang maayo nga pamatasan.\u201d"
                },
                "34": {
                    "verse_nr": "34",
                    "verse": "Magbalik kamo sa inyo husto nga panimuot kag indi na magpakasala. Ginahambal ko ini sa kahuloy-an ninyo: ang iban sa inyo wala makakilala sa Dios."
                },
                "35": {
                    "verse_nr": "35",
                    "verse": "Pero may magapamangkot, \u201cPaano bala ang pagkabanhaw sang mga patay? Ano bala nga sahi sang lawas ang ila maangkon?\u201d"
                },
                "36": {
                    "verse_nr": "36",
                    "verse": "Binuang ini nga pamangkot! Kon magpanggas ka sang binhi sa duta, indi ini magpamuhi kon indi anay ini mapatay."
                },
                "37": {
                    "verse_nr": "37",
                    "verse": "Kag ang imo ginapanggas sa duta indi ang tanom nga nagapamuhi na, kundi ang binhi, nga ayhan trigo ukon iban nga binhi."
                },
                "38": {
                    "verse_nr": "38",
                    "verse": "Pero ang Dios nagahatag sa sina nga binhi sang lawas nga luyag niya. Ginatagaan sang Dios ang tagsa ka binhi sang iya nagakabagay nga lawas."
                },
                "39": {
                    "verse_nr": "39",
                    "verse": "Indi alalangay ang unod sang tanan nga nagakabuhi. Kay lain ang unod sang mga tawo, lain man ang unod sang mga sapat, lain man ang unod sang mga pispis, kag lain man ang iya sang mga isda."
                },
                "40": {
                    "verse_nr": "40",
                    "verse": "May mga lawas nga langitnon kag mga lawas nga dutan-on. May katahom nga ila sang langitnon nga mga lawas kag may katahom nga ila sang dutan-on nga mga lawas."
                },
                "41": {
                    "verse_nr": "41",
                    "verse": "Ang adlaw may iya nga katahom, ang bulan may iya nga katahom, kag ang mga bituon may ila nga katahom. Bisan sa mga bituon may nanuhaytuhay nga sahi sang katahom."
                },
                "42": {
                    "verse_nr": "42",
                    "verse": "Subong man sini ang pagkabanhaw sang mga patay. Ang lawas nga ginalubong mamalatyon. Kon mabanhaw na ini, indi na mamalatyon."
                },
                "43": {
                    "verse_nr": "43",
                    "verse": "Kon ginalubong ini, malaw-ay kag maluya. Kon mabanhaw ini, matahom kag makusog."
                },
                "44": {
                    "verse_nr": "44",
                    "verse": "Kon ginalubong ini, lawasnon pa. Kon mabanhaw na, mangin-espirituhanon na ini nga lawas. Kon may yara nga unodnon nga lawas, may yara man nga espirituhanon nga lawas."
                },
                "45": {
                    "verse_nr": "45",
                    "verse": "Kay ang kasulatan nagasiling, \u201cAng nahauna nga tawo nga si Adan gintuga nga may kabuhi.\u201d Pero ang ulihi nga Adan amo ang Espiritu nga nagahatag sing kabuhi."
                },
                "46": {
                    "verse_nr": "46",
                    "verse": "Indi ang espirituhanon ang una nag-abot kundi ang lawasnon, kag ugaling ang espirituhanon."
                },
                "47": {
                    "verse_nr": "47",
                    "verse": "Ang nahauna nga Adan ginhimo gikan sa yab-ok sang duta, ang ikaduha nga Adan naghalin sa langit."
                },
                "48": {
                    "verse_nr": "48",
                    "verse": "Ang mga tawo nga dutan-on kasubong sila sadtong isa nga ginhimo gikan sa duta. Ang mga tawo nga langitnon kasubong sila sadtong isa nga naghalin sa langit."
                },
                "49": {
                    "verse_nr": "49",
                    "verse": "Subong nga aton ginsuklob ang kaangay sang tawo nga ginhimo halin sa duta, aton man isuklob ang kaangay sang Tawo nga naghalin sa langit."
                },
                "50": {
                    "verse_nr": "50",
                    "verse": "Mga utod, ang buot ko silingon amo ini: ang lawas nga dutan-on indi makapanubli sang Ginharian sang Dios, kag ang mamalatyon indi makapanubli sang pagkadi-mamalatyon."
                },
                "51": {
                    "verse_nr": "51",
                    "verse": "Pamati kamo kay sugiran ko kamo sini nga sekrito: indi kita tanan mapatay, kundi pagabayluhan kita"
                },
                "52": {
                    "verse_nr": "52",
                    "verse": "sa gilayon, sa isa ka pamisok, sa pagtunog sang katapusan nga trumpeta. Kay sa pagtunog sang trumpeta, ang mga patay pagabanhawon nga indi na mamalatyon kag kita tanan pagabayluhan."
                },
                "53": {
                    "verse_nr": "53",
                    "verse": "Kay ang mamalatyon kinahanglan pagasukloban sang indi mamalatyon. Ang mapatay pa kinahanglan pagasukloban sang indi na mapatay."
                },
                "54": {
                    "verse_nr": "54",
                    "verse": "Gani kon ang pagkamamalatyon masukloban sang pagkadi-mamalatyon, kag kon ang mapatay pa masukloban sang indi na mapatay, ti, manginmatuod ang kasulatan nga nagasiling: \u201cAng Kamatayon ginlaglag, ang pagdaog bug-os!\u201d"
                },
                "55": {
                    "verse_nr": "55",
                    "verse": "\u201cO Kamatayon, diin na bala ang imo pagdaog?\nO Kamatayon, diin na bala ang imo gahom sa pagsakit?\u201d"
                },
                "56": {
                    "verse_nr": "56",
                    "verse": "Ang gahom sang kamatayon sa pagsakit nagagikan sa sala, kag ang gahom sang sala nagagikan sa Kasugoan."
                },
                "57": {
                    "verse_nr": "57",
                    "verse": "Pero salamat sa Dios nga nagahatag sa aton sing pagdaog paagi sa kay Ginoong Jesu-Cristo!"
                },
                "58": {
                    "verse_nr": "58",
                    "verse": "Gani, hinigugma ko nga mga utod, magmalig-on kamo nga indi malingkang. Magmapisan kamo sa inyo hilikuton para sa Ginoo, kay nahibaluan gid ninyo nga ang inyo pagpangabudlay para sa Ginoo may pulos gid."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Karon nahanungod sang inyo ginsulat parti sa kwarta nga aton pagatipunon agod ibulig sa mga tumoluo sa Judea, amo ini ang akon mahambal. Dapat ninyo himuon man ang ginsugo ko sa mga iglesia sa Galacia."
                },
                "2": {
                    "verse_nr": "2",
                    "verse": "Sa tagsa ka nahauna nga adlaw sang simana, ang tagsa sa inyo dapat magpain sing kwarta suno sa iya kinitaan. Supton ninyo ini agod nga sa akon pag-abot dira, indi na kinahanglan nga magpanipon pa sang inyo amot."
                },
                "3": {
                    "verse_nr": "3",
                    "verse": "Kag sa pag-abot ko dira, ipadala ko sa Jerusalem ang mga tawo nga mapilian ninyo, sa pagdul-ong sang inyo mga dulot upod ang sulat nga nagapakilala sa ila."
                },
                "4": {
                    "verse_nr": "4",
                    "verse": "Kon kinahanglan gid man nga maglakat ako, ti, magaupod na lang sila sa akon."
                },
                "5": {
                    "verse_nr": "5",
                    "verse": "Makadto ako dira sa inyo sa tapos ako makaagi sa Macedonia, kay nagaplano ako sa pag-agi didto."
                },
                "6": {
                    "verse_nr": "6",
                    "verse": "Ayhan magatener ako dira sa inyo sa bug-os nga tion sang tigtulognaw, kag dayon mabuligan ninyo ako sa pagpadayon sang akon pagpanglakaton kon diin naman ako magkadto."
                },
                "7": {
                    "verse_nr": "7",
                    "verse": "Kay indi ako luyag nga madali lang ang akon pagpakigkita sa inyo, kundi nagalaom ako nga makatener dira sa inyo sing malawig nga tion, kon itugot sang Ginoo."
                },
                "8": {
                    "verse_nr": "8",
                    "verse": "Pero matener anay ako diri sa Efeso tubtob sa adlaw sang Pentecostes."
                },
                "9": {
                    "verse_nr": "9",
                    "verse": "May daku ako nga kahigayunan diri sa pagpangabudlay sing maayo kag mapuslanon bisan pa nga may madamo nga mga kasumpong."
                },
                "10": {
                    "verse_nr": "10",
                    "verse": "Kon mag-abot si Timoteo dira sa inyo, abiabiha gid ninyo sia, agod magpakig-upod sia sa inyo nga wala sing kahadlok, kay nagapangabudlay sia para sa Ginoo subong sang ginahimo ko man."
                },
                "11": {
                    "verse_nr": "11",
                    "verse": "Gani wala sing may magtamay sa iya, kundi dapat patigayunon ninyo nga magpadayon kag magmatawhay ang iya pagpanglakaton, agod makabalik sia sa akon, kay ginapaabot ko sia upod sa iban nga mga kautoran."
                },
                "12": {
                    "verse_nr": "12",
                    "verse": "Karon, nahanungod sa aton utod nga si Apolos, pirme ako nagapakitluoy sa iya nga magbisita sia sa inyo upod sa iban nga mga kautoran, pero wala pa gid sia malugpayan sa pagkadto dira sa inyo subong. Makadto lang sia dira ugaling kon may kahigayunan sia."
                },
                "13": {
                    "verse_nr": "13",
                    "verse": "Magbantay kamo, magmalig-on sa pagtuo, magpakaisog, kag magpakabakod."
                },
                "14": {
                    "verse_nr": "14",
                    "verse": "Himua nga may gugma ang tanan ninyo nga mga hilikuton."
                },
                "15": {
                    "verse_nr": "15",
                    "verse": "Kamo gid nakahibalo nga si Estefanas kag ang iya panimalay amo ang nahauna nga nangincristohanon sa Acaya kag naghalad sang ila kaugalingon sa pag-alagad sa mga tumoluo. Mga utod nagapangabay ako sa inyo"
                },
                "16": {
                    "verse_nr": "16",
                    "verse": "nga magsunod kamo sa ila kag sa bisan kay sin-o nga nagapangabudlay kag nagaalagad kaupod nila."
                },
                "17": {
                    "verse_nr": "17",
                    "verse": "Nagakalipay ako tungod sang pag-abot nanday Estefanas, ni Fortunato kag ni Acaico, kay bisan wala kamo, pero yari man sila."
                },
                "18": {
                    "verse_nr": "18",
                    "verse": "Ginlipay nila ako subong sang paglipay nila sa inyo. Ini nga sahi sang mga tawo dapat ninyo kilalahon."
                },
                "19": {
                    "verse_nr": "19",
                    "verse": "Ang mga iglesia sa probinsya sang Asia nagaabiabi sa inyo. Si Aquila kag si Priscila kag ang iglesia nga nagatipon sa ila balay nagaabiabi sa inyo sing mainit sa ngalan sang Ginoo."
                },
                "20": {
                    "verse_nr": "20",
                    "verse": "Ang tanan nga mga utod diri nagaabiabi sa inyo.\nMag-abiabihanay kamo subong mga mag-ulotod kay Cristo."
                },
                "21": {
                    "verse_nr": "21",
                    "verse": "Ako gid ang nagasulat sini: Mga pag-abiabi halin kay Pablo."
                },
                "22": {
                    "verse_nr": "22",
                    "verse": "Ang bisan sin-o nga wala nagahigugma sa Ginoo, kabay nga pakamalauton sia!\nMarana tha! Kon sa aton pa, Ginoo namon, mag-abot ka!"
                },
                "23": {
                    "verse_nr": "23",
                    "verse": "Kabay nga ang pagpakamaayo ni Ginoong Jesus manginyara sa inyo."
                },
                "24": {
                    "verse_nr": "24",
                    "verse": "Ang akon paghigugma manginyara sa inyo tanan nga nahiusa kay Cristo Jesus."
                }
            }
        }
    }
}