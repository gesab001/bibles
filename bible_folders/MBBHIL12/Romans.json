{
    "version": "MBBHIL12",
    "book_name": "Romans",
    "book_nr": "45",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Pablo nga alagad ni Cristo Jesus, kag isa ka pinili nga apostol kag gintawag sang Dios sa pagwali sang iya Maayong Balita."
                },
                "2": {
                    "verse_nr": "2",
                    "verse": "Ining Maayong Balita ginsaad sang Dios sang una pa gid paagi sa iya mga propeta, kag nasulat sa Balaan nga mga Kasulatan."
                },
                "3": {
                    "verse_nr": "3",
                    "verse": "Nahanungod ini sa iya Anak, ang aton Ginoong Jesu-Cristo: kon nahanungod sa iya pagkatawo, kaliwat sia ni David"
                },
                "4": {
                    "verse_nr": "4",
                    "verse": "pero ang Espiritu Santo nagpamatuod nga si Jesus amo ang gamhanan nga Anak sang Dios tungod kay ginbanhaw sia gikan sa kamatayon."
                },
                "5": {
                    "verse_nr": "5",
                    "verse": "Paagi sa iya ginhatag sang Dios sa akon ang prebilihiyo nga mangin-isa ka apostol bangod lamang kay Cristo, agod nga matuytoyan ko ang mga tawo sa bug-os nga kalibutan sa pagtuo kag sa pagtuman."
                },
                "6": {
                    "verse_nr": "6",
                    "verse": "Ini nagalakip man sa inyo nga yara sa Roma nga ginatawag sang Dios agod mangin-iya ni Jesu-Cristo."
                },
                "7": {
                    "verse_nr": "7",
                    "verse": "Gani nagasulat ako sa inyo tanan nga yara sa Roma nga ginahigugma sang Dios kag gintawag nga mangin-iya kaugalingon nga katawhan:\nKabay nga ang Dios nga aton Amay kag si Ginoong Jesu-Cristo magmanginmaayo sa inyo kag maghatag sa inyo sang paghidait."
                },
                "8": {
                    "verse_nr": "8",
                    "verse": "Una sa tanan, nagapasalamat ako sa akon Dios paagi kay Jesu-Cristo para sa inyo tanan, tungod kay ang inyo pagtuo ginabantog sa bug-os nga kalibutan."
                },
                "9": {
                    "verse_nr": "9",
                    "verse": "Ang Dios nga ginaalagad ko sa bug-os nga tagipusoon, paagi sa pagwali sang Maayong Balita nahanungod sa iya Anak, amo ang akon saksi nga ang akon ginasiling matuod. Nakahibalo gid sia nga akon kamo ginadumdom sa gihapon"
                },
                "10": {
                    "verse_nr": "10",
                    "verse": "sa tagsa ko ka pagpangamuyo. Nagapangayo ako sa Dios nga sa iya pagbuot matigayon gid ang akon pagduaw karon sa inyo."
                },
                "11": {
                    "verse_nr": "11",
                    "verse": "Kay daku gid ang akon handom sa pagpakigkita sa inyo, agod mapaambit ko kamo sang bugay nga espirituhanon sa pagpalig-on sa inyo."
                },
                "12": {
                    "verse_nr": "12",
                    "verse": "Ang buot ko silingon nga kita magbinuligay. Pabakuron ko kamo paagi sa akon pagtuo kag subong man ako paagi sa inyo pagtuo."
                },
                "13": {
                    "verse_nr": "13",
                    "verse": "Mga utod, luyag ko nga mahibaluan ninyo ini, nga madamo nga beses nagplano ako sa pagduaw sa inyo, pero pirme lang ako may kasablagan. Luyag ko man nga ang mga tawo dira akon madaog para kay Cristo, subong sang akon ginhimo sa iban nga mga Hentil."
                },
                "14": {
                    "verse_nr": "14",
                    "verse": "Kay may katungdanan ako sa tanan nga mga tawo, sa mga Griego kag sa mga barbaro, sa mga edukado kag sa mga ignorante."
                },
                "15": {
                    "verse_nr": "15",
                    "verse": "Gani, daku ang akon handom sa pagwali sang Maayong Balita sa inyo man nga nagaestar sa Roma."
                },
                "16": {
                    "verse_nr": "16",
                    "verse": "Ang akon pagsalig sa Maayong Balita bug-os gid. Ini amo ang gahom sang Dios sa pagluwas sang tanan nga nagatuo, nahauna ang mga Judio kag dason ang mga Hentil."
                },
                "17": {
                    "verse_nr": "17",
                    "verse": "Kay ginapahayag sang Maayong Balita kon paano ginabaton sang Dios ang mga tawo nga may pagtuo, sila lamang nga nagatuo. Suno sa ginasiling sang kasulatan, \u201cAng mga tawo nga ginabaton sang Dios paagi sa pagtuo magakabuhi.\u201d"
                },
                "18": {
                    "verse_nr": "18",
                    "verse": "Ang kaakig sang Dios ginapahayag halin sa langit batok sa tanan nga kasal-anan kag kalautan sang mga tawo. Ang ila malaut nga mga pagginawi nagaupang sa pagkilala sang kamatuoran."
                },
                "19": {
                    "verse_nr": "19",
                    "verse": "Ginasilutan sila sang Dios, tungod kay ang sarang mahibaluan sang mga tawo nahanungod sa Dios maathag para sa ila. Ang Dios gid amo ang nagpaathag sini sa ila."
                },
                "20": {
                    "verse_nr": "20",
                    "verse": "Sugod pa gid sang pagtuga sang Dios sang kalibutan, ang iya wala sing katapusan nga gahom kag diosnon nga ugali, bisan indi makita, napahayag na sing maathag sa mga tawo paagi sa mga butang nga iya gintuga. Gani wala sila sing bisan ano nga ibalibad."
                },
                "21": {
                    "verse_nr": "21",
                    "verse": "Bisan nakilala nila ang Dios, wala sila nagapasidungog kag nagapasalamat sa iya. Sa baylo, nanginwalay pulos ang ila mga panghunahuna kag ang ila kalong nga mga ulo napuno sang kadudulman."
                },
                "22": {
                    "verse_nr": "22",
                    "verse": "Nagapakaalam sila, pero mga buangbuang."
                },
                "23": {
                    "verse_nr": "23",
                    "verse": "Sa baylo nga magsimba sila sa Dios nga di-mamalatyon, nagasimba sila sa mga imahen nga ginhimo kaangay sang mga tawo nga mamalatyon, mga pispis, mga sapat nga apat sing mga tiil ukon mga sapat nga nagakamang."
                },
                "24": {
                    "verse_nr": "24",
                    "verse": "Tungod sang pagkabuangbuang sang mga tawo, ginpabay-an sila sang Dios sa paghimo sing malaw-ay nga mga butang nga ginahandom sang ila mga tagipusoon, kag sa pagbuhat sang makahuloya nga mga butang sa pareho nila nga lalaki ukon babayi."
                },
                "25": {
                    "verse_nr": "25",
                    "verse": "Ginabayluhan nila sing kabutigan ang kamatuoran nahanungod sa Dios. Ginasimba kag ginaalagad nila ang mga tinuga sang Dios, kag indi ang Manunuga nga dalayawon sa gihapon! Kabay pa."
                },
                "26": {
                    "verse_nr": "26",
                    "verse": "Tungod kay ginahimo ini sang mga tawo, ginpabay-an sila sang Dios sa ila makahuloya nga mga balatyagon. Bisan pa ang mga babayi nagaginawi batok sa kinaugali, kay nagapakighilawas sila sa pareho nila nga babayi."
                },
                "27": {
                    "verse_nr": "27",
                    "verse": "Amo man ang mga lalaki, wala sila nagapakighilawas sa mga babayi, kay nagasilabo ang ila balatyagon sa pareho nila nga lalaki. Nagahimo sila sing makahuloya nga mga butang sa pareho nila nga lalaki, kag tungod sini nagabaton sila sa ila kaugalingon sang silot nga takos sa ila malain nga ginahimo."
                },
                "28": {
                    "verse_nr": "28",
                    "verse": "Tungod kay ang mga tawo indi magkilala sang kamatuoran nahanungod sa Dios, ginpabay-an niya sila sa ila mahigko nga mga panghunahuna, sa bagay nga ginahimo nila ang mga butang nga indi nila dapat himuon."
                },
                "29": {
                    "verse_nr": "29",
                    "verse": "Puno sila sang tanan nga sahi sang kalautan, kalainan, kadalok kag bisyo. Puno man sila sang kahisa, pagpamatay, pag-ilinaway, pagdinayaay kag mahigko mga panghunahuna. Nagapanglibak sila"
                },
                "30": {
                    "verse_nr": "30",
                    "verse": "nagabutangbutang, nagadumot sa Dios, nagapahambog, nagapabugal kag nagapalabilabi. Nagapangita sila sing iban pa gid nga paagi sa paghimo sing malaut. Wala sila nagatuman sa ila mga ginikanan"
                },
                "31": {
                    "verse_nr": "31",
                    "verse": "wala sila sing konsensya, wala nila ginatuman ang ila mga saad, kag wala sila nagapakita sing kaayo ukon kaluoy sa iban."
                },
                "32": {
                    "verse_nr": "32",
                    "verse": "Nakahibalo sila nga ang kasugoan sang Dios nagasiling nga ang mga katawhan nga nagakabuhi sing subong sini takos sang kamatayon. Wala sapayan sini, indi lamang sila nagapadayon sa paghimo sini nga mga butang, kundi ang malain pa gid, kay ginapakamaayo man nila ang mga nagahimo sini."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nagapanghukom ka bala, abyan? Kon nagapanghukom ka sa iban, pero nagahimo man sang mga butang nga ila ginahimo, ginakondenar mo ang imo kaugalingon. Gani bisan sin-o ikaw, wala ka sing ibalibad kon ikaw manghukom."
                },
                "2": {
                    "verse_nr": "2",
                    "verse": "Nakahibalo kita tanan nga matarong ang paghukom sang Dios sa mga tawo nga nagahimo sini nga mga butang."
                },
                "3": {
                    "verse_nr": "3",
                    "verse": "Pero, ikaw imo abyan, nga nagahukom sa iban nga nagahimo sini nga mga butang, nagahimo ka man sini! Nagahunahuna ka bala nga makapalagyo ka sa paghukom sang Dios?"
                },
                "4": {
                    "verse_nr": "4",
                    "verse": "Ukon ginatamay mo bala ang iya wala tupong nga kaayo, pagpaumod kag pagpailob? Nakahibalo ka gid nga ang Dios maayo, tungod kay luyag sia magtuytoy sa imo sa paghinulsol."
                },
                "5": {
                    "verse_nr": "5",
                    "verse": "Ugaling matig-a gid kag indi mahinulsulon ang imo tagipusoon. Gani, ginadugangan mo ang imo silot sa Adlaw nga ipahayag ang kaakig sang Dios kag ang iya matarong nga paghukom."
                },
                "6": {
                    "verse_nr": "6",
                    "verse": "Kay ang Dios magabalos sa tagsa ka tawo suno sa iya binuhatan."
                },
                "7": {
                    "verse_nr": "7",
                    "verse": "May mga tawo nga nagapadayon sa paghimo sing maayo kag nagapangita sang kadayawan, kadungganan kag kabuhi nga di-mamalatyon. Ini sila hatagan sang Dios sang kabuhi nga wala sing katapusan."
                },
                "8": {
                    "verse_nr": "8",
                    "verse": "May mga tawo man nga maiyaiyahon kag nagasikway sang matarong sa pagsunod sang malaut. Iula sang Dios sa ila ang iya kaugot kag kaakig."
                },
                "9": {
                    "verse_nr": "9",
                    "verse": "Ang tanan nga mga tawo nga nagahimo sing malaut magaantos kag magakasakit, una anay ang mga Judio kag dason ang mga Hentil."
                },
                "10": {
                    "verse_nr": "10",
                    "verse": "Pero ang Dios magahatag sing kadayawan, kadungganan kag paghidait sa tanan nga nagahimo sing maayo, una anay sa mga Judio kag dason sa mga Hentil."
                },
                "11": {
                    "verse_nr": "11",
                    "verse": "Kay ang Dios magagamit sang amo man nga talaksan sa iya paghukom sa tagsatagsa."
                },
                "12": {
                    "verse_nr": "12",
                    "verse": "Ang mga Hentil wala masakop sa Kasugoan ni Moises. Nagapakasala sila kag mawala sila nga wala masakop sa Kasugoan. Ang mga Judio may Kasugoan. Nagapakasala sila kag ginahukman suno sa Kasugoan."
                },
                "13": {
                    "verse_nr": "13",
                    "verse": "Ang Dios wala nagabaton sang mga tawo bangod lamang nga sila nagapamati sa kasugoan. Sa baylo, iya ginahimo ini kon sila nagatuman sang ginasugo sang Kasugoan."
                },
                "14": {
                    "verse_nr": "14",
                    "verse": "Ang mga Hentil wala masakop sa Kasugoan, pero kon sa ila kaugalingon nga kabubot-on ginahimo nila ang ginasugo sang Kasugoan, ini kasugoan para sa ila, bisan pa nga wala sila masakop sa Kasugoan nga ginhatag paagi kay Moises."
                },
                "15": {
                    "verse_nr": "15",
                    "verse": "Ang ila pagginawi nagapakita nga ang ginasugo sang Kasugoan yara nasulat sa ila mga tagipusoon. Ang ila mga konsensya nagapakita man nga ini matuod, kay kon kaisa ang ila mga panghunahuna nagaakusar sa ila, kag kon kaisa nagaapin sa ila."
                },
                "16": {
                    "verse_nr": "16",
                    "verse": "Gani, suno sa Maayong Balita nga akon ginawali, amo ini ang magakahanabo sa sadto nga Adlaw, kon ang Dios, paagi kay Jesu-Cristo, magahukom sang mga sekrito nga ginapanghunahuna sang mga tawo."
                },
                "17": {
                    "verse_nr": "17",
                    "verse": "Karon, ikaw nagatawag sang imo kaugalingon nga Judio, nagasalig ka sa Kasugoan kag nagapabugal nahanungod sang imo kaangtanan sa Dios"
                },
                "18": {
                    "verse_nr": "18",
                    "verse": "nahibaluan mo kon ano ang luyag sang Dios nga imo himuon, kag natun-an mo sa Kasugoan ang pagpili sang matarong."
                },
                "19": {
                    "verse_nr": "19",
                    "verse": "Nagapati ka gid nga manugtuytoy ka sang bulag, kapawa ka sang mga yara sa kadudulman"
                },
                "20": {
                    "verse_nr": "20",
                    "verse": "manuglaygay sang mga buangbuang kag manunodlo sang mga pamatan-on. Nagasalig ka gid nga yara sa Kasugoan ang bug-os nga pagkilala kag kamatuoran."
                },
                "21": {
                    "verse_nr": "21",
                    "verse": "Nagapanudlo ka sa iban\u2014ngaa bala wala mo ginatudloi ang imo kaugalingon? Nagawali ka nga indi magpangawat, pero wala bala ikaw nagapangawat?"
                },
                "22": {
                    "verse_nr": "22",
                    "verse": "Nagasiling ka nga indi ka magpanginbabayi ukon magpanginlalaki, pero wala ka bala nagahimo sini? Ginasikway mo ang mga diosdios, pero wala mo bala ginakawati ang mga templo?"
                },
                "23": {
                    "verse_nr": "23",
                    "verse": "Nagapabugal ka nga may kasugoan ka sang Dios, pero wala mo bala ginapakahuy-i ang Dios paagi sa paglapas sang iya kasugoan?"
                },
                "24": {
                    "verse_nr": "24",
                    "verse": "Kay ang kasulatan nagasiling, \u201cTungod sa inyo nga mga Judio, ang mga Hentil nagapakamalaut sang ngalan sang Dios.\u201d"
                },
                "25": {
                    "verse_nr": "25",
                    "verse": "Kon ginatuman mo ang Kasugoan, may pulos ang imo pagkatinuli, pero kon wala mo ginatuman ang Kasugoan, maayo pa nga wala ka na lang matuli."
                },
                "26": {
                    "verse_nr": "26",
                    "verse": "Kon ang Hentil nga wala matuli nagatuman sang ginasugo sang Kasugoan, indi bala nga kabigon man sia sang Dios subong tinuli?"
                },
                "27": {
                    "verse_nr": "27",
                    "verse": "Gani kamo nga mga Judio pagakondenahon sang mga Hentil, tungod kay ginalapas ninyo ang Kasugoan, bisan pa ginsulat ini para sa inyo kag natuli kamo, samtang sila ila nagatuman sang Kasugoan bisan pa nga wala sila matuli."
                },
                "28": {
                    "verse_nr": "28",
                    "verse": "Kon sa bagay sin-o gid bala ang matuod nga Judio nga matuod nga natuli? Indi ang tawo nga ang iya pagka-Judio sa gwa lang kag ang iya pagkatinuli lawasnon"
                },
                "29": {
                    "verse_nr": "29",
                    "verse": "kundi ang matuodtuod nga Judio amo ang isa ka tawo nga ang iya pagka-Judio sa sulod, kon sayuron, natuli ang iya tagipusoon nga amo ang buhat sang Espiritu sang Dios, kag indi sang nasulat nga Kasugoan. Ini nga tawo nagabaton sang pagdayaw gikan sa Dios kag indi sa mga tawo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Gani, ano bala ang bintaha sang mga Judio sa mga Hentil? Ukon ano bala ang pulos sang pagkatinuli para sa mga Judio?"
                },
                "2": {
                    "verse_nr": "2",
                    "verse": "Madamo kaayo sa tanan nga bagay! Una sa tanan, gintugyan sang Dios ang iya mga mensahe sa mga Judio."
                },
                "3": {
                    "verse_nr": "3",
                    "verse": "Ano karon, kon ang iban sa ila indi matutom? Nagakahulogan bala nga ini ang kabangdanan nga ang Dios indi man magmatutom sa ila?"
                },
                "4": {
                    "verse_nr": "4",
                    "verse": "Indi ina mahimo! Ang Dios masaligan sa gihapon sa iya mga pulong, bisan pa nga ang tanan nga mga tawo butigon, subong sang ginasiling sang kasulatan:\n\u201cAgod mapamatud-an nga matarong ka sa imo mga ginahambal,\ndapat magdaog ka sa akusasyon batok sa imo, kon dalhon ka sa hukmanan.\u201d"
                },
                "5": {
                    "verse_nr": "5",
                    "verse": "Pero ano karon kon ang aton paghimo sing malain nagapakita pa gid sing maathag sa mga tawo nga ang Dios nagahimo sing matarong? Ano ang sarang naton masiling? Indi bala matarong ang ginahimo sang Dios kon iya kita ginasilutan? (Nagahambal ako subong tawo lamang.)"
                },
                "6": {
                    "verse_nr": "6",
                    "verse": "Indi ina mahimo! Kon ang Dios indi matarong, paano bala ang paghukom niya sang kalibutan?"
                },
                "7": {
                    "verse_nr": "7",
                    "verse": "Pero ano karon kon ang akon pagbutig nagapakita lamang sing maathag sang kamatuoran sang Dios agod mapasidunggan sia? Ngaa kondenahon pa gid ako subong isa ka makasasala?"
                },
                "8": {
                    "verse_nr": "8",
                    "verse": "Karon, ngaa indi na lang kita magsiling, \u201cDali, mahimo kita sing malaut agod may maggwa nga maayo\u201d? Bisan pa may mga tawo nga nagahambal nga amo ini ang akon ginsiling. Pero ang Dios matarong kag magahukom man sa ila."
                },
                "9": {
                    "verse_nr": "9",
                    "verse": "Karon, kita nga mga Judio mas maayo pa bala sang sa mga Hentil? Indi! Napahayag ko na nga ang mga Judio kag ang mga Hentil palareho lang nga yara sa idalom sang gahom sang sala."
                },
                "10": {
                    "verse_nr": "10",
                    "verse": "Kay ang mga Kasulatan nagasiling:\n\u201cWala gid sing bisan isa nga matarong"
                },
                "11": {
                    "verse_nr": "11",
                    "verse": "wala gid sing bisan isa nga nakahangop,\nukon nagapangita sa Dios."
                },
                "12": {
                    "verse_nr": "12",
                    "verse": "Ang tanan nga mga tawo nagbiya sa Dios, nagsayop sila tanan.\nWala sing may nagahimo sing maayo, wala gid bisan isa."
                },
                "13": {
                    "verse_nr": "13",
                    "verse": "Ang ila mga pulong napun-an sang makamamatay nga pagdaya,\nmalaut nga mga kabutigan ang nagagwa sa ila mga dila,\nkag makatalagam nga mga pamahog: ang nagakawas sa ila mga bibig subong dalit sang man-og"
                },
                "14": {
                    "verse_nr": "14",
                    "verse": "puno sing mapait nga mga pagpakamalaut ang ila mga baba."
                },
                "15": {
                    "verse_nr": "15",
                    "verse": "Maabtik sila sa pagpanakit kag sa pagpamatay"
                },
                "16": {
                    "verse_nr": "16",
                    "verse": "bisan diin sila magkadto, kalaglagan kag kamusmosan ang ila ginabilin."
                },
                "17": {
                    "verse_nr": "17",
                    "verse": "Wala nila mahibal-i ang dalan sang paghidait"
                },
                "18": {
                    "verse_nr": "18",
                    "verse": "kag wala man sila nakatuon sa pagkahadlok sa Dios.\u201d"
                },
                "19": {
                    "verse_nr": "19",
                    "verse": "Karon nakahibalo kita nga ang bug-os nga Kasugoan para lamang sa mga nagakabuhi sa idalom sang Kasugoan, agod nga wala na sing ibalibad ang mga tawo, kag ang bug-os nga kalibutan madala sa idalom sang paghukom sang Dios."
                },
                "20": {
                    "verse_nr": "20",
                    "verse": "Kay wala sing tawo nga ginabaton sang Dios tungod sang iya pagtuman sang Kasugoan. Ang ginahimo sang Kasugoan amo ang pagpakilala sa tawo nga sia nakasala."
                },
                "21": {
                    "verse_nr": "21",
                    "verse": "Pero karon ang paagi sang Dios sa pagbaton sa mga tawo ginpahayag na, kag wala gid ini sing kaangtanan sa kasugoan, bisan pa ang Kasugoan ni Moises kag ang mga propeta nagapamatuod sini."
                },
                "22": {
                    "verse_nr": "22",
                    "verse": "Ginabaton sang Dios ang mga tawo paagi sa ila pagtuo kay Jesu-Cristo. Ginahimo ini sang Dios sa tanan nga nagatuo kay Cristo, tungod kay palareho lang ang tanan nga mga tawo"
                },
                "23": {
                    "verse_nr": "23",
                    "verse": "nagpakasala sila tanan kag malayo sa Dios nga nagaluwas."
                },
                "24": {
                    "verse_nr": "24",
                    "verse": "Pero tungod sang kaayo sang Dios ginabaton sila tanan paagi kay Cristo Jesus nga nagatubos sa ila, kag ini isa ka regalo sang Dios."
                },
                "25": {
                    "verse_nr": "25",
                    "verse": "Ginhalad sia sang Dios agod nga tungod sa iya dugo mapatawad ang mga sala sang mga tawo, paagi sa ila pagtuo sa iya. Ginhimo ini sang Dios agod sa pagpakita sang iya pagkamatarong. Sang una anay ang Dios nagpaumod kag wala magsapak sang mga sala sang mga tawo, pero sa sini nga panag-on ginasapak na niya ang ila mga sala sa pagpakita nga sia matarong. Sa sini nga paagi iya ginabaton ang tagsatagsa nga nagatuo kay Jesus."
                },
                "26": {
                    "verse_nr": "26",
                    "verse": "Ginhalad sia sang Dios agod nga tungod sa iya dugo mapatawad ang mga sala sang mga tawo, paagi sa ila pagtuo sa iya. Ginhimo ini sang Dios agod sa pagpakita sang iya pagkamatarong. Sang una anay ang Dios nagpaumod kag wala magsapak sang mga sala sang mga tawo, pero sa sini nga panag-on ginasapak na niya ang ila mga sala sa pagpakita nga sia matarong. Sa sini nga paagi iya ginabaton ang tagsatagsa nga nagatuo kay Jesus."
                },
                "27": {
                    "verse_nr": "27",
                    "verse": "Karon, ano bala ang sarang naton mapabugal? Wala gid! Sa ano nga kabangdanan makapabugal kita? Tungod bala sa aton pagtuman sang Kasugoan? Indi, kundi tungod kay nagatuo kita."
                },
                "28": {
                    "verse_nr": "28",
                    "verse": "Gani makasiling kita nga ang isa ka tawo ginabaton sang Dios paagi sa iya pagtuo lamang, kag indi paagi sa pagtuman sang Kasugoan."
                },
                "29": {
                    "verse_nr": "29",
                    "verse": "Ukon ang Dios, Dios lang bala sang mga Judio? Indi bala nga sia Dios man sang mga Hentil? Siempre, huo e!"
                },
                "30": {
                    "verse_nr": "30",
                    "verse": "Isa lamang ang Dios kag iya pagabatunon ang mga Judio tungod sang ila pagtuo kag ang mga Hentil tungod man sang ila pagtuo."
                },
                "31": {
                    "verse_nr": "31",
                    "verse": "Nagakahulogan bala ini nga ginasikway na naton ang Kasugoan tungod sini nga pagtuo? Wala gid! Sa baylo, ginapalig-on naton ang Kasugoan."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Karon, ano ang aton isiling nahanungod kay Abraham nga isa sang aton mga katigulangan?"
                },
                "2": {
                    "verse_nr": "2",
                    "verse": "Kon ginbaton sia sang Dios tungod sang mga butang nga iya ginhimo, kuntani may ipabugal sia. Pero indi sia makapabugal sa panulok sang Dios."
                },
                "3": {
                    "verse_nr": "3",
                    "verse": "Ang kasulatan nagasiling, \u201cNagtuo si Abraham sa Dios, kag tungod sang iya pagtuo, ginbaton sia sang Dios subong isa ka matarong nga tawo.\u201d"
                },
                "4": {
                    "verse_nr": "4",
                    "verse": "Ang tawo nga nagapangabudlay ginasuholan. Ang iya suhol wala ginakabig subong isa ka regalo, kundi subong isa ka butang nga iya ginpangabudlayan."
                },
                "5": {
                    "verse_nr": "5",
                    "verse": "Pero ang tawo nga wala nagapangabudlay, kundi nagatuo lamang sa Dios nga nagabaton sang makasasala, ang iya pagtuo amo ang ginabasihan sang Dios agod sa pagbaton sa iya."
                },
                "6": {
                    "verse_nr": "6",
                    "verse": "Amo ini ang buot silingon ni David sang paghambal niya nahanungod sang kalipay sang tawo nga ginbaton sang Dios subong matarong, bisan wala sing binuhatan"
                },
                "7": {
                    "verse_nr": "7",
                    "verse": "\u201cMalipayon ang mga tawo nga ang ila mga sala ginpatawad,\nnga ang ila mga sala ginakalimtan!"
                },
                "8": {
                    "verse_nr": "8",
                    "verse": "Malipayon ang tawo nga ang iya mga sala\nindi na pag-isipon sang Ginoo batok sa iya!\u201d"
                },
                "9": {
                    "verse_nr": "9",
                    "verse": "Para lang bala sa mga natuli ining kalipay nga ginhambal ni David? Indi, kundi para man ini sa mga wala matuli! Kay nasambit na namon ang kasulatan nga nagasiling, \u201cNagtuo si Abraham sa Dios kag tungod sang iya pagtuo ginbaton sia sang Dios subong isa ka matarong nga tawo.\u201d"
                },
                "10": {
                    "verse_nr": "10",
                    "verse": "San-o bala ini natabo? Sa wala pa bala matuli si Abraham, ukon sa tapos na sia matuli? Sa wala pa sia matuli, kag indi sa tapos na sia matuli."
                },
                "11": {
                    "verse_nr": "11",
                    "verse": "Sang ulihi na lang sia gintuli, kag ang pagtuli sa iya isa ka tanda sa pagpamatuod nga tungod sang pagtuo ni Abraham, ginbaton sia sang Dios subong isa ka matarong nga tawo sa wala pa sia matuli. Gani si Abraham nangin-espirituhanon nga amay sang tanan nga nagatuo sa Dios kag ginbaton sila sang Dios subong mga matarong, bisan pa nga wala sila matuli."
                },
                "12": {
                    "verse_nr": "12",
                    "verse": "Si Abraham amay man sang mga natuli, indi lamang tungod kay sila natuli, kundi kay nagakabuhi sila sang amo man nga kabuhi sang pagtuo nga ginkabuhi sang isa sang aton mga katigulangan nga si Abraham, sa wala pa sia matuli."
                },
                "13": {
                    "verse_nr": "13",
                    "verse": "Ang Dios nagsaad kay Abraham kag sa iya mga kaliwat nga ang kalibutan mangin-ila. Ginhimo ini nga saad, indi kay gintuman ni Abraham ang Kasugoan, kundi tungod kay nagtuo sia, kag gani ginbaton sia sang Dios subong isa ka matarong nga tawo."
                },
                "14": {
                    "verse_nr": "14",
                    "verse": "Kay kon ang mga ginasaad sang Dios ihatag sa mga nagatuman sang Kasugoan, ti, ang pagtuo sang tawo wala sing pulos kag nanginwala sing kahulogan ang saad sang Dios."
                },
                "15": {
                    "verse_nr": "15",
                    "verse": "Ang Kasugoan ni Moises nagadala sang kaakig sang Dios, pero kon wala sing mga kasugoan, wala man sing paglapas sang mga kasugoan."
                },
                "16": {
                    "verse_nr": "16",
                    "verse": "Gani, ang saad napasad sa pagtuo, agod nga mangingarantiya ini subong isa ka regalo sang Dios para sa tanan nga mga kaliwat ni Abraham\u2014indi lamang sa mga nagatuman sang Kasugoan, kundi man sa mga nagatuo subong kay Abraham. Kay si Abraham amo ang amay nga espirituhanon naton tanan."
                },
                "17": {
                    "verse_nr": "17",
                    "verse": "Ang kasulatan nagasiling, \u201cGinhimo ko ikaw nga amay sang madamo nga mga kapungsoran.\u201d Gani, ang saad matuod sa panulok sang Dios, ang Dios nga gintuohan ni Abraham\u2014ang Dios nga nagabanhaw sang mga minatay, kag sa iya pagmando ginatuga ang mga butang nga wala pa matuga."
                },
                "18": {
                    "verse_nr": "18",
                    "verse": "Si Abraham nagtuo kag naglaom, bisan wala na sing kabangdanan sa paglaom. Gani, \u201cnangin-amay sia sang madamo nga mga kapungsoran.\u201d Subong sang ginasiling sang kasulatan, \u201cManginsubong kadamo sining bituon ang imo mga kaliwat.\u201d"
                },
                "19": {
                    "verse_nr": "19",
                    "verse": "Mga 100 na ka tuig ang edad ni Abraham, pero wala magluya ang iya pagtuo, bisan nakahibalo sia nga ang iya kaugalingon nga lawas maluya na gid, kag si Sara nga iya asawa indi na makapamata."
                },
                "20": {
                    "verse_nr": "20",
                    "verse": "Nagpadayon sia sa iya pagtuo kag wala sia magpangduhaduha sa saad sang Dios. Ang iya pagtuo nagpalig-on sa iya, kag nagdayaw sia sa Dios."
                },
                "21": {
                    "verse_nr": "21",
                    "verse": "Kay sigurado gid sia nga ang Dios may gahom sa pagtuman sang iya ginsaad."
                },
                "22": {
                    "verse_nr": "22",
                    "verse": "Tungod sini, si Abraham \u201cginbaton sang Dios,\u201d paagi sa iya pagtuo."
                },
                "23": {
                    "verse_nr": "23",
                    "verse": "Ini nga mga pulong \u201cginbaton sia sang Dios\u201d ginsulat indi lamang para sa iya"
                },
                "24": {
                    "verse_nr": "24",
                    "verse": "kundi para man sa aton nga ginbaton paagi sa aton pagtuo sa Dios nga nagbanhaw kay Jesus nga aton Ginoo."
                },
                "25": {
                    "verse_nr": "25",
                    "verse": "Gintugyan sia nga patyon tungod sang aton mga sala, kag ginbanhaw sia, agod sarang kita mabaton sa panulok sang Dios."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Karon kay ginbaton na kita paagi sa pagtuo, may paghidait kita sa Dios paagi kay Jesu-Cristo nga aton Ginoo."
                },
                "2": {
                    "verse_nr": "2",
                    "verse": "Paagi sa pagtuo, gindala niya kita sa diin kita karon sa pag-agom sang kaayo sang Dios bisan indi kita takos. Gani, nagakalipay kita bangod may bug-os kita nga kapat-uran nga maambit naton ang pagkahalangdon sang Dios!"
                },
                "3": {
                    "verse_nr": "3",
                    "verse": "Kag ilabi na gid nagakalipay man kita sa aton mga pag-antos, tungod kay nakahibalo kita nga ang pag-antos nagapatubas sang pagbatas"
                },
                "4": {
                    "verse_nr": "4",
                    "verse": "kag ang pagbatas nahamut-an sang Dios, kag ang iya pagkahamuot nagahatag sing kapat-uran."
                },
                "5": {
                    "verse_nr": "5",
                    "verse": "Sa sini nga kapat-uran indi kita mapaslawan, tungod kay ang Dios nagapuno sang aton mga tagipusoon sang iya gugma paagi sa Espiritu Santo nga ginhatag sang Dios sa aton."
                },
                "6": {
                    "verse_nr": "6",
                    "verse": "Kay sang wala pa kita sing sarang mahimo, si Cristo napatay para sa mga makasasala, sa nagakaigo nga tion nga gintalana sang Dios."
                },
                "7": {
                    "verse_nr": "7",
                    "verse": "Mabudlay kaayo para sa isa ka tawo nga handa mapatay para sa matarong nga tawo. Ayhan may yara man nga handa mapatay para sa maayo nga tawo."
                },
                "8": {
                    "verse_nr": "8",
                    "verse": "Pero ang Dios nagpakita kon daw ano ang iya paghigugma sa aton kay sang mga makasasala pa kita, napatay si Cristo para sa aton!"
                },
                "9": {
                    "verse_nr": "9",
                    "verse": "Paagi sa iya dugo ginbaton kita karon sang Dios. Gani, daw ano pa gid ang pagluwas niya sa aton sa kaakig sang Dios."
                },
                "10": {
                    "verse_nr": "10",
                    "verse": "Mga kaaway kita anay sang Dios, pero paagi sa kamatayon sang iya Anak, ginhimo niya kita nga iya mga abyan. Kag karon nga kita mga abyan sang Dios, daw ano pa gid ang pagluwas niya sa aton paagi sa kabuhi ni Cristo!"
                },
                "11": {
                    "verse_nr": "11",
                    "verse": "Kag indi lamang amo ina! Nagakalipay kita tungod sang ginhimo sang Dios paagi sa aton Ginoong Jesu-Cristo, nga karon naghimo sa aton nga mga abyan na sang Dios."
                },
                "12": {
                    "verse_nr": "12",
                    "verse": "Ang sala nagsulod sa kalibutan paagi sa isa ka tawo, kag ang iya sala nagdala sing kamatayon. Gani, ang kamatayon nagaabot sa tanan nga mga katawhan, tungod kay ang tanan nga mga tawo nagpakasala."
                },
                "13": {
                    "verse_nr": "13",
                    "verse": "Ang sala yari na sa kalibutan sa wala pa mahatag ang Kasugoan paagi kay Moises. Pero kon wala sing kasugoan, ang sala wala man ginaisip batok sa tawo."
                },
                "14": {
                    "verse_nr": "14",
                    "verse": "Pero halin sang panahon ni Adan tubtob kay Moises, ang kamatayon naggahom sa tanan nga mga katawhan, bisan pa sa mga wala makasala, subong sang ginhimo ni Adan paagi sang paglapas niya sang sugo sang Dios.\nSi Adan larawan sang isa nga magaabot."
                },
                "15": {
                    "verse_nr": "15",
                    "verse": "Pero sila nga duha indi pareho, tungod kay ang regalo sang Dios indi mapaanggid sa sala ni Adan. Matuod gid nga tungod sang sala sadtong isa ka tawo, ang tanan nga mga katawhan nagkalamatay. Pero ang kaayo sang Dios mas sobra pa sang sa sini kag amo man ang iya bugana nga regalo para sa madamo nga mga katawhan, paagi sa kaayo sang isa ka tawo nga amo si Jesu-Cristo."
                },
                "16": {
                    "verse_nr": "16",
                    "verse": "May kinatuhay ang regalo sang Dios kag ang sala sang isa ka tawo. Sa tapos makasala yadtong isa ka tawo, nag-abot ang paghukom nga \u201cAng tawo nakasala\u201d, pero sa tapos sang madamo nga mga sala nag-abot ang regalo sang Dios nga \u201cNagabaton sang mga tawo!\u201d"
                },
                "17": {
                    "verse_nr": "17",
                    "verse": "Matuod gid nga paagi sa sala sadtong isa ka tawo, ang kamatayon nagsugod sa paggahom tungod sadtong isa ka tawo. Pero daw ano pa gid kadako ang resulta sang nahimo sang isa ka tawo, nga amo si Jesu-Cristo! Ang tanan nga nagabaton sang bugana nga kaayo sang Dios kag ang tanan nga mga ginbaton magagahom sa kabuhi paagi kay Cristo."
                },
                "18": {
                    "verse_nr": "18",
                    "verse": "Gani, tungod sang isa ka sala nakondenar ang tanan nga mga katawhan, subong man tungod sang isa ka matarong nga buhat nahilway ang tanan nga katawhan, kag nahatagan sila sing kabuhi."
                },
                "19": {
                    "verse_nr": "19",
                    "verse": "Kag subong nga ang tanan nga mga katawhan ang nanginmakasasala tungod sang paglapas sang isa ka tawo, sa amo man nga bagay tanan nga mga katawhan ang pagabatunon sa atubang sang Dios tungod sang pagtuman sang isa ka tawo."
                },
                "20": {
                    "verse_nr": "20",
                    "verse": "Ang Kasugoan nag-abot agod magdugang ang mga paglapas. Pero sa pagdugang sang sala, ang kaayo sang Dios nagdugang sing labi pa gid."
                },
                "21": {
                    "verse_nr": "21",
                    "verse": "Gani, subong nga ang sala naggahom paagi sa kamatayon, sa amo man nga bagay ang kaayo sang Dios nagagahom paagi sa pagkamatarong, kag nagatuytoy sa aton padulong sa kabuhi nga wala sing katapusan, paagi kay Jesu-Cristo nga aton Ginoo."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Karon ano ang aton masiling? Magapadayon bala kita sa pagkabuhi sa sala, agod nga ang kaayo sang Dios magdugang?"
                },
                "2": {
                    "verse_nr": "2",
                    "verse": "Indi ina mahimo! Napatay na kita sa sala\u2014ti ano pa abi ang pagpadayon naton sa pagkabuhi sa sala?"
                },
                "3": {
                    "verse_nr": "3",
                    "verse": "Kay nakahibalo gid kamo sini: sang ginbautisohan kita sa paghiusa kay Cristo Jesus, ginbautisohan man kita sa paghiusa sa iya kamatayon."
                },
                "4": {
                    "verse_nr": "4",
                    "verse": "Gani, sa aton pagpabautiso, ginlubong kita upod sa iya, kag nagpakig-ambit sang iya pagkamatay, agod nga, subong nga si Cristo ginbanhaw gikan sa mga minatay sang makatilingala nga gahom sang Amay, kita man magkabuhi sang isa ka bag-o nga kabuhi."
                },
                "5": {
                    "verse_nr": "5",
                    "verse": "Kay kon nahiusa kita sa iya pagkamatay sa amo man nga bagay magahiusa kita upod sa iya pagkabanhaw."
                },
                "6": {
                    "verse_nr": "6",
                    "verse": "Kay nakahibalo kita nga ang aton daan nga kinaugali napatay upod kay Cristo sa krus, agod nga malaglag ang gahom sang aton makasasala nga kinaugali, kag agod nga indi na kita mangin-ulipon sang sala."
                },
                "7": {
                    "verse_nr": "7",
                    "verse": "Kay kon ang isa ka tawo mapatay, hilway na sia sa gahom sang sala."
                },
                "8": {
                    "verse_nr": "8",
                    "verse": "Kon napatay kita upod kay Cristo, nagatuo kita nga magakabuhi man kita upod sa iya."
                },
                "9": {
                    "verse_nr": "9",
                    "verse": "Kay nakahibalo kita nga ginbanhaw si Cristo halin sa mga minatay kag indi na gid mapatay liwat\u2014ang kamatayon wala na sing gahom sa iya."
                },
                "10": {
                    "verse_nr": "10",
                    "verse": "Ang kamatayon nga iya ginkamatay sing makaisa gid lang, amo ang kamatayon sa sala, kag ang kabuhi nga iya ginakabuhi karon amo ang kabuhi nga nahiusa sa Dios."
                },
                "11": {
                    "verse_nr": "11",
                    "verse": "Sa amo man nga bagay kabiga ninyo ang inyo mga kaugalingon subong patay sa sala, pero nagakabuhi sa Dios sa inyo paghiusa kay Cristo Jesus."
                },
                "12": {
                    "verse_nr": "12",
                    "verse": "Ang sala indi na dapat maggahom sa inyo mamalatyon nga mga lawas, agod indi na ninyo matuman ang inyo lawasnon nga mga kailigbon."
                },
                "13": {
                    "verse_nr": "13",
                    "verse": "Indi man ninyo pag-itugyan ang bisan ano nga bahin sang inyo lawas sa sala, agod gamiton para sa malaut nga mga tinutuyo. Sa baylo, itugyan ninyo ang inyo bug-os nga kaugalingon sa Dios, subong mga tawo nga ginbuhi halin sa mga minatay, kag itugyan man ang inyo bug-os nga lawas sa iya, agod gamiton para sa matarong nga mga tinutuyo."
                },
                "14": {
                    "verse_nr": "14",
                    "verse": "Kay ang sala indi dapat maggahom sa inyo. Wala kamo nagakabuhi sa idalom sang kasugoan, kundi sa idalom sang kaayo sang Dios."
                },
                "15": {
                    "verse_nr": "15",
                    "verse": "Ano karon? Magapakasala bala kita, tungod kay indi na kita sa idalom sang kasugoan, kundi sa idalom sang kaayo sang Dios? Indi ina mahimo!"
                },
                "16": {
                    "verse_nr": "16",
                    "verse": "Kay nakahibalo gid kamo nga kon ginatugyan ninyo ang inyo mga kaugalingon subong mga ulipon sa pagtuman sang isa ka agalon, matuod gid nga mga ulipon kamo sang inyo ginatuman\u2014ayhan sang sala, nga ang resulta sini amo ang kamatayon, ukon sang pagkamatinumanon, nga ang resulta sini amo ang pagpakamatarong sa atubang sang Dios."
                },
                "17": {
                    "verse_nr": "17",
                    "verse": "Pero salamat sa Dios! Kay sang una anay mga ulipon kamo sang sala, pero karon gintuman ninyo sa inyo bug-os nga tagipusoon ang mga kamatuoran nga yara sa pagtulon-an nga inyo nabaton."
                },
                "18": {
                    "verse_nr": "18",
                    "verse": "Ginhilway na kamo sa sala kag nangin-ulipon kamo sang pagkamatarong."
                },
                "19": {
                    "verse_nr": "19",
                    "verse": "Mahapos nga mga tinaga ang ginagamit ko, tungod kay mahuyang pa kamo. Sang una anay gintugyan ninyo sing bug-os ang inyo mga kaugalingon subong mga ulipon sang kailigbon kag kalautan para sa malaut nga mga tinutuyo. Sa amo man nga bagay, karon dapat ninyo itugyan sing bug-os ang inyo kaugalingon subong mga ulipon sang pagkamatarong para sa balaan nga mga tinutuyo."
                },
                "20": {
                    "verse_nr": "20",
                    "verse": "Sang mga ulipon pa kamo sang sala, ang pagkamatarong wala nagagahom sa inyo."
                },
                "21": {
                    "verse_nr": "21",
                    "verse": "Ti, ano nga kaayuhan ang inyo nakuha sang paghimo ninyo sang mga butang nga inyo karon ginakahuya? Ang resulta sadto nga mga butang amo ang kamatayon!"
                },
                "22": {
                    "verse_nr": "22",
                    "verse": "Pero karon, nahilway na kamo sa sala kag mga ulipon na kamo sang Dios. Ang kaayuhan nga inyo nabaton amo ang kabuhi nga nahalad sing bug-os sa Dios, kag ang resulta sini amo ang kabuhi nga wala sing katapusan."
                },
                "23": {
                    "verse_nr": "23",
                    "verse": "Kay ang kamatayon amo ang bayad sang sala, pero ang regalo sang Dios amo ang kabuhi nga wala sing katapusan sa paghiusa kay Cristo Jesus nga aton Ginoo."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Mga utod, nakahibalo gid kamo sang akon inughambal, tungod kay tanan kamo nakahibalo nahanungod sang kasugoan. Ang kasugoan may gahom lamang sa mga tawo samtang nagakabuhi pa sila."
                },
                "2": {
                    "verse_nr": "2",
                    "verse": "Subong abi, ang nakasal nga babayi may mga katungdanan sa iya bana tungod sang kasugoan, samtang nagakabuhi pa ang iya bana. Pero kon patay na ang iya bana, ti hilway na sia sa sini nga mga katungdanan sa iya bana suno sa kasugoan."
                },
                "3": {
                    "verse_nr": "3",
                    "verse": "Gani, kon magpuyo sia upod sa iban nga lalaki samtang buhi pa ang iya bana, pagahambalon nga sia nagapanginlalaki. Pero kon patay na ang iya bana, hilway na sia sa kasugoan, kag wala sia nagapanginlalaki kon magpamana sia liwat."
                },
                "4": {
                    "verse_nr": "4",
                    "verse": "Mga utod, amo man ini sa inyo. Kon nahanungod sa Kasugoan, napatay man kamo, tungod kay mga bahin kamo sang lawas ni Cristo, kag karon, iya na kamo ni Cristo nga ginbanhaw, agod nga magkabuhi kita sing mapuslanon sa pag-alagad sa Dios."
                },
                "5": {
                    "verse_nr": "5",
                    "verse": "Kay sang nagkabuhi kita suno sa aton tawhanon nga kinaugali, ang makasasala nga mga handom nga ginpukaw sang Kasugoan nagpanghikot sa aton kaugalingon, kag ang resulta sini amo ang kamatayon."
                },
                "6": {
                    "verse_nr": "6",
                    "verse": "Pero karon mga hilway na kita sa Kasugoan, tungod kay napatay na kita sa sadtong nagbilanggo anay sa aton. Wala na kita nagaalagad sa daan nga paagi sang nasulat nga kasugoan, kundi sa bag-o nga paagi nga iya sang Espiritu."
                },
                "7": {
                    "verse_nr": "7",
                    "verse": "Karon, ano ang aton masiling? Malain bala ang Kasugoan? Indi man! Pero ang Kasugoan amo ang nagpakilala sa akon kon ano ang sala. Kay wala ako kuntani makahibalo kon ano ang kaibog kon ang Kasugoan wala magsiling, \u201cIndi ka magkaibog.\u201d"
                },
                "8": {
                    "verse_nr": "8",
                    "verse": "Paagi sa sina nga sugo, ang sala nakakita sing kahigayunan sa pagpukaw sang tanan nga sahi sang kaibog nga yara sa akon. Kay ang sala patay, kon wala ang kasugoan."
                },
                "9": {
                    "verse_nr": "9",
                    "verse": "Sang una anay, buhi ako sang wala pa sing kasugoan. Pero sang nag-abot na ang sugo, nabuhi ang sala"
                },
                "10": {
                    "verse_nr": "10",
                    "verse": "kag napatay ako. Kag ang sugo nga ang iya katuyoan amo ang paghatag sing kabuhi, nagdala sa akon sing kamatayon."
                },
                "11": {
                    "verse_nr": "11",
                    "verse": "Ang sala nakakita sang kahigayunan kag paagi sa sugo nagtiplang kag nagpatay sa akon."
                },
                "12": {
                    "verse_nr": "12",
                    "verse": "Gani, ang Kasugoan mismo balaan kag ang sugo balaan, matarong kag maayo."
                },
                "13": {
                    "verse_nr": "13",
                    "verse": "Nagakahulogan bala ini nga ang maayo nagdala sa akon sing kamatayon? Indi amo ina! Ang sala amo ang naghimo sini. Paagi sa paggamit sang maayo, ang sala nagdala sa akon sing kamatayon, agod nga ang iya matuodtuod nga kinaugali subong sala mapahayag. Gani, paagi sa sugo, mapakita kon daw ano pa gid kalaut ang sala."
                },
                "14": {
                    "verse_nr": "14",
                    "verse": "Nakahibalo kita nga ang Kasugoan espirituhanon, pero ako akon mamalatyon nga tawo, nga ginbaligya subong ulipon sa sala."
                },
                "15": {
                    "verse_nr": "15",
                    "verse": "Indi gid ako makahangop sang akon ginahimo, kay wala ko ginahimo ang luyag ko himuon, kundi ginahimo ko ang butang nga akon ginadumtan."
                },
                "16": {
                    "verse_nr": "16",
                    "verse": "Kon ginahimo ko ang indi ko luyag himuon, nagapakita ini nga nagasugot ako nga ang Kasugoan maayo."
                },
                "17": {
                    "verse_nr": "17",
                    "verse": "Gani karon, indi gid ako ang nagahimo sini nga butang, kundi ang sala nga yari sa akon."
                },
                "18": {
                    "verse_nr": "18",
                    "verse": "Nakahibalo ako nga wala sing maayo nga yari sa akon, kon sayuron, sa akon tawhanon nga kinaugali. Kay bisan pa luyag ako maghimo sing maayo, indi ako makahimo sini."
                },
                "19": {
                    "verse_nr": "19",
                    "verse": "Wala ko ginahimo ang maayo nga luyag ko himuon, sa baylo ginahimo ko ang malaut nga indi ko luyag himuon."
                },
                "20": {
                    "verse_nr": "20",
                    "verse": "Gani kon ginahimo ko ang indi ko luyag himuon, ini nagakahulogan nga indi na ako ang nagahimo sini, kundi ang sala nga yari sa akon."
                },
                "21": {
                    "verse_nr": "21",
                    "verse": "Gani, kon nasapwan ko nga ini nga kasugoan nagapanghikot: kon luyag ko himuon ang maayo, ang malaut amo ang ginahimo ko."
                },
                "22": {
                    "verse_nr": "22",
                    "verse": "Ang akon kaugalingon nagakalipay sa kasugoan sang Dios"
                },
                "23": {
                    "verse_nr": "23",
                    "verse": "pero lain nga kasugoan ang nasapwan ko nga nagapanghikot sa akon lawas\u2014isa ka kasugoan nga nagasupak sa kasugoan sang akon hunahuna. Ini nagabilanggo sa akon sa kasugoan sang sala nga nagapanghikot sa akon lawas."
                },
                "24": {
                    "verse_nr": "24",
                    "verse": "Makaluluoy man ako nga tawo! Sin-o bala ang magahilway sa akon gikan sa sining lawas nga nagadala sa akon sa kamatayon?"
                },
                "25": {
                    "verse_nr": "25",
                    "verse": "Salamat sa Dios paagi kay Jesu-Cristo nga aton Ginoo!\nGani, amo ini ang akon kahimtangan: sa akon kaugalingon sarang ako makaalagad sa kasugoan sang Dios sa akon hunahuna, samtang ang akon kinaugali nga tawhanon nagaalagad sa kasugoan sang sala."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Karon, indi na pagsilutan ang mga nagakabuhi nga nahiusa kay Cristo Jesus."
                },
                "2": {
                    "verse_nr": "2",
                    "verse": "Kay ang kasugoan sang Espiritu nga nagahatag sa aton sing kabuhi sa aton paghiusa kay Cristo Jesus, naghilway sa akon gikan sa kasugoan sang sala kag kamatayon."
                },
                "3": {
                    "verse_nr": "3",
                    "verse": "Tungod kay ang kinaugali sang tawo maluya, ang indi mahimo sang Kasugoan, ginhimo sang Dios. Ginlaglag niya ang gahom sang sala sa kinaugali sang tawo paagi sa pagpadala sang iya Anak, nga nag-abot subong nga may kinaugali sang makasasala nga tawo, agod sa pagdula sang sala."
                },
                "4": {
                    "verse_nr": "4",
                    "verse": "Ginhimo ini sang Dios, agod nga ang matarong nga ginapatuman sang Kasugoan, matuman sing bug-os sa aton nga nagakabuhi suno sa Espiritu, kag indi suno sa tawhanon nga kinaugali."
                },
                "5": {
                    "verse_nr": "5",
                    "verse": "Kay ang mga nagakabuhi suno sa ginatudlo sa ila sang ila tawhanon nga kinaugali, ang ila mga panghunahuna ginagamhan sang luyag sang ila tawhanon nga kinaugali. Ang mga nagakabuhi suno sa ginatudlo sa ila sang Espiritu sang Dios, ang ila mga panghunahuna ginagamhan sang luyag sang Espiritu sang Dios."
                },
                "6": {
                    "verse_nr": "6",
                    "verse": "Kon ang inyo mga panghunahuna ginagamhan sang tawhanon nga kinaugali, ang resulta sini amo ang kamatayon. Pero kon ang inyo mga panghunahuna ginagamhan sang Espiritu, ang resulta sini amo ang kabuhi kag paghidait."
                },
                "7": {
                    "verse_nr": "7",
                    "verse": "Gani, ang isa ka tawo manginkaaway sang Dios kon ang iya panghunahuna ginagamhan sang tawhanon nga kinaugali, kay wala sia nagatuman sang kasugoan sang Dios, kag matuod gid nga indi sia makatuman sini."
                },
                "8": {
                    "verse_nr": "8",
                    "verse": "Ang mga nagatuman sang ila tawhanon nga kinaugali indi makapahamuot sa Dios."
                },
                "9": {
                    "verse_nr": "9",
                    "verse": "Pero wala na kamo nagakabuhi suno sa ginatudlo sa inyo sang inyo tawhanon nga kinaugali, kundi nagakabuhi kamo suno sa ginatudlo sang Espiritu, kon matuod nga ang Espiritu sang Dios nagakabuhi sa inyo. Ang tawo nga wala sa iya ang Espiritu ni Cristo indi iya ni Cristo."
                },
                "10": {
                    "verse_nr": "10",
                    "verse": "Pero kon si Cristo nagakabuhi sa inyo, bisan pa nga ang inyo mga lawas mapatay tungod sang sala, ang Espiritu kabuhi sa inyo tungod kay ginbaton kamo sang Dios."
                },
                "11": {
                    "verse_nr": "11",
                    "verse": "Kon ang Espiritu sang Dios nga nagbanhaw kay Jesus nagakabuhi sa inyo, ti sia nga nagbanhaw kay Cristo magahatag man sing kabuhi sa inyo mamalatyon nga mga lawas, paagi sa iya Espiritu nga yara sa inyo."
                },
                "12": {
                    "verse_nr": "12",
                    "verse": "Gani, mga utod, may katungdanan kita sa pagkabuhi, pero indi suno sa luyag sang aton tawhanon nga kinaugali."
                },
                "13": {
                    "verse_nr": "13",
                    "verse": "Kay kon nagakabuhi kamo suno sa inyo tawhanon nga kinaugali, mapatay kamo. Pero kon nagakabuhi kamo suno sa Espiritu, ginapatay ninyo ang inyo malaut nga mga buhat, kag magakabuhi kamo."
                },
                "14": {
                    "verse_nr": "14",
                    "verse": "Ang mga ginatuytuyan sang Espiritu sang Dios mga anak sang Dios."
                },
                "15": {
                    "verse_nr": "15",
                    "verse": "Kay ang Espiritu nga ginhatag sang Dios sa inyo wala nagahimo sa inyo nga ulipon ukon nagapahadlok sa inyo, kundi ginahimo kamo sang Espiritu nga mga anak sang Dios, kag paagi sa gahom sang Espiritu nagapanawag kita sa Dios, \u201cO Amay, Amay ko!\u201d"
                },
                "16": {
                    "verse_nr": "16",
                    "verse": "Ang Espiritu sang Dios nagabuylog sa aton espiritu sa pagpamatuod nga kita mga anak sang Dios."
                },
                "17": {
                    "verse_nr": "17",
                    "verse": "Tungod kay mga anak kita sang Dios, mga manunubli kita sang mga kaayuhan nga ginatigana niya para sa iya mga katawhan, kag mga manunubli man kita upod kay Cristo sang gintigana sang Dios para sa iya. Kay kon nagaambit kita sang pag-antos ni Cristo magaambit man kita sang iya pagkahalangdon."
                },
                "18": {
                    "verse_nr": "18",
                    "verse": "Ang mga pag-antos naton sa sini nga panahon ginakabig ko nga indi makatupong sa himaya nga ipahayag sa aton sang Dios."
                },
                "19": {
                    "verse_nr": "19",
                    "verse": "Ang tanan nga mga tinuga nagahulat sing may kakunyag sa Dios nga magapahayag sang iya mga anak."
                },
                "20": {
                    "verse_nr": "20",
                    "verse": "Kay ang tanan nga mga tinuga ginkabig nga nanginwala sing pulos, indi suno sa ila luyag, kundi amo ini ang ginbuot sang Dios. Pero may yara pa nga paglaom"
                },
                "21": {
                    "verse_nr": "21",
                    "verse": "nga magaabot ang adlaw nga ang Dios magahilway sang tanan nga mga tinuga agod indi na madunot, kundi magaambit sila sang makatilingala nga kahilwayan sang mga anak sang Dios."
                },
                "22": {
                    "verse_nr": "22",
                    "verse": "Kay nakahibalo kita nga tubtob karon, ang tanan nga mga tinuga nagaugayong sa kasakit, subong sang pagpasakit sang manugbata."
                },
                "23": {
                    "verse_nr": "23",
                    "verse": "Pero indi lamang ang mga tinuga, kundi kita tanan nga una nga ginhatagan sang Dios sang iya Espiritu, nagaugayong man sa aton kaugalingon, samtang nagapaabot kita sa Dios nga magahimo sa aton nga iya mga anak kag magahilway sa aton sing bug-os."
                },
                "24": {
                    "verse_nr": "24",
                    "verse": "Kay sa sini nga paglaom naluwas kita. Pero kon makita naton ang aton ginalauman, ti indi na ina paglaom. Kay sin-o bala ang nagalaom sa iya nakita?"
                },
                "25": {
                    "verse_nr": "25",
                    "verse": "Pero kon nagalaom kita sa wala pa naton makita, ginahulat naton ini nga may pagbatas."
                },
                "26": {
                    "verse_nr": "26",
                    "verse": "Sa amo man nga bagay, kita nga mga maluya ginabuligan sang Espiritu. Kay indi kita makahibalo kon paano magpangamuyo, kundi ang Espiritu mismo ang nagapakitluoy sa Dios para sa aton sa mga pag-ugayong nga indi masaysay sa mga tinaga."
                },
                "27": {
                    "verse_nr": "27",
                    "verse": "Kag ang Dios nga nagausisa sang mga tagipusoon sang mga katawhan nakahibalo man sang panghunahuna sang Espiritu. Kay ang Espiritu nagapakiluoy sa Dios para sa iya mga katawhan kag suno sa iya kabubot-on."
                },
                "28": {
                    "verse_nr": "28",
                    "verse": "Kay nakahibalo kita nga ang tanan nga mga butang ginahimo sang Dios para sa kaayuhan sang mga nagahigugma sa iya, kag sa mga gintawag niya suno sa iya tinutuyo."
                },
                "29": {
                    "verse_nr": "29",
                    "verse": "Kay ang mga ginpili na sadto sang Dios, iya man ginpain, agod manginkaangay sila sang iya Anak, agod nga ang Anak manginpanganay sang madamo nga mga kautoran."
                },
                "30": {
                    "verse_nr": "30",
                    "verse": "Gani, gintawag sang Dios ang iya mga ginpain, kag ang iya mga gintawag, iya man sila ginbaton, kag ang iya ginbaton iya man ginpaambit sang iya pagkahalangdon."
                },
                "31": {
                    "verse_nr": "31",
                    "verse": "Ano karon ang aton masiling nahanungod sini nga mga butang? Kon ang Dios nagaapin sa aton, sin-o bala ang makapamatok sa aton?"
                },
                "32": {
                    "verse_nr": "32",
                    "verse": "Wala niya gani ginpaiway sa pag-antos ang iya Anak, kundi nga iya ginhalad para sa aton tanan! Kon ginhatag niya sa aton ang iya Anak, indi bala nga ihatag man niya sa aton sing maalwan ang tanan nga mga butang?"
                },
                "33": {
                    "verse_nr": "33",
                    "verse": "Sin-o bala ang magaakusar sang pinili nga mga katawhan sang Dios? Ang Dios gid nagapahayag nga wala sila sing sala!"
                },
                "34": {
                    "verse_nr": "34",
                    "verse": "Gani may makakondenar bala sa ila! Si Cristo Jesus amo ang napatay, huo, sia amo ang ginbanhaw kag karon yara sa tuo sang Dios. Sia amo ang nagapakitluoy sa Dios para sa aton!"
                },
                "35": {
                    "verse_nr": "35",
                    "verse": "Karon, sin-o bala ang makapahamulag sa aton sa gugma ni Cristo? Ang pag-antos bala, ang kabudlayan, ang paghingabot, ang gutom, ang kaimulon, ang katalagman, ukon ang kamatayon?"
                },
                "36": {
                    "verse_nr": "36",
                    "verse": "Ang kasulatan nagasiling:\n\u201cTungod sa imo yara kami sa katalagman sang kamatayon sa bug-os nga adlaw,\nginkabig kami subong mga karnero nga ilihawon.\u201d"
                },
                "37": {
                    "verse_nr": "37",
                    "verse": "Wala sing may makapahamulag sa aton! Kay sa sini nga mga butang may bug-os kita nga kadalag-an paagi sa iya nga naghigugma sa aton!"
                },
                "38": {
                    "verse_nr": "38",
                    "verse": "Kay napat-od ko gid nga wala sing may makapahamulag sa aton sa iya gugma: bisan pa ang kamatayon ukon kabuhi, bisan pa ang mga anghel ukon ang langitnon nga mga pangulo ukon mga gahom. Bisan pa ang mga butang sa karon ukon sa palaabuton"
                },
                "39": {
                    "verse_nr": "39",
                    "verse": "ang kalibutan sa ibabaw ukon sa idalom, wala gid sing butang sa tanan nga mga tinuga nga sarang makapahamulag sa aton sa gugma sang Dios nga nangin-aton paagi kay Cristo Jesus nga aton Ginoo."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Matuod ang ginasiling ko, wala ako nagabutig kay iya ako ni Cristo. Ang akon konsensya nga ginagamhan sang Espiritu Santo nagapasalig man sa akon nga wala ako nagabutig."
                },
                "2": {
                    "verse_nr": "2",
                    "verse": "Ang matuod amo nga daku gid ang akon kalisod, kag wala gid nagauntat ang kasakit sa akon tagipusoon tungod sa akon mga kasimanwa nga akon gid mga kadugo!"
                },
                "3": {
                    "verse_nr": "3",
                    "verse": "Tungod sa ila, maayo na lang kuntani nga ako mismo pakamalauton sang Dios, kag ipahamulag kay Cristo."
                },
                "4": {
                    "verse_nr": "4",
                    "verse": "Mga pinili sila nga katawhan sang Dios, kag ginhimo niya sila nga iya mga anak, kag ginpaambit sila sang iya himaya. Naghimo sia sing mga kasugtanan sa ila, kag ginhatag niya sa ila ang Kasugoan. May matuod sila nga pagsimba kag nabaton nila ang mga saad sang Dios."
                },
                "5": {
                    "verse_nr": "5",
                    "verse": "Naghalin sila sa Hebreo nga mga katigulangan, kag si Cristo sa iya tawhanon nga kinaugali, naghalin man sa ila kaliwat. Kabay nga dayawon sa gihapon ang Dios nga nagagahom sang tanan! Kabay pa."
                },
                "6": {
                    "verse_nr": "6",
                    "verse": "Wala ako nagasiling nga ang saad sang Dios napaslawan, tungod kay indi ang tanan nga mga kaliwat ni Israel pinili nga mga katawhan sang Dios."
                },
                "7": {
                    "verse_nr": "7",
                    "verse": "Indi man ang tanan nga mga kaliwat ni Abraham anak sang Dios, kay ang Dios nagsaad kay Abraham, \u201cAng mga kaliwat lamang ni Isaac amo ang pagaisipon nga imo mga anak.\u201d"
                },
                "8": {
                    "verse_nr": "8",
                    "verse": "Nagakahulogan ini nga ang mga anak nga matawo sa kinaandan nga paagi indi mga anak sang Dios, kundi ang mga anak nga matawo tungod sang saad sang Dios amo ang ginakabig nga matuod nga mga kaliwat."
                },
                "9": {
                    "verse_nr": "9",
                    "verse": "Kay amo ini ang ginhambal sang Dios sang nagsaad sia kay Abraham, \u201cMagabalik ako sa nagakaigo nga panahon kag si Sara magaanak sing isa ka anak nga lalaki.\u201d"
                },
                "10": {
                    "verse_nr": "10",
                    "verse": "Kag indi lamang ina, kay ang amay sang duha ka mga anak ni Rebeca amo si Isaac nga aton ginhalinan."
                },
                "11": {
                    "verse_nr": "11",
                    "verse": "Pero ang Dios nagsiling kay Rebeca, \u201cAng magulang magaalagad sa manghod,\u201d agod nga ang pagpili sang isa sang iya mga anak matuman suno sa tinutuyo sang Dios. Iya ini ginsiling sa wala pa sila matawo kag sa wala pa sila makahimo sing maayo ukon malain. Gani ang pagpili nasandig sa pagtawag sang Dios, kag indi suno sa ila ginhimo."
                },
                "12": {
                    "verse_nr": "12",
                    "verse": "Pero ang Dios nagsiling kay Rebeca, \u201cAng magulang magaalagad sa manghod,\u201d agod nga ang pagpili sang isa sang iya mga anak matuman suno sa tinutuyo sang Dios. Iya ini ginsiling sa wala pa sila matawo kag sa wala pa sila makahimo sing maayo ukon malain. Gani ang pagpili nasandig sa pagtawag sang Dios, kag indi suno sa ila ginhimo."
                },
                "13": {
                    "verse_nr": "13",
                    "verse": "Kay ang kasulatan nagasiling, \u201cGinpili ko si Jacob, pero ginsikway ko si Esau.\u201d"
                },
                "14": {
                    "verse_nr": "14",
                    "verse": "Karon, ano ang aton masiling? Nga ang Dios indi matarong? Indi man!"
                },
                "15": {
                    "verse_nr": "15",
                    "verse": "Kay nagsiling sia kay Moises, \u201cMagakaluoy ako sa luyag ko kaluoyan, magakaawa ako sa luyag ko kaawaan.\u201d"
                },
                "16": {
                    "verse_nr": "16",
                    "verse": "Gani wala ini nasandig sa luyag ukon sa ginahimo sang tawo, kundi sa kaluoy lamang sang Dios."
                },
                "17": {
                    "verse_nr": "17",
                    "verse": "Kay suno sa kasulatan sang Dios nagsiling sa hari sang Ehipto, \u201cSa sini nga tinutuyo ginhimo ko ikaw nga hari, agod nga paagi sa imo mapakita ko ang akon gahom kag mapakilala ko ang akon ngalan sa bug-os nga kalibutan\u201d."
                },
                "18": {
                    "verse_nr": "18",
                    "verse": "Gani, ginakaluoyan sang Dios ang luyag niya kaluoyan, kag iya ginapatig-a ang tagipusoon nga luyag niya patig-ahon."
                },
                "19": {
                    "verse_nr": "19",
                    "verse": "Karon, ang isa sa inyo magapamangkot sa akon, \u201cKon amo ini, ngaa bala basulon pa sang Dios ang tawo sa iya pagpakasala? Kay sin-o bala ang makapamatok sa kabubot-on sang Dios?\u201d"
                },
                "20": {
                    "verse_nr": "20",
                    "verse": "Pero sin-o ka bala, abyan, nga magsabat sa Dios? Ang kolon indi makapamangkot sa naghimo sa iya, \u201cNgaa bala ginhimo mo ako sing subong sini?\u201d"
                },
                "21": {
                    "verse_nr": "21",
                    "verse": "Indi bala nga ang tawo nga nagahimo sing mga kolon makapagusto sa paggamit sang lunang suno sa iya naluyagan kag sa paghimo sing duha ka kolon sa amo man nga lunang, ang isa para sa pinasahi nga mga pagtinipuntipon kag ang isa para gamiton adlaw-adlaw?"
                },
                "22": {
                    "verse_nr": "22",
                    "verse": "Amo man ini ang ginhimo sang Dios. Luyag niya ipakita ang iya kaakig kag ipakilala ang iya gahom. Gani, mapainulobon gid sia sa pagbatas sang iya mga naakigan, nga madali na lang niya laglagon."
                },
                "23": {
                    "verse_nr": "23",
                    "verse": "Kag luyag man niya ipahayag ang iya di-matupungan nga kabantugan nga iya ginpaambit sa aton nga iya ginkaluoyan, kita nga iya na gin-aman sa pagbaton sang iya himaya."
                },
                "24": {
                    "verse_nr": "24",
                    "verse": "Kay kita amo ang iya gintawag, indi lamang gikan sa mga Judio kundi man gikan sa mga Hentil."
                },
                "25": {
                    "verse_nr": "25",
                    "verse": "Amo ini ang iya ginsiling sa libro ni Oseas:\n\u201cGamiton ko ang mga pulong \u2018Akon mga Tawo\u2019\nsa pagtawag sa sadtong mga tawo nga indi akon.\nGamiton ko ang ngalan \u2018Akon Hinigugma\u2019\nsa pagtawag sang isa ka pungsod nga wala ko ginahigugma."
                },
                "26": {
                    "verse_nr": "26",
                    "verse": "Kag sa amo gid nga lugar sa diin ang Dios nagsiling, \u2018Indi kamo akon mga tawo\u2019,\ndidto ang Dios nga buhi magatawag sa ila nga iya mga anak.\u201d"
                },
                "27": {
                    "verse_nr": "27",
                    "verse": "Amo ini ang ginpabutyag ni Isaias nahanungod sa Israel: \u201cBisan pa nga ang katawhan sang Israel manginsubong kadamo sang balas sa baybayon, pero pila lamang sa ila ang maluwas."
                },
                "28": {
                    "verse_nr": "28",
                    "verse": "Kay ang Ginoo magahukom sa labing madali sang tanan nga yara sa kalibutan.\u201d"
                },
                "29": {
                    "verse_nr": "29",
                    "verse": "Suno ini sa ginsiling anay ni Isaias, \u201cKon ang Ginoo nga Makagagahom wala magbilin sa aton sing mga kaliwat, nanginkaangay na kita kuntani sa Sodoma kag Gomorra.\u201d"
                },
                "30": {
                    "verse_nr": "30",
                    "verse": "Karon, ano bala ang aton isiling? Amo ini ang aton masiling: ang mga Hentil nga wala nagtinguha nga pagabatunon sang Dios, ginbaton paagi sa pagtuo."
                },
                "31": {
                    "verse_nr": "31",
                    "verse": "Pero ang pinili nga katawhan nga nagtinguha nga pagabatunon sang Dios paagi sa pagtuman sang kasugoan, wala ginbaton."
                },
                "32": {
                    "verse_nr": "32",
                    "verse": "Kag ngaa man? Kay ang ila ginhimo wala masandig sa pagtuo, kundi sa mga buhat. Nakasandad sila sa \u201cbato nga nagapasandad\u201d"
                },
                "33": {
                    "verse_nr": "33",
                    "verse": "suno sa ginasiling sang kasulatan:\n\u201cPamatii sing maayo, ginabutang ko sa Sion ang isa ka igang\nnga magapasandad sa mga tawo,\nisa ka bato nga magapahagmak sa ila.\nPero ang nagatuo sa iya indi mapaslawan.\u201d"
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Mga utod, daku gid ang handom sang bug-os ko nga tagipusoon nga ang akon mga kasimanwa maluwas! Daw ano ang pagpangamuyo ko sa Dios tungod sa ila!"
                },
                "2": {
                    "verse_nr": "2",
                    "verse": "Sarang ako makasaksi nga matutom gid sila sa pag-alagad sa Dios, pero ang ila pagkatutom indi sa husto nga paagi tungod kay wala sila makahibalo."
                },
                "3": {
                    "verse_nr": "3",
                    "verse": "Kay wala sila makahangop kon paano batunon sang Dios ang mga tawo, sa baylo nagahimuhimo sila sang ila kaugalingon nga paagi. Gani, wala sila magpasakop sa pamaagi sang Dios sa pagbaton sang mga tawo."
                },
                "4": {
                    "verse_nr": "4",
                    "verse": "Kay si Cristo amo ang katapusan sang Kasugoan, agod nga mabaton sa atubang sang Dios ang tagsatagsa nga nagatuo."
                },
                "5": {
                    "verse_nr": "5",
                    "verse": "Amo ini ang ginsulat ni Moises nahanungod sa pagbaton sang Dios sa mga tawo paagi sa pagtuman sang Kasugoan: \u201cAng bisan sin-o nga nagatuman sang mga mando sang Kasugoan magakabuhi.\u201d"
                },
                "6": {
                    "verse_nr": "6",
                    "verse": "Pero amo ini ang ginsiling sang kasulatan nahanungod sa pagbaton sang Dios sa mga tawo paagi sa pagtuo: \u201cIndi ka magsiling sa imo kaugalingon, Sin-o bala ang mapalangit?\u201d (kon sayuron, sa pagdala kay Cristo sa idalom)."
                },
                "7": {
                    "verse_nr": "7",
                    "verse": "\u201cIndi ka man magsiling, Sin-o bala ang magapanaog sa kadadalman sang duta?\u201d (kon sayuron, sa pagdala kay Cristo sa ibabaw halin sa mga minatay)."
                },
                "8": {
                    "verse_nr": "8",
                    "verse": "Amo ini ang ginasiling sang kasulatan: \u201cAng pulong sang Dios malapit na sa inyo, sa inyo mga bibig kag sa inyo tagipusoon\u201d\u2014kon sayuron, ang pulong sang pagtuo nga amon ginawali."
                },
                "9": {
                    "verse_nr": "9",
                    "verse": "Kon imo ginapabutyag sa mga tawo nga \u201csi Jesus Ginoo,\u201d kag nagatuo ka sa imo tagipusoon nga ginbanhaw sia sang Dios halin sa mga minatay, maluwas ka."
                },
                "10": {
                    "verse_nr": "10",
                    "verse": "Ang Dios magabaton kag magaluwas sa imo, kon ikaw magtuo kag magsugid sini sa iban."
                },
                "11": {
                    "verse_nr": "11",
                    "verse": "Ang kasulatan nagasiling, \u201cAng tagsatagsa nga nagatuo sa iya indi mapaslawan.\u201d"
                },
                "12": {
                    "verse_nr": "12",
                    "verse": "Ini para sa tanan, tungod kay wala sing kinatuhay ang mga Judio sa mga Hentil. Ang Dios amo man ang Ginoo sang tanan, kag nagahatag sia sing bugana nga kaayuhan sa tanan nga nagapanawag sa iya."
                },
                "13": {
                    "verse_nr": "13",
                    "verse": "Ang kasulatan nagasiling, \u201cAng tagsatagsa nga nagapanawag sa ngalan sang Ginoo maluwas.\u201d"
                },
                "14": {
                    "verse_nr": "14",
                    "verse": "Pero paano bala ang pagpanawag nila sa iya, kon wala sila magtuo? Kag paano bala ang pagtuo nila sa iya, kon wala sila makabati sang pulong sang Dios? Kag paano bala ang pagkabati nila, kon wala mawali sa ila ang pulong sang Dios?"
                },
                "15": {
                    "verse_nr": "15",
                    "verse": "Kag paano bala ang pagwali sang pulong sang Dios, kon wala mapadala ang mga manugwali? Ang kasulatan nagasiling, \u201cDaw ano katahom tulokon ang pag-abot sang mga manugwali sang maayong balita!\u201d"
                },
                "16": {
                    "verse_nr": "16",
                    "verse": "Pero indi ang tanan nagbaton sang Maayong Balita! Si Isaias mismo nagsiling, \u201cGinoo, sin-o bala ang nagpati sang amon ginwali?\u201d"
                },
                "17": {
                    "verse_nr": "17",
                    "verse": "Gani, ang pagtuo nagagikan sa pagpamati sang pulong sang Dios, kag ang pulong sang Dios nagaabot paagi sa pagwali nahanungod kay Cristo."
                },
                "18": {
                    "verse_nr": "18",
                    "verse": "Pero mamangkot ako: Matuod bala nga wala sila makabati sang pulong sang Dios? Huo, nakabati gid sila! Kay ang kasulatan nagasiling:\n\u201cAng ila mga tingog nabatian sa bug-os nga duta,\nang ila mga pulong nakalambot sa mga ukbong sang kalibutan.\u201d"
                },
                "19": {
                    "verse_nr": "19",
                    "verse": "Liwat mamangkot ako: Wala bala makahangop ang katawhan sang Israel? Si Moises mismo, ang manughambal sang Dios, amo ang una nga nagsabat sini:\n\u201cPaimunon ko kamo sa mga tawo nga indi matuod nga pungsod,\npaakigon ko kamo sa isa ka pungsod nga ang iya mga tawo buangbuang.\u201d"
                },
                "20": {
                    "verse_nr": "20",
                    "verse": "Kag si Isaias may labi pa nga kaisog sa iya pagsiling:\n\u201cNasapwan ako sang mga wala nagapangita sa akon,\nnagpakilala ako sa mga wala nagapamangkot nahanungod sa akon.\u201d"
                },
                "21": {
                    "verse_nr": "21",
                    "verse": "Pero nahanungod sa Israel nagasiling sia, \u201cSa bug-os nga adlaw, gintanyag ko ang paghidait sa di-matinumanon kag malalison nga mga tawo.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Gani, mamangkot ako: Ginsikway bala sang Dios ang iya kaugalingon nga mga tawo? Wala gid! Ako mismo isa ka Israelinhon, isa ka kaliwat ni Abraham, kag isa ka katapo sang tribo ni Benjamin."
                },
                "2": {
                    "verse_nr": "2",
                    "verse": "Wala ginsikway sang Dios ang iya mga tawo nga iya ginpili halin sa ginsugoran. Nakahibalo kamo kon ano ang ginasiling sang kasulatan sa dinalan sa diin si Elias nagpakitluoy sa Dios batok sa Israel"
                },
                "3": {
                    "verse_nr": "3",
                    "verse": "\u201cGinoo, ginpamatay nila ang imo mga propeta kag ila ginpangguba ang imo mga altar. Ako na lang ang nabilin kag nagatinguha sila sa pagpatay sa akon.\u201d"
                },
                "4": {
                    "verse_nr": "4",
                    "verse": "Ano bala ang ginsabat sa iya sang Dios? Ang Dios nagsiling sa iya, \u201cMay yara pa ako nga 7,000 ka mga tawo nga wala magsimba sa diosdios nga si Baal.\u201d"
                },
                "5": {
                    "verse_nr": "5",
                    "verse": "Amo man ini karon sa sini nga panahon: tungod sang kaayo sang Dios, may pila pa ka mga pinili sang Dios nga nabilin."
                },
                "6": {
                    "verse_nr": "6",
                    "verse": "Ang iya pagpili nasandig sa iya kaayo kag indi nasandig sa ila hinimuan. Kay kon ang pagpili sang Dios nasandig sa ginahimo sang mga tawo, ti, ang iya kaayo indi matuod nga kaayo."
                },
                "7": {
                    "verse_nr": "7",
                    "verse": "Ano karon? Ang mga tawo sang Israel wala makakita sang ila ginapangita. Ang nakakita sini amo lamang ang pila ka bilog nga ginpili sang Dios. Ang iban nagpabungol sa pagpanawag sang Dios."
                },
                "8": {
                    "verse_nr": "8",
                    "verse": "Ang kasulatan nagasiling, \u201cGinpatig-a sang Dios ang ila mga tagipusoon kag mga hunahuna. Tubtob karon, ang ila mga mata indi makakita kag ang ila mga dulonggan indi makabati.\u201d"
                },
                "9": {
                    "verse_nr": "9",
                    "verse": "Kag si David nagasiling:\n\u201cKabay nga madakop kag masiod sila sa ila mga piesta,\nkabay nga mahulog sila kag masilutan!"
                },
                "10": {
                    "verse_nr": "10",
                    "verse": "Kabay nga mabulag ang ila mga mata, agod nga indi sila makakita,\nkag sa tanan nga tion magbuloktot sila tungod sang ila mga kabudlayan.\u201d"
                },
                "11": {
                    "verse_nr": "11",
                    "verse": "Karon, mamangkot ako: Sang pagkasandad sang mga Judio, nahulog bala sila sa ila kalaglagan? Wala gid! Tungod sang ila paglalis, ang kaluwasan nag-abot sa mga Hentil, agod nga magkahisa ang mga Judio sa ila."
                },
                "12": {
                    "verse_nr": "12",
                    "verse": "Ang paglalis sang mga Judio nagdala sing bugana nga kaayuhan sa kalibutan, kag ang ila espirituhanon nga kakulangan nagdala sing madamo nga kaayuhan sa mga Hentil. Daw ano pa gid ayhan kadamo nga kaayuhan kon ang tanan nga mga Judio magbalik!"
                },
                "13": {
                    "verse_nr": "13",
                    "verse": "Karon nagahambal ako sa inyo nga mga Hentil: tungod gani kay apostol ako sa mga Hentil, magapabugal ako sang akon bulohaton."
                },
                "14": {
                    "verse_nr": "14",
                    "verse": "Ayhan sa paglaom nga magakahisa sa akon ang akon mga kasimanwa, kag tungod sini maluwas ang iban sa ila."
                },
                "15": {
                    "verse_nr": "15",
                    "verse": "Kay sang ginsikway sila, ang iban nga katawhan sa kalibutan nangin-abyan sang Dios. Ano pa gid ayhan kon mabaton na sila? Manginkabuhi ini para sa mga patay!"
                },
                "16": {
                    "verse_nr": "16",
                    "verse": "Kon ang nahauna nga bahin sang tinapay nahalad sa Dios, ti, ang bilog nga tinapay iya man sang Dios, kag kon ang mga gamot sang kahoy nahalad sa Dios, ang mga sanga iya man sang Dios."
                },
                "17": {
                    "verse_nr": "17",
                    "verse": "Ang iban nga mga sanga sang gintanom nga kahoy nga olivo ginpang-utod kag ang sanga sang kahoy nga olivo sa talon ginsugpon sa iya. Kamo nga mga Hentil kaangay sinang olivo sa talon, kag karon nagaambit na kamo sang kusog kag sang bugana nga kabuhi sang mga Judio."
                },
                "18": {
                    "verse_nr": "18",
                    "verse": "Gani, indi ninyo paghikayan ang mga ginpang-utod pareho sang mga sanga. Wala gid kamo sang himpit nga kabangdanan sa inyo pagpabugal. Sanga man lang kamo, kag wala kamo nagasagod sang gamot, kundi ang gamot amo ang nagasagod sa inyo."
                },
                "19": {
                    "verse_nr": "19",
                    "verse": "Pero magasiling kamo, \u201cAng mga sanga gin-utod agod masugpon kita.\u201d"
                },
                "20": {
                    "verse_nr": "20",
                    "verse": "Matuod ini! Gin-utod sila tungod kay wala sila magtuo, pero kamo inyo yara nagaangot tungod kay nagtuo kamo. Ugaling indi kamo magpabugal nahanungod sini, kundi magkahadlok kamo."
                },
                "21": {
                    "verse_nr": "21",
                    "verse": "Kay kon ang Dios wala magpaiway sa pag-utod sang matuodtuod nga mga sanga nga amo ang mga Judio, nagahunahuna bala kamo nga magapaiway sia sa inyo?"
                },
                "22": {
                    "verse_nr": "22",
                    "verse": "Diri naton makita kon daw ano ang kaayo kag kaid-id sang Dios. Maid-id sia sa mga nahulog, pero maayo sa inyo, kon magpadayon kamo sa iya kaayo. Ugaling kon indi kamo magpadayon, pagautdon man kamo."
                },
                "23": {
                    "verse_nr": "23",
                    "verse": "Kag ang mga Judio kon magtuo na sila, igabalik sila sa lugar nga ila natuonan, tungod kay ang Dios sarang makauli sa ila."
                },
                "24": {
                    "verse_nr": "24",
                    "verse": "Kamo nga mga Hentil kaangay sang sanga sang kahoy nga olivo sa talon nga gin-utod, kag dayon ginsugpon sa sanga sining gintanom nga kahoy nga olivo, bisan pa nga indi ini kinaandan sa kahoy. Ang mga Judio kaangay sang gintanom nga kahoy. Gani, mas labing mahapos para sa Dios ang pagsugpon sining gin-utod nga mga sanga, sa ginhalinan nila nga kahoy."
                },
                "25": {
                    "verse_nr": "25",
                    "verse": "Mga utod, may isa ka tinago nga kamatuoran nga luyag ko nga inyo mahibaluan, agod nga indi kamo maghunahuna nga mga maalam na gid kamo. Amo ini ang kamatuoran: indi magpadayon ang pagkatig-a sang mga tawo sang Israel, kundi nga magapadayon lang ini tubtob nga ang tanan nga mga Hentil magpalapit sa Dios."
                },
                "26": {
                    "verse_nr": "26",
                    "verse": "Amo ini ang pagkaluwas sang bug-os nga Israel suno sa ginasiling sang kasulatan:\n\u201cMagaabot halin sa Sion ang Manluluwas,\nkag pagakuhaon niya ang tanan nga kalautan gikan sa mga kaliwat ni Jacob."
                },
                "27": {
                    "verse_nr": "27",
                    "verse": "Kag nagsiling ang Dios, magahimo ako sa ila sini nga kasugtanan,\nsa akon pagpatawad sang ila mga sala.\u201d"
                },
                "28": {
                    "verse_nr": "28",
                    "verse": "Ginsikway sang mga Judio ang Maayong Balita, gani nanginkaaway sila sang Dios tungod sa inyo nga mga Hentil. Pero tungod kay mga pinili sila sang Dios, mga abyan sila sang Dios tungod sang ila mga katigulangan."
                },
                "29": {
                    "verse_nr": "29",
                    "verse": "Kay ang Dios wala nagabaylo sang iya panghunahuna nahanungod sa iya ginapili kag ginabendisyunan."
                },
                "30": {
                    "verse_nr": "30",
                    "verse": "Sang una kamo nga mga Hentil wala magtuman sa Dios, pero karon nabaton ninyo ang kaluoy sang Dios tungod kay ang mga Judio wala magtuman."
                },
                "31": {
                    "verse_nr": "31",
                    "verse": "Sa amo man nga bagay, tungod sang kaluoy nga inyo nabaton, ang mga Judio karon wala nagatuman sa Dios, agod nga ila man mabaton karon ang kaluoy sang Dios."
                },
                "32": {
                    "verse_nr": "32",
                    "verse": "Kay ginhimo sang Dios ang tanan nga mga tawo nga binilanggo sang ila kaugalingon nga pagkadi-matinumanon, agod nga mapakita niya sa ila tanan ang iya kaluoy."
                },
                "33": {
                    "verse_nr": "33",
                    "verse": "Daw ano kadamo ang kamanggaran sang Dios! Daw ano kadalom sang iya kaalam kag ihibalo! Sin-o bala ang makasaysay sang iya mga paghukom? Sin-o bala ang makahangop sang iya mga paagi?"
                },
                "34": {
                    "verse_nr": "34",
                    "verse": "Ang kasulatan nagasiling:\n\u201cSin-o bala ang makahibalo sang hunahuna sang Ginoo?\nSin-o bala ang makalaygay sa iya?"
                },
                "35": {
                    "verse_nr": "35",
                    "verse": "Sin-o bala ang may ginhatag sa Dios,\nnga ang Dios dapat magbayad sa iya?\u201d"
                },
                "36": {
                    "verse_nr": "36",
                    "verse": "Kay ang tanan nga mga butang naghalin sa Dios, kag ini tanan gintuga tungod sa iya kag para sa iya. Sa Dios ang kadungganan nga wala sing katapusan! Kabay pa."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Gani, mga utod, tungod sang daku nga kaluoy sang Dios sa aton, nagapakitluoy ako sa inyo. Ihalad ninyo ang inyo mga kaugalingon subong isa ka buhi nga halad sa Dios, nga natugyan sa pag-alagad sa iya kag iya nahamut-an. Amo ini ang matuod nga pagsimba nga dapat ninyo ihalad."
                },
                "2": {
                    "verse_nr": "2",
                    "verse": "Indi kamo magsunod sa mga pagginawi sang mga tawo sa sini nga kalibutan, kundi tugoti ninyo ang Dios sa pagbag-o sang inyo kaugalingon paagi sa bug-os nga pagbaylo sang inyo panghunahuna. Dayon mahibaluan ninyo ang kabubot-on sang Dios\u2014kon ano ang maayo, ang iya nahamut-an, kag himpit."
                },
                "3": {
                    "verse_nr": "3",
                    "verse": "Kay tungod sang bugana nga bugay sang Dios nga ginhatag sa akon, nagasiling ako sa inyo tanan: Indi kamo magmatinaastaason sa inyo panghunahuna, kundi magpanghunahuna kamo sing nagakaigo, suno sa talaksan sang pagtuo nga ginhatag sang Dios sa tagsatagsa sa inyo."
                },
                "4": {
                    "verse_nr": "4",
                    "verse": "Ang aton lawas may madamo nga mga bahin kag ini tanan nga mga bahin may nagakalainlain nga mga bulohaton."
                },
                "5": {
                    "verse_nr": "5",
                    "verse": "Sa amo man nga bagay, bisan nga madamo kita, isa lamang kita ka lawas sa aton paghiusa kay Cristo, kag kita tanan nagaalangot sa isa kag isa subong nagakalainlain nga mga bahin sang isa ka lawas."
                },
                "6": {
                    "verse_nr": "6",
                    "verse": "Gani, dapat naton gamiton ang nanarisari nga mga hiyas suno sa kaayo sang Dios sa aton. Kon ang ginhatag sa aton amo ang hiyas sa pagwali sang pulong sang Dios, dapat naton gamiton ini suno sa aton pagtuo."
                },
                "7": {
                    "verse_nr": "7",
                    "verse": "Kon sa pag-alagad, dapat kita mag-alagad. Kon sa pagpanudlo, dapat kita magpanudlo."
                },
                "8": {
                    "verse_nr": "8",
                    "verse": "Kon sa paglaygay sa iban, dapat kita magpanglaygay. Ang bisan sin-o nga nagapaambit sang iya pagkabutang sa iban, dapat niya ini himuon sa maayo nga kabubot-on. Ang bisan sin-o nga may awtoridad dapat magmaukod. Ang bisan sin-o nga nagabulig sa iban, dapat maghimo sini sing malipayon."
                },
                "9": {
                    "verse_nr": "9",
                    "verse": "Kinahanglan ang paghigugma sinsero. Dumti ang malaut, kag magpadayon nga malig-on sa tanan nga butang nga maayo."
                },
                "10": {
                    "verse_nr": "10",
                    "verse": "Maghigugmaanay kamo sing mahirop subong mag-ulotod kay Cristo, kag magtinahuray kamo nga wala nagapang-alag-ag."
                },
                "11": {
                    "verse_nr": "11",
                    "verse": "Magmapisan kamo kag indi magtinamad. Alagara ninyo ang Ginoo sa bug-os ninyo nga tagipusoon."
                },
                "12": {
                    "verse_nr": "12",
                    "verse": "Kabay pa nga ang inyo paglaom maglipay sa inyo, batasa ninyo ang mga kabudlayan, kag magpangamuyo kamo sa tanan nga tion."
                },
                "13": {
                    "verse_nr": "13",
                    "verse": "Magbulig kamo sa mga kinahanglanon sang inyo mga utod kag batuna sa inyo mga balay ang mga dumoluong."
                },
                "14": {
                    "verse_nr": "14",
                    "verse": "Pangayua sa Dios nga iya bendisyunan ang mga nagahingabot sa inyo. Huo, pangayua ang iya pagbendisyon kag indi ang iya pagpakamalaut."
                },
                "15": {
                    "verse_nr": "15",
                    "verse": "Magkalipay kamo upod sa mga nagakalipay, kag maghibi upod sa mga nagahibi."
                },
                "16": {
                    "verse_nr": "16",
                    "verse": "Kabiga ninyo sing alalangay ang isa kag isa. Indi kamo magpabugal, kundi magpakig-abyan kamo sa mga kubos. Indi kamo maghunahuna nga kamo inyo mga maalam."
                },
                "17": {
                    "verse_nr": "17",
                    "verse": "Kon may maghimo sa inyo sing malaut, indi sia pagbalusi sing malaut, kundi tinguhai ang paghimo sing maayo sa atubang sang mga tawo."
                },
                "18": {
                    "verse_nr": "18",
                    "verse": "Himua ang masarangan ninyo sa pagkabuhi sing mahidaiton upod sa tanan nga mga tawo."
                },
                "19": {
                    "verse_nr": "19",
                    "verse": "Mga abyan, indi gid kamo magtimalos, kundi itugyan ini sa kaakig sang Dios. Kay nagasiling ang Ginoo sa kasulatan, \u201cAko ang magatimalos kag magabalos.\u201d"
                },
                "20": {
                    "verse_nr": "20",
                    "verse": "Sa baylo, subong sang ginasiling sang kasulatan: \u201cKon ang imo kaaway ginagutom, pakan-a sia, kon ginauhaw, hatagi sia sang sarang mainom, kay sa paghimo mo sini, magakahuya sia sang iya kaugalingon.\u201d"
                },
                "21": {
                    "verse_nr": "21",
                    "verse": "Indi kamo magpadaog sa malaut, kundi dag-a ang malaut paagi sa paghimo sing maayo."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ang tagsatagsa dapat magtuman sa mga awtoridad sang gubyerno, tungod kay ang tanan nga awtoridad nagahalin sa Dios kag ang mga manugdumala ginbutang sang Dios sa ila palangakuan."
                },
                "2": {
                    "verse_nr": "2",
                    "verse": "Ang bisan sin-o nga nagapamatok sa awtoridad, nagapamatok sa ginasugo sang Dios, kag ang bisan sin-o nga nagahimo sini magadala sing silot sa iya kaugalingon."
                },
                "3": {
                    "verse_nr": "3",
                    "verse": "Kay ang mga manugdumala indi dapat kahadlukan sang mga nagahimo sing maayo, kundi sang mga nagahimo sing malain. Luyag mo bala nga indi magkahadlok sa mga tawo nga yara sa awtoridad? Ti, himua ang maayo, kag dayawon nila ikaw."
                },
                "4": {
                    "verse_nr": "4",
                    "verse": "Kay sila mga alagad sang Dios nga nagapangabudlay para sa imo kaayuhan. Pero kon nagahimo ka sing malain, kahadluki sila, tungod kay may gahom sila sa pagsilot. Alagad sila sang Dios kag ginhatagan sila sing gahom sa pagsilot sa mga nagahimo sing malain."
                },
                "5": {
                    "verse_nr": "5",
                    "verse": "Gani, dapat ninyo tumanon ang mga manugdumala, indi lamang tungod sang kaakig sang Dios, kundi kay amo ini ang ginasugo sang inyo konsensya."
                },
                "6": {
                    "verse_nr": "6",
                    "verse": "Amo man ini ang kabangdanan nga nagabayad kamo sang inyo mga buhis, tungod kay ang mga manugdumala nagapangabudlay para sa Dios, kon ginatuman nila ang ila mga katungdanan."
                },
                "7": {
                    "verse_nr": "7",
                    "verse": "Gani, bayari ninyo sila sang tanan nga natungod sa ila. Gawad kamo sang inyo mga sidula, kag bayari ninyo ang mga buhis sang inyo mga pagkabutang. Tahura ninyo kag pasidunggi sila tanan."
                },
                "8": {
                    "verse_nr": "8",
                    "verse": "Indi kamo dapat mautangan sa kay bisan sin-o, kundi ang dapat mangin-utang ninyo amo ang paghigugmaanay sa isa kag isa. Ang bisan sin-o nga nagahigugma sang iya isigkatawo nakatuman sang Kasugoan."
                },
                "9": {
                    "verse_nr": "9",
                    "verse": "Ang mga sugo nga nagasiling, \u201cIndi ka magpanginbabayi ukon magpanginlalaki, indi ka magpatay, indi ka magpangawat, indi ka magkaibog,\u201d ini tanan kag iban pa nga mga sugo sarang matingob sa isa lamang ka sugo nga nagasiling, \u201cHigugmaa ang imo isigkatawo subong sang imo kaugalingon.\u201d"
                },
                "10": {
                    "verse_nr": "10",
                    "verse": "Ang bisan sin-o nga nagahigugma sang iya isigkatawo indi gid maghimo sa iya sing malaut. Gani, ang paghigugma amo ang pagtuman sang bug-os nga Kasugoan."
                },
                "11": {
                    "verse_nr": "11",
                    "verse": "Dapat ninyo himuon ini, tungod kay nakahibalo kamo kon ano na ini nga tion. Ang tion sang inyo pagbugtaw gikan sa katulogon nag-abot na. Kay ang tion sang aton kaluwasan mas malapit na sang sa tion nga kita nagtuo sing una."
                },
                "12": {
                    "verse_nr": "12",
                    "verse": "Ang kagab-ihon madali na lang matapos kag ang adlaw madali na lang magsugod. Gani, mag-untat na kita sa paghimo sang mga butang nga iya sang kadudulman. Ihanda na naton ang mga hinganiban nga iya sang kapawa."
                },
                "13": {
                    "verse_nr": "13",
                    "verse": "Magginawi na kita sing nagakaigo subong mga tawo nga nagakabuhi sa kapawa sang adlaw. Untatan na naton ang mahigko nga pagkinalipay ukon ang pagpahuboghubog, ang pagpakighilawas ukon ang pagpatuyang sa unod, ang pag-ilinaway kag ang paghisaay."
                },
                "14": {
                    "verse_nr": "14",
                    "verse": "Sa baylo, isuklob ninyo si Ginoong Jesu-Cristo subong inyo hinganiban, kag indi na ninyo pagsapakon ang inyo makasasala nga kinaugali, kag ang pagtuman sang iya mga handom nga lawasnon."
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Batuna ninyo ang tawo nga maluya sa iya pagtuo, kag indi ninyo pagsuaya ang iya panghunahuna nga ginapabutyag."
                },
                "2": {
                    "verse_nr": "2",
                    "verse": "Ang pagtuo sang isa ka tawo nagatugot sa iya sa pagkaon sang bisan ano, pero ang tawo nga maluya sa iya pagtuo nagakaon sang utan lang."
                },
                "3": {
                    "verse_nr": "3",
                    "verse": "Ang tawo nga nagakaon sang bisan ano indi magtamay sa tawo nga wala nagakaon sang iban nga kalan-on. Kag ang nagakaon sang utan lang, indi magpakalain sa tawo nga nagakaon sang bisan ano, kay ang Dios nagbaton sa iya."
                },
                "4": {
                    "verse_nr": "4",
                    "verse": "Sin-o ka bala nga maghukom sang suloguon sang iban? Ang iya lamang Agalon amo ang magahukom kon bala ang iya ginahimo maayo ukon malain. Kag magahimo sia sing maayo, tungod kay ang Ginoo amo ang magabulig sa iya."
                },
                "5": {
                    "verse_nr": "5",
                    "verse": "Ang isa ka tawo nagakabig sang isa ka adlaw nga labi pa ka importante sang sa iban nga mga adlaw. Samtang ang isa ka tawo nagakabig nga palareho ang tanan nga mga adlaw. Ang tagsatagsa kinahanglan may human na nga panghunahuna."
                },
                "6": {
                    "verse_nr": "6",
                    "verse": "Ang nagapakamahal sang isa ka adlaw nagahimo sini sa pagpasidungog sa Ginoo. Ang nagakaon sang bisan ano nagahimo man sini sa pagpasidungog sa Ginoo, kay nagapasalamat sia sa Dios tungod sang iya ginakaon. Ang indi magkaon sang iban nga kalan-on nagahimo sini sa pagpasidungog sa Ginoo, kag nagapasalamat sia sa Dios."
                },
                "7": {
                    "verse_nr": "7",
                    "verse": "Kay wala sing bisan isa sa aton nga nagakabuhi ukon nagakamatay para sa iya kaugalingon lamang."
                },
                "8": {
                    "verse_nr": "8",
                    "verse": "Kon nagakabuhi kita, ini tungod kay nagakabuhi kita para sa Ginoo. Kag kon mapatay kita, ini tungod kay nagakamatay kita para sa Ginoo. Gani, bisan nagakabuhi kita ukon nagakamatay, iya kita sang Ginoo."
                },
                "9": {
                    "verse_nr": "9",
                    "verse": "Kay si Cristo napatay kag nabanhaw, agod nga mangin-Ginoo sia sang mga buhi kag sang mga patay."
                },
                "10": {
                    "verse_nr": "10",
                    "verse": "Gani, ikaw nga nagakaon sang utan lang, ngaa bala nga ginahukman mo ang imo utod? Kag ikaw man nga nagakaon sang bisan ano lang, ngaa bala ginatamay mo ang imo utod? Tanan kita magapangatubang sa Dios agod sa paghukom sa aton."
                },
                "11": {
                    "verse_nr": "11",
                    "verse": "Kay ang kasulatan nagasiling:\n\u201cSiling sang Ginoo, samtang nagakabuhi ako,\nang tagsatagsa magaluhod sa akon atubang,\nkag ang tagsatagsa magatuad nga ako amo ang Dios.\u201d"
                },
                "12": {
                    "verse_nr": "12",
                    "verse": "Gani, ang tagsatagsa sa aton magahatag sing husay sang iya kaugalingon sa Dios."
                },
                "13": {
                    "verse_nr": "13",
                    "verse": "Gani, untaton na naton ang paghukom sa isa kag isa. Sa baylo, amo ini ang aton himuon: indi kita maghimo sing bisan ano nga makapasandad kag makadala sang aton utod sa pagpakasala."
                },
                "14": {
                    "verse_nr": "14",
                    "verse": "Sa akon paghiusa kay Ginoong Jesus nakahibalo gid ako nga wala sing pagkaon nga sa iya kaugalingon indi matinlo. Pero kon ang isa ka tawo nagatuo nga ang iban nga pagkaon indi matinlo, ina indi manginmatinlo para sa iya."
                },
                "15": {
                    "verse_nr": "15",
                    "verse": "Kon bangod sang imo ginakaon, ginapilas mo ang balatyagon sang imo utod, ti wala ka nagaginawi suno sa paghigugma. Indi pagpabay-i nga ang pagkaon nga imo ginakaon, magalaglag sa tawo nga tungod sa iya si Cristo napatay!"
                },
                "16": {
                    "verse_nr": "16",
                    "verse": "Indi ninyo paghatagi sing kahigayunan nga pakalainon sang iban ang inyo ginakabig nga maayo."
                },
                "17": {
                    "verse_nr": "17",
                    "verse": "Kay ang paghari sang Dios sa aton mga kabuhi wala sing kaangtanan sa pagkaon ukon sa ilimnon, kundi nahanungod sa pagkamatarong, paghidait kag kalipay nga ginahatag sang Espiritu Santo."
                },
                "18": {
                    "verse_nr": "18",
                    "verse": "Kag ang bisan sin-o nga nagaalagad kay Cristo sa sini nga paagi, ginakahamut-an sang Dios kag ginapakamaayo sang tawo."
                },
                "19": {
                    "verse_nr": "19",
                    "verse": "Gani, dapat naton tinguhaon sa gihapon ang mga butang nga nagadala sing paghidait kag nagabulig sa pagpalig-on sang tagsatagsa sa aton."
                },
                "20": {
                    "verse_nr": "20",
                    "verse": "Tungod lamang sang pagkaon, indi paglaglaga ang ginbuhat sang Dios. Sarang makaon ang tanan nga sahi sang pagkaon, pero indi maayo ang pagkaon sang bisan ano nga manginkabangdanan sang pagpakasala sang iban."
                },
                "21": {
                    "verse_nr": "21",
                    "verse": "Ang maayo nga butang nga himuon amo ang indi pagkaon sang karne ukon pag-inom sing bino, ukon ang paghimo sang bisan ano nga makapasandad sang imo utod."
                },
                "22": {
                    "verse_nr": "22",
                    "verse": "Gani, hupti sa imo kaugalingon kag sa Dios, ang imo ginatuohan nahanungod sini nga butang. Malipayon ang tawo nga sa iya kaugalingon wala nagabatyag nga sia nakasala, kon nagahimo sia sang iya ginapakamaayo nga himuon!"
                },
                "23": {
                    "verse_nr": "23",
                    "verse": "Pero kon nagapangduhaduha sia nahanungod sang iya ginakaon, ang Dios nagakondenar sa iya kon ina iya ginakaon, tungod kay ang iya ginahimo wala napasad sa pagtuo. Kag ang bisan ano nga wala napasad sa pagtuo sala."
                }
            }
        },
        "15": {
            "chapter_nr": "15",
            "chapter": {
                "1": {
                    "verse_nr": "1",
                    "verse": "Kita nga mga malig-on sa pagtuo dapat magbulig sa mga maluya sa pagpas-an sang ila mga kabug-atan. Indi lang kita maghimo sang makapahalipay sang aton kaugalingon"
                },
                "2": {
                    "verse_nr": "2",
                    "verse": "kundi ang tagsatagsa sa aton dapat maglipay sa iya utod para sa iya kaayuhan, agod nga mapalig-on naton sia sa pagtuo."
                },
                "3": {
                    "verse_nr": "3",
                    "verse": "Kay si Cristo wala maglipay sang iya kaugalingon, sa baylo subong sang ginasiling sang kasulatan, \u201cAng mga pasipala sang mga nagpasipala sa imo nagtupa sa akon.\u201d"
                },
                "4": {
                    "verse_nr": "4",
                    "verse": "Kay ang tanan nga nasulat sa mga Kasulatan ginsulat sa pagtudlo sa aton, agod nga paagi sa pagpailob kag pagpalig-on nga ginatudlo sa aton sang mga Kasulatan may paglaom kita."
                },
                "5": {
                    "verse_nr": "5",
                    "verse": "Kabay nga ang Dios nga ginahalinan sang pagpailob kag pagpalig-on mag-isa sang inyo mga panghunahuna paagi sa pagsunod ninyo kay Cristo Jesus"
                },
                "6": {
                    "verse_nr": "6",
                    "verse": "agod nga sa isa lamang ka tingog madayaw ninyo sing tingob ang Dios kag ang Amay sang aton Ginoong Jesu-Cristo."
                },
                "7": {
                    "verse_nr": "7",
                    "verse": "Gani, magbinatunay kamo sa pagpasidungog sa Dios, subong nga ginbaton kamo ni Cristo."
                },
                "8": {
                    "verse_nr": "8",
                    "verse": "Kay nagasiling ako sa inyo nga si Cristo nangin-isa ka alagad sang mga Judio, sa pagpahayag nga ang Dios masaligan, sa pagtuman sang iya mga saad sa ila bantog nga mga katigulangan"
                },
                "9": {
                    "verse_nr": "9",
                    "verse": "kag agod nga makadayaw man ang mga Hentil sa Dios tungod sang iya kaluoy. Kay ang kasulatan nagasiling:\n\u201cGani, magapasalamat ako sa imo sa tunga sang mga Hentil,\nmagaamba ako sang mga pagdayaw sa imo ngalan.\u201d"
                },
                "10": {
                    "verse_nr": "10",
                    "verse": "Sa liwat ang kasulatan nagasiling:\n\u201cMga Hentil, magkalipay kamo upod sa pinili nga mga katawhan sang Dios!\u201d"
                },
                "11": {
                    "verse_nr": "11",
                    "verse": "Kag liwat:\n\u201cTanan kamo nga mga Hentil, dayawa ninyo ang Ginoo,\ntanan kamo nga mga katawhan, dayawa ninyo sia!\u201d"
                },
                "12": {
                    "verse_nr": "12",
                    "verse": "Kag liwat si Isaias nagasiling:\n\u201cMagaabot ang isa ka kaliwat ni Jesse,\nbayawon sia sa paggahom sa mga Hentil,\nkag sila magalaom sa iya.\u201d"
                },
                "13": {
                    "verse_nr": "13",
                    "verse": "Kabay nga ang Dios nga ginahalinan sang paglaom, magpuno sa inyo sang bug-os nga kalipay kag paghidait paagi sa inyo pagtuo sa iya, agod nga ang inyo paglaom magpadayon sa pagtubo paagi sa gahom sang Espiritu Santo."
                },
                "14": {
                    "verse_nr": "14",
                    "verse": "Mga utod, ako mismo nakahibalo nga kamo puno sang tanan nga kaayo kag ihibalo kag sarang kamo makalaygay sa isa kag isa."
                },
                "15": {
                    "verse_nr": "15",
                    "verse": "Pero, sa sini nga sulat may kaisog ako sa pagsugid sa inyo nahanungod sang mga butang nga akon ginpahanumdom sa inyo. May kaisog ako bangod sang pinasahi nga bulohaton nga ginhatag sang Dios sa akon"
                },
                "16": {
                    "verse_nr": "16",
                    "verse": "nga mangin-isa ka alagad ni Cristo Jesus sa pagpangabudlay para sa mga Hentil. Nagaalagad ako subong isa ka pari sa pagwali sang Maayong Balita gikan sa Dios, agod nga ang mga Hentil mangin-isa ka halad nga nahamut-an sang Dios nga ginhalad sa iya sang Espiritu Santo."
                },
                "17": {
                    "verse_nr": "17",
                    "verse": "Gani, bangod nahiusa ako kay Cristo Jesus, sarang ako makapabugal sang akon pag-alagad sa Dios."
                },
                "18": {
                    "verse_nr": "18",
                    "verse": "Wala ako mahadlok sa paghambal sang ginhimo ni Cristo paagi sa akon, sa pagtuytoy sang mga Hentil sa pagtuman sa Dios, paagi sa akon mga pulong kag mga binuhatan"
                },
                "19": {
                    "verse_nr": "19",
                    "verse": "paagi sa gahom sang mga tanda kag mga milagro, kag paagi sa gahom sang Espiritu sang Dios. Gani nga sa akon pagpanglakaton halin sa Jerusalem tubtob sa Ilirico, ginwali ko sing bug-os ang Maayong Balita nahanungod kay Cristo."
                },
                "20": {
                    "verse_nr": "20",
                    "verse": "Ang akon gid handom halin sang una amo ang pagwali sang Maayong Balita sa mga lugar sa diin ang mga tawo wala pa makabati nahanungod kay Cristo, agod nga indi ako magbalay sa sadsaran nga ginpasad na sang iban."
                },
                "21": {
                    "verse_nr": "21",
                    "verse": "Kay ang kasulatan nagasiling:\n\u201cAng mga wala masugiri nahanungod sa iya makakita,\nkag ang mga wala makabati makahangop.\u201d"
                },
                "22": {
                    "verse_nr": "22",
                    "verse": "Amo ini ang mga kabangdanan nga sa madamo nga tion wala ako makakadto sa inyo."
                },
                "23": {
                    "verse_nr": "23",
                    "verse": "Pero karon nga natapos ko na ang akon mga bulohaton sa sini nga mga lugar kag tungod kay dugay na ang handom ko sa pagkadto sa inyo sa sulod sining mga tinuig"
                },
                "24": {
                    "verse_nr": "24",
                    "verse": "nagalaom ako nga mahimo ko ini karon. Luyag ako magpakigkita sa inyo sa akon pag-agi pakadto sa Espa\u00f1a, kag mabuligan ninyo ako sa akon pagkadto didto, sa tapos ako makabisita sa inyo sing malipayon sa malip-ot nga tion."
                },
                "25": {
                    "verse_nr": "25",
                    "verse": "Pero sa subong, manugkadto ako sa Jerusalem sa pagdala sang bulig para sa mga tumoluo didto."
                },
                "26": {
                    "verse_nr": "26",
                    "verse": "Kay ang mga iglesia sa Macedonia kag Acaya sa ila kabubot-on nag-inamutay sa pagbulig sa mga imol nga mga tumoluo didto sa Jerusalem."
                },
                "27": {
                    "verse_nr": "27",
                    "verse": "Ila gid ini luyag, kag kon sa bagay may katungdanan gid sila sa pagbulig sining mga imol. Kay ang mga Hentil nag-ambit sang espirituhanon nga mga kaayuhan sang mga Judio. Gani ang mga tumoluo nga Hentil dapat man magbulig sa mga Judio paagi sa ila materyal nga mga kinahanglanon."
                },
                "28": {
                    "verse_nr": "28",
                    "verse": "Kon matapos ko na ini nga bulohaton, kag matugyan ko sa ila ang tanan nga kwarta nga natipon para sa ila, makadto ako sa Espa\u00f1a kag mahapit ako sa inyo sa akon pagkadto didto."
                },
                "29": {
                    "verse_nr": "29",
                    "verse": "Sa akon pagkadto sa inyo, nakahibalo ako nga makadto ako sa inyo nga puno sang bugana nga kaayuhan halin kay Cristo."
                },
                "30": {
                    "verse_nr": "30",
                    "verse": "Mga utod, tungod sang aton pagtuo kay Ginoong Jesu-Cristo kag sa gugma nga ginahatag sang Espiritu, ginapangabay ko gid kamo nga buylogi ninyo ako sa pagpangamuyo sa Dios sing hugot para sa akon."
                },
                "31": {
                    "verse_nr": "31",
                    "verse": "Pangamuyo kamo nga indi ako maano sang mga di-tumoluo sa Judea, kag ang akon pag-alagad sa Jerusalem mahamut-an sang mga tumoluo didto"
                },
                "32": {
                    "verse_nr": "32",
                    "verse": "kag dayon kon amo ini ang kabubot-on sang Dios magakadto ako sa inyo nga puno sing kalipay, kag makapahuway ako dira sa inyo."
                },
                "33": {
                    "verse_nr": "33",
                    "verse": "Kabay nga ang Dios nga ginahalinan sang paghidait manginyara sa inyo tanan. Kabay pa."
                }
            }
        },
        "16": {
            "chapter_nr": "16",
            "chapter": {
                "1": {
                    "verse_nr": "1",
                    "verse": "Luyag ko ipakilala sa inyo si Febe, ang aton utod nga babayi nga nagaalagad sa iglesia sa Cencreas."
                },
                "2": {
                    "verse_nr": "2",
                    "verse": "Batuna ninyo sia sa ngalan sang Ginoo, subong dapat himuon sang mga tumoluo, kag buligi ninyo sia sa iya mga kinahanglanon, kay sia gid nakabulig sa madamo nga mga tawo kag nakabulig man sia sa akon."
                },
                "3": {
                    "verse_nr": "3",
                    "verse": "Ginaabiabi ko si Priscila kag si Aquila, ang akon pareho nga mga manugpangabudlay sa pag-alagad kay Cristo Jesus."
                },
                "4": {
                    "verse_nr": "4",
                    "verse": "Ini sila nagtaya sang ila kabuhi sa katalagman para sa akon. Indi lamang ako, kundi man ang tanan nga kaiglesiahanan sang mga Hentil, may kabalaslan sa ila."
                },
                "5": {
                    "verse_nr": "5",
                    "verse": "Ginaabiabi ko man ang iglesia nga nagatipon sa ila balay.\nGinaabiabi ko ang akon hinigugma nga abyan nga si Epeneto. Sia amo ang nahauna nga tawo sa probinsya sang Asia nga nagtuo kay Cristo."
                },
                "6": {
                    "verse_nr": "6",
                    "verse": "Pag-abiabi kay Maria nga nagpangabudlay sing tudotudo para sa inyo."
                },
                "7": {
                    "verse_nr": "7",
                    "verse": "Pag-abiabi kay Andronico kag kay Junia, mga kapareho ko man nga Judio nga nabilanggo upod sa akon. Kilala gid sila sang mga apostoles, kag una pa sila sa akon magcristohanon."
                },
                "8": {
                    "verse_nr": "8",
                    "verse": "Ginaabiabi ko si Ampliato, ang akon hinigugma nga abyan sa Ginoo."
                },
                "9": {
                    "verse_nr": "9",
                    "verse": "Pag-abiabi man kay Urbano, ang aton pareho nga manugpangabudlay sa pag-alagad kay Cristo, kag sa kay Staquis, ang akon hinigugma nga abyan."
                },
                "10": {
                    "verse_nr": "10",
                    "verse": "Pag-abiabi kay Apeles nga ang iya pagpakig-unong kay Cristo napamatud-an. Pag-abiabi sa katapo sang panimalay ni Aristobulo."
                },
                "11": {
                    "verse_nr": "11",
                    "verse": "Pag-abiabi kay Herodion, ang akon kapareho nga Judio, kag sa mga katapo sang panimalay ni Narciso nga mga Cristianos."
                },
                "12": {
                    "verse_nr": "12",
                    "verse": "Ginaabiabi ko si Trifena kag si Trifosa nga nagapangabudlay sa pag-alagdan sang Ginoo, kag sa akon hinigugma nga abyan nga si Persida nga nagapangabudlay sing tudo para sa Ginoo."
                },
                "13": {
                    "verse_nr": "13",
                    "verse": "Ginaabiabi ko si Rufo, ang bantog nga alagad sang Ginoo, kag ang iya iloy nga nagakabig gid sa akon subong anak."
                },
                "14": {
                    "verse_nr": "14",
                    "verse": "Pag-abiabi kay Asincrito, kay Flegonte, kay Hermes, kay Patrobas, kay Hermas kag sa tanan nga mga kautoran kay Cristo nga kaupod nila."
                },
                "15": {
                    "verse_nr": "15",
                    "verse": "Pag-abiabi kay Filologo kag kay Julia, kay Nereo kag sa iya utod nga babayi, kay Olimpas kag sa tanan nga mga tumoluo nga kaupod nila."
                },
                "16": {
                    "verse_nr": "16",
                    "verse": "Mag-abiabihay kamo subong mga mag-ulotod kay Cristo. Ang tanan nga mga iglesia nga iya ni Cristo nagaabiabi sa inyo."
                },
                "17": {
                    "verse_nr": "17",
                    "verse": "Mga utod, nagapakitluoy ako sa inyo, nga mag-andam kamo sa mga nagatuga sang pagbinahinbahin kag nagatublag sang pagtuo sang mga tumoluo, kag nagapamatok sa pagtulon-an nga inyo nabaton. Likawi ninyo sila."
                },
                "18": {
                    "verse_nr": "18",
                    "verse": "Kay ang mga nagahimo sina nga mga butang wala nagaalagad kay Cristo nga aton Ginoo, kundi sa ila lamang mga tiyan. Paagi sa ila matahom nga mga pulong kag mga pagdayawdayaw, ginapatalang nila ang mga panghunahuna sang mga tawo nga kulang sa ihibalo."
                },
                "19": {
                    "verse_nr": "19",
                    "verse": "Ang inyo pagkamatinumanon sa Maayong Balita nabantugan sa tanan nga mga tawo, kag tungod sini nagakalipay ako nahanungod sa inyo. Luyag ko nga magmaalam kamo nahanungod sa maayo, kag magmangin-inosente sa malaut."
                },
                "20": {
                    "verse_nr": "20",
                    "verse": "Kag ang Dios nga amo ang ginahalinan sang aton paghidait, madali na lang magdugmok kay Satanas sa idalom sang inyo mga tiil.\nAng kaayo sang aton Ginoong Jesus manginyara sa inyo."
                },
                "21": {
                    "verse_nr": "21",
                    "verse": "Si Timoteo nga akon kapareho nga manugpangabudlay nagaabiabi sa inyo, amo man si Lucio, si Jason, kag si Sosipater, nga akon kapareho nga mga Judio."
                },
                "22": {
                    "verse_nr": "22",
                    "verse": "Ako, si Tercio, nga nagasulat sini nga sulat ni Pablo nagaabiabi sa inyo kay Cristo."
                },
                "23": {
                    "verse_nr": "23",
                    "verse": "Ang tagbalay nga si Gayo, nga sa iya balay nagatipon ang iglesia nagaabiabi sa inyo. Si Erasto, ang tesorero sang siudad, kag ang aton utod nga si Cuarto nagaabiabi sa inyo."
                },
                "24": {
                    "verse_nr": "24",
                    "verse": ""
                },
                "25": {
                    "verse_nr": "25",
                    "verse": "Dayawon ta ang Dios! Sia nga sarang makapalig-on sa inyo pagtuo suno sa Maayong Balita nga akon ginawali nahanungod kay Jesu-Cristo, kag suno sa pagpahayag sang tinago nga kamatuoran nga nalipdan sa madugay nga mga panag-on halin pa gid sang una."
                },
                "26": {
                    "verse_nr": "26",
                    "verse": "Pero karon kay ang kamatuoran napahayag na paagi sa mga ginsulat sang mga propeta kag paagi sa sugo sang walay katapusan nga Dios, ini ginapakilala na sa tanan nga mga kapungsoran, agod nga ang tanan magtuo sa Dios kag magtuman sa iya."
                },
                "27": {
                    "verse_nr": "27",
                    "verse": "Sa Dios, nga amo lamang ang maalam, ihatag ang pagdayaw sa walay katapusan nga mga panag-on paagi kay Jesu-Cristo! Kabay pa."
                }
            }
        }
    }
}