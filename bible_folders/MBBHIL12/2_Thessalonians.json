{
    "version": "MBBHIL12",
    "book_name": "2 Thessalonians",
    "book_nr": "53",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Pablo, kaupod kay Silas, kag kay Timoteo, nagasulat sa mga katapo sang iglesia sa Tesalonica, nga iya sang Dios nga aton Amay kag ni Ginoong Jesu-Cristo"
                },
                "2": {
                    "verse_nr": "2",
                    "verse": "Kabay nga ang Dios nga aton Amay kag ang Ginoong Jesu-Cristo maghatag sa inyo sing pagpakamaayo kag paghidait."
                },
                "3": {
                    "verse_nr": "3",
                    "verse": "Mga kautoran, dapat kami magpasalamat sa Dios sa tanan nga tion tungod sa inyo. Nagakabagay gid nga himuon namon ini, tungod kay ang inyo pagtuo nagatubo nga mapag-on kag ang inyo gugma sa isa kag isa nagadugang."
                },
                "4": {
                    "verse_nr": "4",
                    "verse": "Tungod sini nagapabugal gid kami nahanungod sa inyo sa mga iglesia sang Dios. Ginapabugal namon ang inyo pagpadayon sa pagbatas kag pagtuo, sa tunga sang tanan nga mga paghingabot kag mga pag-antos nga inyo ginaagihan."
                },
                "5": {
                    "verse_nr": "5",
                    "verse": "Amo ini ang pagpamatuod sang matarong nga paghukom sang Dios, kay tungod sini tanan mangintakos kamo sa iya Ginharian, nga amo ang kabangdanan sang inyo pag-antos."
                },
                "6": {
                    "verse_nr": "6",
                    "verse": "Kay pagahimuon sang Dios ang matarong: sia magapaantos sa mga nagapaantos sa inyo"
                },
                "7": {
                    "verse_nr": "7",
                    "verse": "kag sia magahatag sing kapahuwayan sa inyo nga nagaantos, kag sa amon man. Pagahimuon niya ini sa pag-abot ni Ginoong Jesus halin sa langit upod sa iya gamhanan nga mga anghel"
                },
                "8": {
                    "verse_nr": "8",
                    "verse": "nga may nagadabdab nga kalayo, sa pagsilot sa mga nagasikway sa Dios kag sa mga wala nagatuman sang Maayong Balita nahanungod sa aton Ginoong Jesus."
                },
                "9": {
                    "verse_nr": "9",
                    "verse": "Magaantos sila sang silot sang walay katapusan nga kalaglagan, nga nahamulag sa presensya sang Ginoo kag sa iya makatilingala nga gahom"
                },
                "10": {
                    "verse_nr": "10",
                    "verse": "kon mag-abot sia sa sadto nga Adlaw agod nga dayawon sang tanan niya nga mga katawhan kag pasidunggan sang tanan nga nagatuo. Kamo man manginkaupod nila, tungod kay nagtuo kamo sang pulong sang Dios nga amon ginwali sa inyo."
                },
                "11": {
                    "verse_nr": "11",
                    "verse": "Tungod sini nagapangamuyo kami sa gihapon para sa inyo. Ginapangayo namon sa aton Dios nga nagtawag sa inyo sa sini nga pagkabuhi nga himuon niya nga mangintakos kamo sini. Kabay nga sa iya gahom, iya tumanon ang inyo handom sa paghimo sing maayo kag mahimpit ang inyo buhat sang pagtuo."
                },
                "12": {
                    "verse_nr": "12",
                    "verse": "Sa sini nga paagi ang ngalan sang aton Ginoong Jesus pasidunggan ninyo, kag kamo pasidunggan niya, paagi sa kaayo sang aton Dios kag ni Ginoong Jesu-Cristo."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nahanungod sang pag-abot sang aton Ginoong Jesu-Cristo kag sang pagtipon sa aton sing tingob sa pag-upod sa iya: nagapakitluoy ako sa inyo, mga kautoran"
                },
                "2": {
                    "verse_nr": "2",
                    "verse": "nga indi kamo dayon magsalangisag sa inyo mga panghunahuna ukon magkatublag sa mga nagasiling nga ang Adlaw sang Ginoo nag-abot na. Ayhan may nagtagna ukon nagwali sini, ukon may nagsiling nga kami ang nagsulat sini."
                },
                "3": {
                    "verse_nr": "3",
                    "verse": "Indi ninyo pagtugoti nga pagadayaan kamo ni bisan sin-o sa bisan ano nga paagi. Kay ina nga Adlaw indi mag-abot tubtob mahanabo ang katapusan nga Pagribok, kag magapakita ang Isa nga Malaut nga natalana na sa impierno."
                },
                "4": {
                    "verse_nr": "4",
                    "verse": "Sia magakontra sang tanan nga ginasimba sang mga tawo, kag sang tanan nga ginakabig sang mga tawo nga dios. Sia magapakataas sang iya kaugalingon sa ila tanan kag magasulod pa gani sia kag magapungko sa Templo sang Dios kag magasiling nga sia Dios!"
                },
                "5": {
                    "verse_nr": "5",
                    "verse": "Wala bala kamo makadumdom? Ginsugiran ko kamo sini tanan sang ako kaupod pa ninyo."
                },
                "6": {
                    "verse_nr": "6",
                    "verse": "Ugaling may yara nga nagapugong nga indi ini mahanabo karon, kag nahibaluan ninyo kon ano ini. Gani, sa nagakaigo nga tion, ang Isa nga Malaut magapakita."
                },
                "7": {
                    "verse_nr": "7",
                    "verse": "Ang Misteryoso nga Kalautan nagapanghikot na, pero ang dapat mahanabo indi pa mahanabo tubtob nga ang nagapugong sini pagakuhaon."
                },
                "8": {
                    "verse_nr": "8",
                    "verse": "Dayon ang Isa nga Malaut igapahayag, pero si Ginoong Jesus sa iya pag-abot magapatay sa iya paagi sa isa ka huyop kag pagalaglagon sia paagi sa makasililaw nga pagpakita ni Ginoong Jesus."
                },
                "9": {
                    "verse_nr": "9",
                    "verse": "Ang Isa nga Malaut magaabot nga may gahom ni Satanas kag magahimo sang tanan nga sahi sang di-matuod nga mga milagro, kag butig nga mga tanda"
                },
                "10": {
                    "verse_nr": "10",
                    "verse": "kag magagamit sang tanan nga sahi sang kalautan sa pagdaya sa mga katawhan nga indi maluwas. Malaglag sila, tungod kay wala nila ginbaton kag ginhigugma ang kamatuoran agod nga maluwas sila."
                },
                "11": {
                    "verse_nr": "11",
                    "verse": "Sa sini nga kabangdanan ang Dios nagapadala sa ila sing gahom nga nagapatalang agod magtuo sila sa kabutigan."
                },
                "12": {
                    "verse_nr": "12",
                    "verse": "Gani ang tanan nga wala magtuo sa kamatuoran, sa baylo nagkalipay sa sala, pagakondenahon."
                },
                "13": {
                    "verse_nr": "13",
                    "verse": "Mga kautoran, dapat kami magpasalamat sa Dios sa tanan nga tion tungod sa inyo, kamo nga ginahigugma sang Ginoo. Kay ang Dios nagpili sa inyo nga manginnahauna nga maluwas paagi sa gahom sang Espiritu agod manginbalaan niya kamo nga mga tawo, kag maluwas kamo paagi sa inyo pagtuo sa kamatuoran."
                },
                "14": {
                    "verse_nr": "14",
                    "verse": "Sa sini gintawag kamo sang Dios paagi sa Maayong Balita nga amon ginwali sa inyo. Gintawag niya kamo agod makaambit kamo sang himaya sang aton Ginoong Jesu-Cristo."
                },
                "15": {
                    "verse_nr": "15",
                    "verse": "Gani, mga kautoran, magpakalig-on kamo kag hupti ninyo ang mga kamatuoran nga amon gintudlo sa inyo, sa amon pagwali kag sa amon sulat."
                },
                "16": {
                    "verse_nr": "16",
                    "verse": "Kabay nga ang aton gid Ginoong Jesu-Cristo, kag ang Dios nga aton Amay, nga sa iya kaayo naghigugma kag naghatag sa aton sang walay katapusan nga paglipay kag mapag-on nga paglaom"
                },
                "17": {
                    "verse_nr": "17",
                    "verse": "magpuno sang inyo mga tagipusoon sing kaisog kag magpalig-on sa inyo sa paghimo sa gihapon kag sa paghambal sang tanan nga maayo."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa katapusan, mga kautoran, magpangamuyo kamo para sa amon, nga ang pulong sang Ginoo magpadayon sa paglapnag sing madali kag pagapasidunggan subong sang nahanabo dira sa inyo."
                },
                "2": {
                    "verse_nr": "2",
                    "verse": "Magpangamuyo man kamo nga ang Dios magaluwas sa amon gikan sa malaut kag malain nga mga tawo. Kay indi ang tanan nga mga tawo nagatuo sa pulong sang Dios nga amon ginwali."
                },
                "3": {
                    "verse_nr": "3",
                    "verse": "Pero ang Ginoo matutom. Sia ang magapalig-on sa inyo kag magaapin sa inyo batok sa Yawa."
                },
                "4": {
                    "verse_nr": "4",
                    "verse": "Kag ang Ginoo nagahatag sa amon sing pagsalig sa inyo. Nagasalig gid kami nga nagahimo kamo kag magapadayon sa paghimo sang amon ginasiling sa inyo."
                },
                "5": {
                    "verse_nr": "5",
                    "verse": "Kabay nga ang Ginoo magtuytoy sang inyo mga tagipusoon sa paghigugma sa Dios kag sa pagpailob nga ginhatag ni Cristo."
                },
                "6": {
                    "verse_nr": "6",
                    "verse": "Mga kautoran, sa ngalan sang aton Ginoong Jesu-Cristo nagasugo kami sa inyo: magpalayo kamo sa mga kautoran nga matamad mag-obra, nga wala nagasunod sa mga pagsulondan nga ginhatag namon sa ila."
                },
                "7": {
                    "verse_nr": "7",
                    "verse": "Kamo inyo nakahibalo gid nga dapat ninyo himuon man ang amon ginhimo. Wala kami magtinamad sang kami kaupod ninyo."
                },
                "8": {
                    "verse_nr": "8",
                    "verse": "Wala kami magbaton sing bulig ni bisan sin-o nga wala namon pagbayari, kundi nagpangabudlay kag nagpanikasog kami sa adlaw kag gab-i, agod nga wala sing isa sa inyo nga mabug-atan sa pagsakdag sa amon."
                },
                "9": {
                    "verse_nr": "9",
                    "verse": "Ginhimo namon ini indi tungod kay wala kami sing kinamatarong sa pagpaabot sang inyo pagsakdag sa amon, kundi ginhimo namon ini subong sulondan ninyo."
                },
                "10": {
                    "verse_nr": "10",
                    "verse": "Sang kami kaupod pa ninyo, ginsingganan namon kamo, \u201cAng bisan sin-o nga indi luyag mag-obra indi pagpakaunon.\u201d"
                },
                "11": {
                    "verse_nr": "11",
                    "verse": "Ginasiling namon ini tungod kay nakabati kami nga may iban sa inyo nga mga matamad, nga wala sing iban nga ginahimo kundi ang pagpahilabot sa mga bulohaton sang iban."
                },
                "12": {
                    "verse_nr": "12",
                    "verse": "Sa ngalan sang aton Ginoong Jesu-Cristo ginasugo namon ini nga mga tawo kag ginapaandaman nga dapat sila magkabuhi sing malinong, kag magpangita sang ila kaugalingon nga pangabuhian."
                },
                "13": {
                    "verse_nr": "13",
                    "verse": "Pero kamo, mga utod, dapat indi kamo magkataka sa paghimo sing maayo."
                },
                "14": {
                    "verse_nr": "14",
                    "verse": "Kon may yara nga indi magtuman sang amon ginasiling sa amon sulat nga ginpadala sa inyo, tandai ina nga tawo kag indi kamo magpahilabot sa iya, agod nga mahuya sia."
                },
                "15": {
                    "verse_nr": "15",
                    "verse": "Pero indi sia pagkabiga nga kaaway, kundi paandami sia subong isa ka utod."
                },
                "16": {
                    "verse_nr": "16",
                    "verse": "Kabay nga ang Ginoo gid, nga amo ang ginhalinan sang paghidait, maghatag sa inyo sang paghidait sa tanan nga tion kag sa tanan nga bagay. Ang Ginoo manginyara sa inyo tanan."
                },
                "17": {
                    "verse_nr": "17",
                    "verse": "Ako, si Pablo, amo gid ang nagasulat sini nga mga pag-abiabi. Amo ini ang akon pirma sa tanan ko nga mga sulat. Amo ini ang panulat ko."
                },
                "18": {
                    "verse_nr": "18",
                    "verse": "Kabay nga ang pagpakamaayo sang aton Ginoong Jesu-Cristo manginyara sa inyo tanan."
                }
            }
        }
    }
}