{
    "version": "MBBHIL12",
    "book_name": "Hebrews",
    "book_nr": "58",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sang una nga panahon ang Dios naghambal sa aton mga katigulangan paagi sa mga propeta sa madamo nga mga beses kag sa nanarisari nga mga paagi."
                },
                "2": {
                    "verse_nr": "2",
                    "verse": "Pero sa sining ulihi nga mga inadlaw naghambal sia sa aton paagi sa iya Anak. Paagi sa iya gintuga sang Dios ang bug-os nga kalibutan, kag sia man ang ginpili sang Dios nga manginmanunubli sang tanan nga mga butang sa katapusan."
                },
                "3": {
                    "verse_nr": "3",
                    "verse": "Sia ang nagapakita kon daw ano ka makatilingala ang Dios, kag sia ang matuod nga laragway sang kinaugali sang Dios. Ginapadayon niya ang tanan nga butang sa sining kalibutan paagi sa iya gamhanan nga pulong. Sang mapatawad niya ang mga tawo sang ila mga sala, nagpungko sia sa tuo sang Dios nga Labing Gamhanan didto sa langit."
                },
                "4": {
                    "verse_nr": "4",
                    "verse": "Ang Anak nanginlabaw pa sang sa mga anghel, subong nga ang ngalan nga ginhatag sang Dios sa iya labaw pa sang sa ila mga ngalan."
                },
                "5": {
                    "verse_nr": "5",
                    "verse": "Kay ang Dios wala gid magsiling sa bisan isa sang iya mga anghel:\n\u201cIkaw ang akon Anak,\nkaron nga adlaw ako nangin-imo Amay.\u201d\nKag wala man sing anghel nga ginsingganan sang Dios:\n\u201cAko mangin-iya Amay,\nkag sia mangin-akon Anak.\u201d"
                },
                "6": {
                    "verse_nr": "6",
                    "verse": "Pero sang buot na ipadala sang Dios ang iya panganay nga Anak sa kalibutan, nagsiling sia:\n\u201cAng tanan nga mga anghel sang Dios dapat magsimba sa iya.\u201d"
                },
                "7": {
                    "verse_nr": "7",
                    "verse": "Amo ini ang ginsiling sang Dios nahanungod sa mga anghel:\n\u201cGinahimo sang Dios ang iya mga anghel subong sang mga hangin\nkag ginahimo niya ang iya mga alagad subong sang mga dabdab sang kalayo.\u201d"
                },
                "8": {
                    "verse_nr": "8",
                    "verse": "Pero ang Dios nagsiling nahanungod sa Anak:\n\u201cAng imo ginharian, O Dios, wala sing katapusan!\nNagagahom ka sing matarong sa imo ginharian."
                },
                "9": {
                    "verse_nr": "9",
                    "verse": "Ginahigugma mo ang katarungan kag ginadumtan ang kalautan\ngani nga ang Dios, ang imo Dios, nagpili sa imo\nkag naghatag sa imo sing kalipay sang kadungganan nga labaw pa\nsang sa ginhatag niya sa imo mga kaupdanan.\u201d"
                },
                "10": {
                    "verse_nr": "10",
                    "verse": "Nagsiling man sia:\n\u201cIkaw, O Ginoo, ang nagtuga sang duta sa ginsugoran\nkag ang imo mga kamot amo gid ang naghimo sang mga kalangitan."
                },
                "11": {
                    "verse_nr": "11",
                    "verse": "Sila tanan mawala, pero ikaw magapadayon,\nmagadaan sila subong sang mga bayu."
                },
                "12": {
                    "verse_nr": "12",
                    "verse": "Pagapiuron mo sila subong sang kunop,\nkag pagailisan sila subong sang mga bayu.\nPero ikaw amo man sa gihapon,\nkag wala sing katapusan ang imo kabuhi.\u201d"
                },
                "13": {
                    "verse_nr": "13",
                    "verse": "Ang Dios wala gid magsiling sa bisan isa sang iya mga anghel:\n\u201cPungko ka sa akon tuo,\ntubtob mahimo ko ang imo mga kaaway\nnga tulongtungan sang imo mga tiil.\u201d"
                },
                "14": {
                    "verse_nr": "14",
                    "verse": "Gani, ano gid bala ang mga anghel? Sila mga espiritu nga nagaalagad sa Dios, kag ginapadala niya sa pagbulig sa mga magabaton sang kaluwasan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gani dapat pa gid naton huptan sing malig-on ang mga kamatuoran nga aton nabatian, agod indi kita maanod."
                },
                "2": {
                    "verse_nr": "2",
                    "verse": "Ang mensahe nga ginhatag sang mga anghel sa aton mga katigulangan napamatud-an, kag ang tagsatagsa nga wala nagsunod ukon nagtuman sini, nagbaton sang silot nga bagay gid sa iya."
                },
                "3": {
                    "verse_nr": "3",
                    "verse": "Karon, paano bala ang aton pagpalagyo, kon wala naton ginasapak ining tama ka daku nga kaluwasan? Ang Ginoo mismo ang una nga nagpahibalo sini nga kaluwasan, kag ginpamatud-an ini sa aton sang mga nakabati sa iya."
                },
                "4": {
                    "verse_nr": "4",
                    "verse": "Kag ang Dios man nagdugang sang ila pagpanaksi paagi sa tanan nga sahi sang mga tanda, katingalahan nga mga buhat kag mga milagro. Ginpanagtag man niya ang mga hiyas sang Espiritu Santo suno sa iya kabubot-on."
                },
                "5": {
                    "verse_nr": "5",
                    "verse": "Ang Dios wala naghimo sang mga anghel nga manuggahom sang bag-o nga kalibutan nga iya pagatugahon\u2014ining kalibutan nga amo ang aton ginahambalan."
                },
                "6": {
                    "verse_nr": "6",
                    "verse": "Sa baylo, may bahin sang mga Kasulatan nga nagasiling:\n\u201cO Dios, ano bala ang tawo, nga dapat mo sia dumdomon?\nAng ahaw nga tawo nga dapat mo sia atipanon?"
                },
                "7": {
                    "verse_nr": "7",
                    "verse": "Sa malip-ot nga tion ginhimo mo sia nga kuboskubos lamang sang sa mga anghel,\nginkoronahan mo sia sing gahom kag kadungganan"
                },
                "8": {
                    "verse_nr": "8",
                    "verse": "kag ginpadumala mo sia\nsang tanan nga mga butang.\u201d\nGinasiling nga ang Dios naghimo sang tawo nga \u201cmanugdumala sang tanan nga mga butang,\u201d kag ini maathag nga nagalakip sang tanan nga mga butang. Ugaling karon, wala pa kita sing may nakita nga tawo nga nagadumala sang tanan nga mga butang."
                },
                "9": {
                    "verse_nr": "9",
                    "verse": "Pero karon makita naton si Jesus. Kay sa malip-ot nga tion ginhimo sia nga kuboskubos lamang sang sa mga anghel, agod nga paagi sa kaayo sang Dios dapat sia mapatay para sa tanan nga mga tawo. Karon makita naton sia nga nakoronahan sang gahom kag kadungganan tungod sang kamatayon nga iya gin-antos."
                },
                "10": {
                    "verse_nr": "10",
                    "verse": "Nagakabagay gid man nga ang Dios, nga nagatuga kag nagatipig sang tanan nga mga butang, dapat maghimpit kay Jesus paagi sa mga pag-antos, agod madala ang madamo nga mga anak sa pag-ambit sang iya kadungganan. Kay si Jesus amo ang nagapangulo sa ila padulong sa kaluwasan."
                },
                "11": {
                    "verse_nr": "11",
                    "verse": "Ginapaputli niya ang mga tawo sa ila mga sala, kag sia kag ang mga tawo nga ginpaputli may isa lamang ka Amay. Tungod sini si Jesus wala mahuya sa pagtawag sa ila nga iya mga utod."
                },
                "12": {
                    "verse_nr": "12",
                    "verse": "Nagasiling sia:\n\u201cO Dios, isugid ko sa akon mga sumolunod ang imo mga hinimuan,\ndayawon ko ikaw sa atubang sang bug-os nga katilingban.\u201d"
                },
                "13": {
                    "verse_nr": "13",
                    "verse": "Nagasiling man sia, \u201cMagasalig ako sa Dios.\u201d Kag nagasiling man sia, \u201cYari ako kaupod sa mga anak nga ginhatag sang Dios sa akon.\u201d"
                },
                "14": {
                    "verse_nr": "14",
                    "verse": "Tungod kay ang iya ginatawag nga mga anak, mga tawo nga may lawas kag dugo, si Jesus man nanginkaangay nila kag nagsuklob sang tawhanon nga kinaugali. Ginhimo niya ini agod nga paagi sa iya pagkamatay malaglag niya ang Yawa nga may gahom sang kamatayon"
                },
                "15": {
                    "verse_nr": "15",
                    "verse": "kag sa sini nga paagi mahilway niya ang mga nangin-ulipon sa bug-os nila nga kabuhi tungod sang ila kahadlok sa kamatayon."
                },
                "16": {
                    "verse_nr": "16",
                    "verse": "Kay maathag gid nga indi ang mga anghel ang iya ginabuligan, kundi ginabuligan niya ang mga kaliwat ni Abraham."
                },
                "17": {
                    "verse_nr": "17",
                    "verse": "Ini nagakahulogan nga dapat manginkaangay sia sang iya mga katawhan sa tanan nga bagay, agod sia mangin-ila matutom kag maluloy-on nga Pinakamataas nga Pari sa iya pag-alagad sa Dios, agod nga mapatawad ang mga sala sang mga tawo."
                },
                "18": {
                    "verse_nr": "18",
                    "verse": "Kag karon sarang sia makabulig sa mga ginasulay, tungod kay sia mismo ginsulay kag nag-antos."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Mga kautoran ko nga Cristohanon nga gintawag man sang Dios! Dumdoma ninyo si Jesus nga ginpadala sang Dios nga mangin-Pinakamataas nga Pari sa kaangtanan sang aton ginasiling nga aton ginatuohan."
                },
                "2": {
                    "verse_nr": "2",
                    "verse": "Matutom sia sa Dios, nga nagpili sa iya sa paghimo sini nga hilikuton, subong nga si Moises matutom man sa iya hilikuton sa bug-os nga katawhan sang Dios."
                },
                "3": {
                    "verse_nr": "3",
                    "verse": "Ang tawo nga nagatukod sang balay ginapasidunggan sing labi pa sang sa balay mismo. Sa amo man nga bagay, si Jesus takos sang labi pa nga kadungganan sang sa kay Moises."
                },
                "4": {
                    "verse_nr": "4",
                    "verse": "Matuod gid nga ang tagsa ka balay may nagpatindog nga tawo\u2014kag ang Dios amo ang naghimo sang tanan nga mga butang."
                },
                "5": {
                    "verse_nr": "5",
                    "verse": "Si Moises matutom nga alagad sa bug-os nga katawhan sang Dios, kag naghambal sia sang mga butang nga inugsiling sang Dios sa palaabuton."
                },
                "6": {
                    "verse_nr": "6",
                    "verse": "Pero si Cristo matutom nga Anak nga gintugyanan sang mga katawhan sang Dios. Kita amo ang iya mga katawhan, kon magpadayon kita nga may kaisog kag pagsalig sa aton ginalauman."
                },
                "7": {
                    "verse_nr": "7",
                    "verse": "Gani, subong nga nagasiling ang Espiritu Santo:\n\u201cKon inyo mabatian ang tingog sang Dios karon nga adlaw"
                },
                "8": {
                    "verse_nr": "8",
                    "verse": "indi ninyo pagpatig-aha ang inyo mga tagipusoon subong sang inyo mga katigulangan sang ila pagbato sa Dios,\nsubong sadtong adlaw sang ila sia gintilawan didto sa desierto."
                },
                "9": {
                    "verse_nr": "9",
                    "verse": "Didto ginsulay kag gintilawan nila ako siling sang Dios,\nbisan nakita na nila ang binuhatan ko sa sulod sang kwarenta ka tuig."
                },
                "10": {
                    "verse_nr": "10",
                    "verse": "Tungod sini, naakig ako sa sadtong mga tawo, kag nagsiling ako,\n\u2018Malinapason sila sa gihapon,\nkag indi gid sila magtuman sang akon mga sugo.\u2019"
                },
                "11": {
                    "verse_nr": "11",
                    "verse": "Naakig ako kag nagpanumpa:\n\u2018Indi gid sila makasulod sa akon lugar nga palahuwayan!\u2019\u201d"
                },
                "12": {
                    "verse_nr": "12",
                    "verse": "Mga kautoran, mag-andam kamo nga wala sing isa sa inyo nga may malaut kag indi matinuohon nga tagipusoon sa bagay nga magapahilayo sia sa Dios nga buhi."
                },
                "13": {
                    "verse_nr": "13",
                    "verse": "Sa baylo, maglinaygayay kamo adlaw-adlaw, samtang ang ginatawag sa kasulatan nga \u201cKaron nga Adlaw\u201d napatuhoy sa aton, agod nga wala sing isa sa inyo nga mapatalang sang sala kag manginmatig-a sing tagipusoon."
                },
                "14": {
                    "verse_nr": "14",
                    "verse": "Kay kita tanan nagapakig-ambit upod kay Cristo, kon ginahuptan ta sing malig-on tubtob sa katapusan ang pagsalig nga nangin-aton sa ginsugoran."
                },
                "15": {
                    "verse_nr": "15",
                    "verse": "Amo ini ang ginasiling sang kasulatan:\n\u201cKon inyo mabatian ang tingog sang Dios karon nga adlaw,\nindi ninyo pagpatig-aha ang inyo mga tagipusoon subong sang pagpatig-a sang inyo mga katigulangan\nsang ila pagbato sa Dios.\u201d"
                },
                "16": {
                    "verse_nr": "16",
                    "verse": "Sin-o bala ang mga tawo nga nakabati sang tingog sang Dios kag nagbato sa iya? Sila tanan nga ginpangulohan ni Moises sa paggwa sa Ehipto."
                },
                "17": {
                    "verse_nr": "17",
                    "verse": "Sin-o bala ang naakigan sang Dios sa sulod sang kwarenta ka tuig? Ang mga tawo nga nagpakasala kag nagkalamatay didto sa desierto."
                },
                "18": {
                    "verse_nr": "18",
                    "verse": "Sang nagpanumpa ang Dios nga nagasiling, \u201cIndi sila makasulod sa akon lugar nga palahuwayan\u201d\u2014sin-o bala ang iya ginatumod? Ang mga tawo nga nagbato sa iya."
                },
                "19": {
                    "verse_nr": "19",
                    "verse": "Gani aton nakita nga wala sila makasulod sa lugar sang palahuwayan tungod kay wala sila magtuo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Karon, ang Dios nagsaad sa aton nga makasulod kita sa iya lugar nga palahuwayan. Gani maghalong kita, agod nga wala sing isa sa inyo nga masapwan nga indi makasulod sa sinang lugar nga palahuwayan."
                },
                "2": {
                    "verse_nr": "2",
                    "verse": "Kay kita nakabati sang Maayong Balita, subong man sa ila. Nabatian nila ang mensahe, pero wala nila ini mapusli, tungod kay sang pagkabati nila sini wala nila ini ginbaton nga may pagtuo."
                },
                "3": {
                    "verse_nr": "3",
                    "verse": "Gani kita nga nagatuo magasulod gid sa lugar nga palahuwayan nga ginsaad sang Dios, subong sang iya ginsiling:\n\u201cNaakig ako kag nagpanumpa:\n\u2018Indi gid sila makasulod sa akon lugar nga palahuwayan!\u2019\u201d\nGinsiling ini sang Dios bisan nga natapos na ang iya bulohaton halin sang pagtuga niya sang kalibutan."
                },
                "4": {
                    "verse_nr": "4",
                    "verse": "Kay ginsiling ini sa iban nga bahin sang mga Kasulatan nahanungod sang ikapito nga adlaw: \u201cAng Dios nagpahuway sa tanan niya nga mga bulohaton sa ikapito nga adlaw.\u201d"
                },
                "5": {
                    "verse_nr": "5",
                    "verse": "Amo man gihapon ini nga butang ang ginahambalan: \u201cIndi gid sila makasulod sa akon lugar nga palahuwayan.\u201d"
                },
                "6": {
                    "verse_nr": "6",
                    "verse": "Yadtong una nga mga nakabati sang Maayong Balita wala makasulod sa sinang lugar nga palahuwayan tungod kay wala sila magtuo, gani may iban nga ginpahanugotan sa pag-agom sini."
                },
                "7": {
                    "verse_nr": "7",
                    "verse": "Ginapamatud-an ini sang pagtalana sang Dios sang isa pa ka adlaw nga ginatawag \u201cKaron nga Adlaw.\u201d Ginhambal niya ini sang makaligad ang madamo nga mga tinuig paagi kay David, suno sa kasulatan nga ginsambit na:\n\u201cKon inyo mabatian ang tingog sang Dios karon nga adlaw,\nindi ninyo pagpatig-aha ang inyo mga tagipusoon.\u201d"
                },
                "8": {
                    "verse_nr": "8",
                    "verse": "Kay kon si Josue nakahatag sa mga tawo sing kapahuwayan nga ginsaad sang Dios, wala na kuntani maghambal ang Dios sang ulihi nahanungod sang isa pa ka adlaw sang pagpahuway."
                },
                "9": {
                    "verse_nr": "9",
                    "verse": "Kon amo, may nabilin pa nga kapahuwayan para sa mga tawo sang Dios subong sang pagpahuway sang Dios sa ikapito nga adlaw."
                },
                "10": {
                    "verse_nr": "10",
                    "verse": "Kay ang bisan sin-o nga nagasulod sa lugar nga palahuwayan magapahuway gikan sa iya kaugalingon nga mga hilikuton, subong nga ang Dios nagpahuway gikan sa iya mga hilikuton."
                },
                "11": {
                    "verse_nr": "11",
                    "verse": "Gani tinguhaon gid naton nga makasulod kita sa lugar nga palahuwayan, agod wala sang bisan sin-o sa aton nga mapaslawan subong sa ila nga mga malalison."
                },
                "12": {
                    "verse_nr": "12",
                    "verse": "Kay ang pulong sang Dios buhi kag gamhanan, kag mas matalom pa sang sa espada nga duha sing sulab. Nagadulot ini tubtob sa gin-utlan sang kalag kag espiritu, kag sa ginakitaan sang mga lutalutahan kag utok sa tul-an. Ini nagatungkad sang mga panghunahuna kag mga handom sang tagipusoon sang mga tawo."
                },
                "13": {
                    "verse_nr": "13",
                    "verse": "Wala gid sing bisan ano nga sarang matago sa Dios. Ang tanan nga mga butang hayag kag bukas sa iya panulok, kag sa iya kita tanan magahatag sing husay nahanungod sang aton kaugalingon."
                },
                "14": {
                    "verse_nr": "14",
                    "verse": "Gani magmalig-on kita sa aton ginatuad nga pagtuo. Kay kita may bantog kag Pinakamataas nga Pari nga amo si Jesus, ang Anak sang Dios nga nagsulod sa kalangitan."
                },
                "15": {
                    "verse_nr": "15",
                    "verse": "Ang aton Pinakamataas nga Pari nagabatyag man sang aton mga kaluyahon, kay sia man ginsulay sa tanan nga bagay kaangay sa aton, pero wala sia magpakasala."
                },
                "16": {
                    "verse_nr": "16",
                    "verse": "Gani indi kita magpang-alang-alang sa pagpalapit sa trono sang Dios, sa diin yara ang gugma. Didto magabaton kita sing kaluoy kag kaayo nga makabulig sa aton sa tion nga ginakinahanglan naton ini."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Ang tagsa ka pinakamataas nga pari ginapili halin sa mga tawo nga iya tribo sa pag-alagad sa Dios tungod sa ila, sa paghalad sing mga dulot kag mga halad tungod sang mga sala."
                },
                "2": {
                    "verse_nr": "2",
                    "verse": "Tungod kay sia mismo maluya sa madamo nga mga bagay, sarang sia makapasensya sa mga wala makahibalo kag sa mga nagasayop."
                },
                "3": {
                    "verse_nr": "3",
                    "verse": "Kag tungod kay sia mismo maluya man, dapat sia magdulot sing mga halad indi lamang para sa mga sala sang mga tawo, kundi para man sa iya kaugalingon nga mga sala."
                },
                "4": {
                    "verse_nr": "4",
                    "verse": "Wala sing tawo nga nagapili sang kadungganan sang pagka-Pinakamataas nga pari para sa iya kaugalingon. Ang tawo manginpinakamataas nga pari paagi lamang sa pagtawag sang Dios, subong sang pagtawag kay Aaron."
                },
                "5": {
                    "verse_nr": "5",
                    "verse": "Sa amo man nga bagay, si Cristo wala magkuha sang kadungganan sang pagka-Pinakamataas nga pari para sa iya kaugalingon. Sa baylo, ang Dios nagsiling sa iya:\n\u201cIkaw ang akon Anak,\nkaron nga adlaw ako nangin-imo Amay.\u201d"
                },
                "6": {
                    "verse_nr": "6",
                    "verse": "Sa isa pa gid ka bahin nagsiling man ang Dios:\n\u201cManginwalay katapusan ang imo pagkapari,\nsa linya sang pagkapari ni Melquisedec.\u201d"
                },
                "7": {
                    "verse_nr": "7",
                    "verse": "Sang si Jesus nagakabuhi pa diri sa duta, nagpangamuyo sia kag nag-ampo sa mabaskog nga tingog nga nagahilibion sa Dios nga sarang makaluwas sa iya sa kamatayon. Ginpamatian sia sang Dios, tungod kay mapainuboson sia kag mainampuon."
                },
                "8": {
                    "verse_nr": "8",
                    "verse": "Pero bisan Anak sia sang Dios, nagtuon sia sa pagkamatinumanon paagi sa iya mga pag-antos."
                },
                "9": {
                    "verse_nr": "9",
                    "verse": "Sang nahimpit na sia, gingikanan sia sang walay katapusan nga kaluwasan para sa tanan nga nagatuman sa iya"
                },
                "10": {
                    "verse_nr": "10",
                    "verse": "kag ang Dios naghimo sa iya nga pinakamataas nga pari, sa linya sang pagkapari ni Melquisedec."
                },
                "11": {
                    "verse_nr": "11",
                    "verse": "May madamo kita nga inugsiling nahanungod sini nga butang, ugaling mabudlay ang pagpaathag sini sa inyo, tungod kay kadugay sa inyo makahangop."
                },
                "12": {
                    "verse_nr": "12",
                    "verse": "Kuntani karon mga manunodlo na kamo, pero sa gihapon nagakinahanglan pa kamo sang isa nga magatudlo sa inyo sang nahauna nga mga pagtulon-an sang pulong sang Dios. Sa baylo nga magkaon na kamo kuntani sang matig-a nga kalan-on, gatas pa sa gihapon ang bagay sa inyo."
                },
                "13": {
                    "verse_nr": "13",
                    "verse": "Ang bisan sin-o nga dapat mag-inom sing gatas lamang amo ang bata nga indi pa makahibalo kon ano ang kinatuhay sang matarong kag sang sayop."
                },
                "14": {
                    "verse_nr": "14",
                    "verse": "Sa pihak nga bahin, ang matig-a nga kalan-on para sa mga hamtong na, nga nahanas kag makasarang sa paghibalo kon ano ang kinatuhay sang maayo kag sang malain."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Gani magpadayon kita sa hamtong nga pagtulon-an, kag bayaan na naton ang nahauna nga mga pagtulon-an nahanungod kay Cristo. Indi na kinahanglan ipasad pa naton liwat ang mga pagtulon-an nahanungod sang aton pagbiya sa walay pulos nga mga buhat kag sang pagtuo sa Dios"
                },
                "2": {
                    "verse_nr": "2",
                    "verse": "sang pagtudlo nahanungod sa pagbautiso kag sang pagtungtong sang mga kamot sa mga tumoluo; pagbanhaw sang mga minatay kag sang paghukom nga dayon."
                },
                "3": {
                    "verse_nr": "3",
                    "verse": "Magpadayon kita! Amo ini ang aton himuon, kon ipahanugot sang Dios."
                },
                "4": {
                    "verse_nr": "4",
                    "verse": "Kay ano ang pagpabalik sadtong mga nagbiliya sa ila pagtuo agod maghinulsol sila liwat? Yara sila anay sa kapawa sang Dios. Nakatilaw na sila sang dulot nga langitnon, kag nakaambit na sila sang Espiritu Santo."
                },
                "5": {
                    "verse_nr": "5",
                    "verse": "Ila na natilawan nga ang pulong sang Dios maayo, kag nabatyagan na nila ang mga gahom sang palaabuton nga panag-on."
                },
                "6": {
                    "verse_nr": "6",
                    "verse": "Kag sa tapos sini tanan, nagbiya pa sila sa ila pagtuo! Indi gid mahimo nga mapabalik pa sila liwat sa paghinulsol, tungod kay ila ginalansang liwat sa krus ang Anak sang Dios, kag ginapakahuy-an nila sia sa mga tawo."
                },
                "7": {
                    "verse_nr": "7",
                    "verse": "Ginabendisyunan sang Dios ang duta nga nagasuyop sang ulan nga masunson nagatupa sa sini kag nagapatubo sang tanom nga mapuslan sang mga tawo nga para sa ila ginpatubo ini."
                },
                "8": {
                    "verse_nr": "8",
                    "verse": "Pero kon nagapatubo ini sing mga talungon kag mga sapinit wala ini sing pulos. May katalagman ini nga pakamalauton sang Dios, kag pagalaglagon paagi sa kalayo."
                },
                "9": {
                    "verse_nr": "9",
                    "verse": "Mga hinigugma, bisan nagahambal kami sing subong sini, may pagsalig gid kami nahanungod sa inyo. Kahibalo kami nga may labi pa kamo nga mga kaayuhan tungod sang inyo kaluwasan."
                },
                "10": {
                    "verse_nr": "10",
                    "verse": "Ang Dios matarong, kag indi niya pagkalimtan ang inyo mga binuhatan, ukon ang inyo gugma sa iya nga ginpakita ninyo paagi sa inyo na nabulig kag sa inyo padayon gihapon nga pagbulig sa kasubong ninyo nga mga Cristohanon."
                },
                "11": {
                    "verse_nr": "11",
                    "verse": "Daku gid ang amon handom nga magmasidla ang tagsatagsa sa inyo tubtob sa katapusan, agod matuman ang mga butang nga inyo ginalauman."
                },
                "12": {
                    "verse_nr": "12",
                    "verse": "Indi kami luyag nga magtinamad kamo, kundi nga manginsubong kamo sadtong mga nagatuo kag mapinasensyahon, agod mabaton ninyo ang ginsaad sang Dios."
                },
                "13": {
                    "verse_nr": "13",
                    "verse": "Sang pagsaad sang Dios kay Abraham, nagpanumpa sia nga iya gid tumanon ang iya ginsaad. Tungod kay wala na sing may mas gamhanan pa sang sa iya, naghimo sia sang panaad sa iya kaugalingon nga ngalan."
                },
                "14": {
                    "verse_nr": "14",
                    "verse": "Nagsiling sia, \u201cGinasaad ko sa imo nga ako magabendisyon sa imo kag magahatag sa imo sing madamo nga mga kaliwat.\u201d"
                },
                "15": {
                    "verse_nr": "15",
                    "verse": "Naghulat si Abraham sing mapinasensyahon, gani nabaton niya ang ginsaad sang Dios."
                },
                "16": {
                    "verse_nr": "16",
                    "verse": "Kon ang isa ka tawo magsumpa, nagapanumpa sia sa ngalan sang isa nga mas gamhanan pa sang sa iya, kag ang sumpa nagapauntat sang mga pagsinuay sa tunga sang mga tawo."
                },
                "17": {
                    "verse_nr": "17",
                    "verse": "Ang Dios luyag magpaathag sa mga magabaton sang iya ginsaad nga indi gid magbalhin ang iya mga tinutuyo. Gani nagpanumpa sia sa paghimo sang iya pagsaad."
                },
                "18": {
                    "verse_nr": "18",
                    "verse": "Gani, may duha ka mga butang nga indi gid magbalhin, kag nahanungod sini ang Dios indi makabutig. Gani kita nga nakadangop sa iya ginapaisog pa gid nga magmalig-on sa paglaom nga ginbutang sa aton atubang."
                },
                "19": {
                    "verse_nr": "19",
                    "verse": "Ini nga paglaom subong sang angkla sang aton kabuhi. Malig-on ini kag indi mahulag, kag nagasulod sa kurtina sang langitnon nga templo kag nagalambot sa nasulod nga santuaryo."
                },
                "20": {
                    "verse_nr": "20",
                    "verse": "Si Jesus nag-una sa pagsulod didto tungod sa aton. Sia nanginpinakamataas nga pari sa walay katapusan, suno sa linya sang pagkapari ni Melquisedec."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ini si Melquisedec amo ang hari sang Salem kag pari sang Dios nga Labing Mataas. Sang nagapauli na si Abraham halin sa pakig-awayan sa diin ginpamatay niya ang apat ka mga hari, si Melquisedec nagsugata sa iya kag nagbendisyon sa iya."
                },
                "2": {
                    "verse_nr": "2",
                    "verse": "Ginhatag ni Abraham kay Melquisedec ang ikapulo nga bahin sang tanan nga pagkabutang nga iya naagaw. (Ang nahauna nga kahulogan sang ngalan ni Melquisedec amo ang \u201cHari sang Katarungan.\u201d Kag tungod kay hari sia sang Salem, ang iya ngalan nagakahulogan man nga \u201cHari sang Paghidait.\u201d)"
                },
                "3": {
                    "verse_nr": "3",
                    "verse": "Wala sing may nasulat nahanungod sa iya amay ukon iloy, ukon sang iya mga katigulangan. Wala man sing may nasulat nahanungod sang iya pagkatawo ukon kamatayon. Kaangay sia sang Anak sang Dios, kag nagapadayon sia nga pari sa walay katapusan."
                },
                "4": {
                    "verse_nr": "4",
                    "verse": "Gani makita ninyo kon daw ano sia kagamhanan. Si Abraham nga isa sang bantog naton nga mga katigulangan naghatag sa iya sang ikapulo nga bahin sang tanan nga iya naagaw sa inaway."
                },
                "5": {
                    "verse_nr": "5",
                    "verse": "Kag yadtong mga kaliwat ni Levi nga mga pari ginsugo sang Kasugoan sa pagkuha sang ikapulo halin sa mga tawo sang Israel. Kon sayuron nga kuhaon nila ini halin sa ila kaugalingon nga mga kasimanwa, bisan pa nga mga kaliwat man sila ni Abraham."
                },
                "6": {
                    "verse_nr": "6",
                    "verse": "Si Melquisedec wala maggikan kay Levi, pero nagbaton sia sang ikapulo halin kay Abraham kag ginbendisyunan niya sia nga nakabaton sang mga saad sang Dios."
                },
                "7": {
                    "verse_nr": "7",
                    "verse": "Wala sing duhaduha nga ang nagabendisyon labaw pa sang sa ginabendisyunan."
                },
                "8": {
                    "verse_nr": "8",
                    "verse": "Sa bahin sang mga pari, ang ikapulo ginakuha sang mga tawo nga mamalatyon, pero ang sa kay Melquisedec iya, ang ikapulo ginkuha sang isa nga nagakabuhi sa gihapon, suno sa ginasiling sang kasulatan."
                },
                "9": {
                    "verse_nr": "9",
                    "verse": "Kag sarang pa gani masiling nga sang pagbayad ni Abraham sang ikapulo, si Levi nga ang iya mga kaliwat nagakuha sang ikapulo nagbayad man sang ikapulo."
                },
                "10": {
                    "verse_nr": "10",
                    "verse": "Kay bisan nga si Levi wala pa matawo, pero kon hambalon gid man yara na sia sa lawas ni Abraham nga isa sang iya mga katigulangan, sang masugata sia ni Melquisedec."
                },
                "11": {
                    "verse_nr": "11",
                    "verse": "Tungod sang pagkapari nga Levinhon, ang Kasugoan ginhatag sa mga tawo sang Israel. Karon, kon himpit na ang mga bulohaton sang Levinhon nga mga pari, wala na kuntani sing kinahanglan sang isa pa ka pari suno sa linya sang pagkapari ni Melquisedec, kag indi suno sa linya sang pagkapari ni Aaron."
                },
                "12": {
                    "verse_nr": "12",
                    "verse": "Kay kon ang pagkapari gin-ilisan, kinahanglan ilisan man ang kasugoan."
                },
                "13": {
                    "verse_nr": "13",
                    "verse": "Kag ang aton Ginoo, nga tungod sa iya ginhambal ini nga mga butang, nagikan sa tuhay nga tribo, kag wala gid bisan isa nga katapo sang iya tribo nga nakaalagad sa altar subong pari."
                },
                "14": {
                    "verse_nr": "14",
                    "verse": "Nahibal-an gid nga ang aton Ginoo natawo sa tribo ni Juda, kag si Moises wala gid nagsambit sini nga tribo sang paghambal niya nahanungod sang mga pari."
                },
                "15": {
                    "verse_nr": "15",
                    "verse": "Nagaathag pa gid ini nga butang, kay nagpakita ang isa ka pari nga kaangay ni Melquisedec."
                },
                "16": {
                    "verse_nr": "16",
                    "verse": "Wala sia ginhimo nga pari tungod sang tawhanon nga mga kasugoan kag mga pagsulondan, kundi tungod sang gahom sang kabuhi nga wala sing katapusan."
                },
                "17": {
                    "verse_nr": "17",
                    "verse": "Kay ang kasulatan nagasiling, \u201cManginpari ikaw nga wala sing katapusan, suno sa linya sang pagkapari ni Melquisedec.\u201d"
                },
                "18": {
                    "verse_nr": "18",
                    "verse": "Gani ang daan nga kasugoan gindula, tungod kay mapigaw ini kag wala sing pulos."
                },
                "19": {
                    "verse_nr": "19",
                    "verse": "Kay ang Kasugoan ni Moises indi makahimpit sang bisan ano nga butang. Kag karon may ginhatag nga labi pa kaayo nga paglaom, nga paagi sini makapalapit kita sa Dios."
                },
                "20": {
                    "verse_nr": "20",
                    "verse": "Dugang pa sini, yara man ang panumpa sang Dios. Wala sing panumpa nga kaangay sini sang ginpili yadtong iban nga mga pari."
                },
                "21": {
                    "verse_nr": "21",
                    "verse": "Pero si Jesus nanginpari paagi sa isa ka panumpa, sang pagsiling sang Dios sa iya:\n\u201cAng Ginoo nagsumpa,\nkag indi magbaylo sang iya hunahuna:\n\u2018Manginpari ikaw sa walay katapusan.\u2019\u201d"
                },
                "22": {
                    "verse_nr": "22",
                    "verse": "Gani ini nga kinatuhay nagahimo man kay Jesus nga kalig-unan sang labi pa kaayo nga kasugtanan."
                },
                "23": {
                    "verse_nr": "23",
                    "verse": "May isa pa ka kinatuhay: yadtong iban nga mga pari madamo, tungod kay nagkalamatay sila kag indi makapadayon sang ila mga bulohaton."
                },
                "24": {
                    "verse_nr": "24",
                    "verse": "Pero si Jesus nagakabuhi sa walay katapusan, kag ang iya bulohaton subong pari wala ginasaylo sa iban."
                },
                "25": {
                    "verse_nr": "25",
                    "verse": "Gani makasarang sia sa pagluwas, karon kag sa gihapon, sang mga nagapalapit sa Dios paagi sa iya, tungod kay nagakabuhi sia sa gihapon sa pagpakitluoy sa Dios tungod sa ila."
                },
                "26": {
                    "verse_nr": "26",
                    "verse": "Gani si Jesus amo ang Pinakamataas nga Pari nga nagabulig sa aton mga pagkinahanglan. Balaan sia, wala sing sayop ukon sala sa iya, ginpain sia sa mga makasasala kag ginbayaw sia sang Dios sa mga langit."
                },
                "27": {
                    "verse_nr": "27",
                    "verse": "Indi sia kaangay sang iban nga pinakamataas nga mga pari, kay indi sia kinahanglan magdulot sing mga halad adlaw-adlaw, nahauna para sa iya mga sala, kag dason para sa mga sala sang mga tawo. Nagdulot sia sang isa ka halad, sing makaisa gid lang, sang paghalad niya sang iya kaugalingon."
                },
                "28": {
                    "verse_nr": "28",
                    "verse": "Ang Kasugoan ni Moises nagapili sang mga tawo nga may mga kaluyahon nga manginpinakamataas nga mga pari, pero ang saad sang Dios nga may panumpa nga nag-abot sing ulihi lang sang sa Kasugoan, nagpili sang Anak nga nahimpit sa walay katapusan."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Amo ini ang buot silingon sang amon ginahambal: may Pinakamataas nga Pari kita nga nagapungko sa tuo sang trono sang Dios sa langit."
                },
                "2": {
                    "verse_nr": "2",
                    "verse": "Nagaalagad sia subong pinakamataas nga pari sa Labing Balaan nga Duog nga amo ang matuod nga tolda nga ginpatindog sang Ginoo, kag indi sang tawo."
                },
                "3": {
                    "verse_nr": "3",
                    "verse": "Ang tagsa ka pinakamataas nga pari ginapili sa paghalad sa Dios sing mga dulot kag mga halad nga sapat. Gani ang aton Pinakamataas nga Pari dapat nga may ihalad man."
                },
                "4": {
                    "verse_nr": "4",
                    "verse": "Kon yari sia sa duta, kuntani indi gid sia manginpari, bangod kay may mga pari na nga nagahalad sang mga dulot suno sa Kasugoan sang mga Judio."
                },
                "5": {
                    "verse_nr": "5",
                    "verse": "Ang bulohaton nila subong mga pari larawan kag landong gid lamang sang yara sa langit. Kaangay man ini sang iya ni Moises. Sang manugpatindog na sia sang Balaan nga Tolda, ang Dios nagsiling sa iya, \u201cPat-ura nga mahimo mo ang tanan suno gid sa sulondan nga ginpakita sa imo didto sa bukid.\u201d"
                },
                "6": {
                    "verse_nr": "6",
                    "verse": "Pero karon, si Jesus gintugyanan sang bulohaton sang pagkapari nga labaw pa sang sa ila, subong nga ang kasugtanan nga iya ginpatigayon sa tunga sang Dios kag sang iya mga tawo labi pa kaayo, tungod kay napasad ini sa mga saad sang labi pa kaayo nga mga butang."
                },
                "7": {
                    "verse_nr": "7",
                    "verse": "Kon wala sing kakulangan ang nahauna nga kasugtanan, wala na kuntani sing kinahanglan sang ikaduha."
                },
                "8": {
                    "verse_nr": "8",
                    "verse": "Pero ang Dios may nakita nga kakulangan sa iya katawhan sang iya pagsiling:\n\u201cMagaabot ang mga inadlaw, siling sang Ginoo,\nnga ako magahimo sing bag-o nga kasugtanan sa mga tawo sang Israel, kag sa mga tawo sang Juda."
                },
                "9": {
                    "verse_nr": "9",
                    "verse": "Ini nga kasugtanan indi manginkaangay sang ginhimo ko sa ila mga katigulangan sadtong adlaw\nnga gintuytoyan ko sila sa paggwa sa duta sang Ehipto.\nIndi sila matutom sa kasugtanan nga ginhimo ko sa ila,\ngani wala ako magsapak sa ila."
                },
                "10": {
                    "verse_nr": "10",
                    "verse": "Karon, amo ini ang kasugtanan nga akon himuon sa mga tawo sang Israel\nsa palaabuton nga mga inadlaw, siling sang Ginoo:\nItanom ko sa ila panghunahuna ang akon mga kasugoan,\nkag akon ini isulat sa ila mga tagipusoon.\nAko mangin-ila Dios,\nkag sila mangin-akon mga katawhan."
                },
                "11": {
                    "verse_nr": "11",
                    "verse": "Wala sing isa sa ila nga kinahanglan magtudlo sang iya kasimanwa, ukon magsiling sa iya mga kadugo,\n\u2018Kilalaha ang Ginoo.\u2019\nKay sila tanan magakilala sa akon,\nhalin sa labing kubos tubtob sa labing daku."
                },
                "12": {
                    "verse_nr": "12",
                    "verse": "Pagapatawaron ko sila sa ila mga paglapas,\nkag indi ko na pagdumdomon ang ila mga kasal-anan.\u201d"
                },
                "13": {
                    "verse_nr": "13",
                    "verse": "Sa iya paghambal nahanungod sa bag-ong kasugtanan, ginpakadaan sang Dios ang nahauna. Karon ang bisan ano nga nagadaan kag nagakadunot madali madula."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Ang nahauna nga kasugtanan may mga pagsulondan sa pagsimba kag may lugar man nga ginasimbahan nga ginhimo sang tawo."
                },
                "2": {
                    "verse_nr": "2",
                    "verse": "May ginpatindog nga isa ka tolda, ang nagwa nga bahin ginatawag ang Balaan nga Duog. Yara dira ang kandelirohan kag ang lamisa, sa diin yara ang tinapay nga nahalad sa Dios."
                },
                "3": {
                    "verse_nr": "3",
                    "verse": "Sa likod sang ikaduha nga kurtina yara ang tolda nga ginatawag ang Labing Balaan nga Duog."
                },
                "4": {
                    "verse_nr": "4",
                    "verse": "Yara dira ang bulawan nga altar nga ginasunogan sang insyenso, kag ang Kaban sang Kasugtanan nga nahaklapan sang bulawan. Sa sulod sang kaban yara ang tibod nga bulawan nga nasudlan sang mana, ang sungkod ni Aaron nga nagpanalingsing kag ang duha ka mga lapida nga bato nga nasulatan sang mga sugo."
                },
                "5": {
                    "verse_nr": "5",
                    "verse": "Sa ibabaw sang Kaban may mga kerubin nga tanda sang Presensya sang Dios. Ang ila mga pakpak nahumlad sa ibabaw sang lugar sa diin ang mga sala ginapatawad. Pero karon indi pa ini ang tion sa pagpaathag sing maid-id sang tanan nga mga butang."
                },
                "6": {
                    "verse_nr": "6",
                    "verse": "Amo ini ang pagpasunod sang mga bulohaton: ang mga pari nagasulod sa nagwa nga bahin sang tolda adlaw-adlaw sa pagtuman sang ila mga katungdanan."
                },
                "7": {
                    "verse_nr": "7",
                    "verse": "Pero ang pinakamataas nga pari amo lamang ang nagasulod sa nasulod nga bahin sang tolda sing makaisa gid lang sa isa ka tuig. Nagadala sia sing dugo nga iya ginahalad sa Dios para sa iya kaugalingon nga mga sala kag para sa mga sala nga nahimo sang mga tawo nga wala nila mahibaloi."
                },
                "8": {
                    "verse_nr": "8",
                    "verse": "Paagi sini tanan ginatudlo sing maathag sang Espiritu Santo nga ang alagyan pakadto sa Labing Balaan nga Duog wala pa maabrihi samtang nagatindog pa ang nagwa nga bahin sang tolda."
                },
                "9": {
                    "verse_nr": "9",
                    "verse": "Ini amo ang simbulo sang aton panahon karon. Ini nagakahulogan nga ang mga dulot kag ang mga sapat nga ginahalad sa Dios indi makahimpit sang tagipusoon sang manugsimba."
                },
                "10": {
                    "verse_nr": "10",
                    "verse": "Ini sila may kaangtanan lamang sa kalan-on, ilimnon, kag sarisari nga mga seremonya sang pagpaninlo. Ini tanan mga pagsulondan nga lawasnon nga ginapatuman lamang tubtob sa tion nga bag-uhon sang Dios ang tanan nga mga butang."
                },
                "11": {
                    "verse_nr": "11",
                    "verse": "Pero si Cristo nag-abot subong Pinakamataas nga Pari sang maayo nga mga butang nga yari na. Ang tolda diin sia nagaalagad labi pa ka daku kag labi pa ka himpit. Indi mga tawo ang naghimo sini, kon sayuron, indi ini bahin sang gintuga sa kalibutan."
                },
                "12": {
                    "verse_nr": "12",
                    "verse": "Sang pagsulod ni Jesus sa tolda, nagsulod sia sing makaisa gid lang sa Labing Balaan nga Duog, indi sa paghalad sa Dios sang dugo sang mga kanding kag tinday nga mga baka, kundi, sang iya kaugalingon nga dugo kag natigayon niya ang wala sing katapusan nga kaluwasan para sa aton."
                },
                "13": {
                    "verse_nr": "13",
                    "verse": "Ang dugo sang mga kanding kag toro nga mga baka, kag ang abo sang sinunog nga tinday nga baka nga babayi ginawisik sa mga tawo nga nadagtaan, kag ini nagatinlo sa ila dagta nga lawasnon."
                },
                "14": {
                    "verse_nr": "14",
                    "verse": "Tungod kay matuod ini, daw ano pa gid ang nahimo sang dugo ni Cristo! Paagi sa Espiritu nga wala sing katapusan ginhalad niya ang iya kaugalingon subong himpit nga halad sa Dios. Ang iya dugo magatinlo sang aton mga konsensya sa wala sing pulos nga mga buhat, agod nga makaalagad kita sa Dios nga buhi."
                },
                "15": {
                    "verse_nr": "15",
                    "verse": "Sa sini nga kabangdanan si Cristo amo ang manugpatigayon sang bag-o nga kasugtanan, agod nga ang mga gintawag sang Dios makabaton sang walay katapusan nga mga pagpakamaayo nga ginsaad sang Dios. Sarang ini mahimo tungod kay may kamatayon nga nagahilway sa mga tawo sa mga sala nga ila nahimo, samtang yara sila sa idalom sang nahauna nga kasugtanan."
                },
                "16": {
                    "verse_nr": "16",
                    "verse": "Kon may yara nga testamento, kinahanglan mapamatud-an nga ang tawo nga naghimo sini patay na."
                },
                "17": {
                    "verse_nr": "17",
                    "verse": "Kay ang testamento wala sing epekto kon ang tawo nga naghimo sini buhi pa. Epektibo lamang ini kon ang naghimo sang testamento patay na."
                },
                "18": {
                    "verse_nr": "18",
                    "verse": "Amo gani nga bisan ang nahauna nga kasugtanan mangin-epektibo lamang paagi sa dugo."
                },
                "19": {
                    "verse_nr": "19",
                    "verse": "Nahauna, ginsugid ni Moises sa mga tawo ang tanan nga mga sugo, suno sa nasulat sa Kasugoan. Iya dayon ginkuha ang dugo sang toro nga mga baka kag dugo sang mga kanding nga nasimbugan sing tubig, kag ginwisikan niya sing dugo ang libro sang Kasugoan kag ang tanan nga mga tawo paagi sa sanga sang tanom nga isopo nga nahigtan sang delana nga pula."
                },
                "20": {
                    "verse_nr": "20",
                    "verse": "Nagsiling sia, \u201cAmo ini ang dugo nga nagaselyo sang kasugtanan nga ginsugo sang Dios nga inyo tumanon.\u201d"
                },
                "21": {
                    "verse_nr": "21",
                    "verse": "Sa amo man nga paagi, ginwisikan ni Moises sang dugo ang Balaan nga Tolda kag ang tanan nga mga butang nga ginagamit sa pagsimba."
                },
                "22": {
                    "verse_nr": "22",
                    "verse": "Matuod gid, suno sa Kasugoan, halos tanan nga mga butang ginatinluan paagi sa dugo, kag ang mga sala mapatawad lamang kon may dugo nga ginapaagay."
                },
                "23": {
                    "verse_nr": "23",
                    "verse": "Ini nga mga butang, nga mga kopya lamang sang mga butang nga langitnon, kinahanglan matinluan sa sini nga paagi. Pero ang mga butang nga langitnon iya nagakinahanglan sing mas maayo pa nga mga halad."
                },
                "24": {
                    "verse_nr": "24",
                    "verse": "Kay si Cristo wala magkadto sa isa ka Balaan nga Duog nga ginhimo sang mga tawo, nga amo ang kaangay sang isa nga matuod. Nagsulod sia didto gid sa langit, sa diin nagapangatubang sia sa Dios tungod sa aton."
                },
                "25": {
                    "verse_nr": "25",
                    "verse": "Ang pinakamataas nga pari nga Judio nagasulod sa Labing Balaan nga Duog sa tagsa ka tuig nga nagadala sang dugo sang sapat. Pero si Cristo wala magsulod sa paghalad sang iya kaugalingon sing madamo nga beses."
                },
                "26": {
                    "verse_nr": "26",
                    "verse": "Kay kon amo ini, kinahanglan mag-antos sia sing madamo nga beses halin sa pagtuga sang kalibutan. Sa baylo, karon nag-abot sia sing makaisa gid lang, sa katapusan sining mga panag-on, sa pagkuha sang sala paagi sa paghalad sang iya kaugalingon."
                },
                "27": {
                    "verse_nr": "27",
                    "verse": "Gintalana sa tagsa ka tawo nga mapatay sing makaisa, kag sa tapos sini pagahukman sia sang Dios."
                },
                "28": {
                    "verse_nr": "28",
                    "verse": "Sa amo man nga bagay, si Cristo ginhalad sing makaisa sa pagkuha sang mga sala sang madamo. Magaabot sia liwat, indi sa pagkuha sang sala, kundi sa pagluwas sang mga nagahulat sa iya."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ang Kasugoan sang mga Judio indi amo ang bug-os kag ensakto nga larawan sang matuodtuod nga mga butang, kundi landong lamang ini sang maayo nga mga butang nga palaabuton. Amo man gihapon nga mga halad ang padayon nga ginahalad tuigtuig. Karon paano bala ang paghimpit sang Kasugoan sang mga tawo nga nagapalapit sa Dios paagi sini nga mga halad?"
                },
                "2": {
                    "verse_nr": "2",
                    "verse": "Kon ang mga tawo nga nagasimba sa Dios natinluan na sing makaisa sa ila mga sala, kuntani matinlo na ang ila mga konsensya, kag magauntat na ang tanan nga mga paghalad."
                },
                "3": {
                    "verse_nr": "3",
                    "verse": "Pero sa baylo sini, ang mga halad nagapahanumdom tuigtuig sa mga tawo sang ila mga sala."
                },
                "4": {
                    "verse_nr": "4",
                    "verse": "Kay ang dugo sang toro nga mga baka kag mga kanding indi gid makakuha sang mga sala."
                },
                "5": {
                    "verse_nr": "5",
                    "verse": "Tungod sini, sang manug-abot si Cristo sa kalibutan, nagsiling sia sa Dios:\n\u201cIndi ka luyag sang mga halad kag mga dulot\nkundi nag-aman ka sing isa ka lawas para sa akon."
                },
                "6": {
                    "verse_nr": "6",
                    "verse": "Wala ka malipay sa mga dulot nga mga sapat nga ginasunog sing bug-os sa altar,\nukon sang mga halad sa pagkuha sang mga sala."
                },
                "7": {
                    "verse_nr": "7",
                    "verse": "Gani nagsiling ako, \u2018Yari ako, O Dios,\nsa pagtuman sang imo kabubot-on,\nsuno sa nasulat nahanungod sa akon sa libro sang Kasugoan.\u2019\u201d"
                },
                "8": {
                    "verse_nr": "8",
                    "verse": "Sa nahauna, nagsiling si Cristo, \u201cWala ka luyag ukon nalipay sang mga halad kag sang mga dulot, ukon sang halad nga mga sapat nga ginasunog sa altar, kag sang mga halad sa pagkuha sang mga sala.\u201d Ginsiling niya ini bisan pa ini tanan nga mga halad ginadulot suno sa Kasugoan."
                },
                "9": {
                    "verse_nr": "9",
                    "verse": "Dayon nagsiling sia, \u201cYari ako, O Dios, sa pagtuman sang imo kabubot-on.\u201d Gani gindula sang Dios ang tanan nga una nga mga halad, kag gin-ilisan ini sang paghalad ni Cristo sang iya kaugalingon."
                },
                "10": {
                    "verse_nr": "10",
                    "verse": "Tungod kay si Jesu-Cristo nagtuman sang bug-os nga kabubot-on sang Dios, kita tanan natinluan sa sala paagi sa paghalad niya sang iya kaugalingon nga lawas sing makaisa gid lang."
                },
                "11": {
                    "verse_nr": "11",
                    "verse": "Ang tagsa ka pari nga Judio nagatindog kag nagahimo sang iya hilikuton adlaw-adlaw kag nagadulot sang amo man gihapon nga mga halad sing makapila ka beses. Pero ini nga mga halad indi gid makakuha sang mga sala."
                },
                "12": {
                    "verse_nr": "12",
                    "verse": "Pero si Cristo nagdulot sang isa ka halad tungod sa mga sala, isa ka halad nga maayo kag wala sing katapusan, kag dayon nagpungko sia sa tuo sang Dios."
                },
                "13": {
                    "verse_nr": "13",
                    "verse": "Karon didto sia nagahulat tubtob nga himuon sang Dios ang iya mga kaaway nga tulongtungan sang iya mga tiil."
                },
                "14": {
                    "verse_nr": "14",
                    "verse": "Gani paagi sa isa ka halad, ginhimpit niya sing dayon ang mga natinluan sa sala."
                },
                "15": {
                    "verse_nr": "15",
                    "verse": "Kag ang Espiritu Santo nagasaksi man sa aton. Sa nahauna nagasiling sia"
                },
                "16": {
                    "verse_nr": "16",
                    "verse": "\u201cAmo ini ang kasugtanan nga akon himuon sa ila\nsa palaabuton nga mga inadlaw, siling sang Ginoo:\nItanom ko ang akon mga kasugoan sa ila mga tagipusoon,\nkag isulat ko ini sa ila mga panghunahuna.\u201d"
                },
                "17": {
                    "verse_nr": "17",
                    "verse": "Kag nagasiling pa gid sia, \u201cIndi ko na gid pagdumdomon ang ila mga sala kag ang ila malaut nga mga binuhatan.\u201d"
                },
                "18": {
                    "verse_nr": "18",
                    "verse": "Gani kon ini tanan napatawad na, indi na kinahanglan ang isa ka halad sa pagkuha sang mga sala."
                },
                "19": {
                    "verse_nr": "19",
                    "verse": "Gani, mga kautoran, may bug-os kita nga kahilwayan sa pagsulod sa Labing Balaan nga Duog paagi sa kamatayon ni Jesus."
                },
                "20": {
                    "verse_nr": "20",
                    "verse": "Ginbuksan niya para sa aton ang isa ka bag-o kag buhi nga dalan, paagi sa kurtina, nga amo ang iya kaugalingon nga lawas."
                },
                "21": {
                    "verse_nr": "21",
                    "verse": "May gamhanan kita nga pari nga nagadumala sang langitnon nga balay sang Dios."
                },
                "22": {
                    "verse_nr": "22",
                    "verse": "Gani magpalapit kita sa Dios, nga may sinsero nga tagipusoon kag malig-on nga pagtuo, nga may hunahuna nga natinluan sa malaut nga konsensya, kag mga lawas nga nahugasan sang tubig nga matinlo."
                },
                "23": {
                    "verse_nr": "23",
                    "verse": "Magmalig-on kita sa paglaom nga aton ginapabutyag, tungod kay masaligan naton ang Dios sa pagtuman sang iya saad."
                },
                "24": {
                    "verse_nr": "24",
                    "verse": "Magkabalaka kita sa isa kag isa, nga nagabinuligay sa pagpakita sang gugma kag sa paghimo sing maayo."
                },
                "25": {
                    "verse_nr": "25",
                    "verse": "Indi naton pagbayaan ang aton kinabatasan nga pagtililipon, subong sang ginahimo sang iban. Sa baylo, maglinaygayay ang isa kag isa, labi na gid kay nahibaluan ninyo nga malapit na ang Adlaw sang Ginoo."
                },
                "26": {
                    "verse_nr": "26",
                    "verse": "Kay wala na sing halad nga makakuha sang mga sala, kon magpadayon kita sing hungod sa pagpakasala sa tapos mapakilala sa aton ang kamatuoran."
                },
                "27": {
                    "verse_nr": "27",
                    "verse": "Sa baylo, ang aton lamang pagahimuon amo ang paghulat nga may kahadlok sang palaabuton nga Paghukom kag masingkal nga kalayo nga magalaglag sang mga nagasumpong sa Dios!"
                },
                "28": {
                    "verse_nr": "28",
                    "verse": "Ang bisan sin-o nga nagalapas sang Kasugoan ni Moises ginapapatay nga wala sing luoyluoy, sa tapos sia mahukman nga nakasala sa pagpamatuod sang duha ukon tatlo ka mga saksi."
                },
                "29": {
                    "verse_nr": "29",
                    "verse": "Ti, daw ano pa gid ang silot sa tawo nga nagatamay sang Anak sang Dios, nga nagapakawalay pulos sang dugo sang kasugtanan sang Dios nga amo ang nagtinlo sang iya mga sala, kag nga nagapakahuya sang Espiritu nga nagahatag sing kaluoy. Hunahunaa lang bala ninyo kon daw ano pa gid ang silot nga bagay sa iya!"
                },
                "30": {
                    "verse_nr": "30",
                    "verse": "Kay kilala naton ang nagsiling, \u201cMagatimalos ako, ako ang magabalos,\u201d kag amo man sia ang nagsiling, \u201cAng Ginoo magahukom sang iya mga katawhan.\u201d"
                },
                "31": {
                    "verse_nr": "31",
                    "verse": "Isa ka makahaladlok nga butang ang mahulog sa mga kamot sang Dios nga buhi!"
                },
                "32": {
                    "verse_nr": "32",
                    "verse": "Dumdoma ang inyo nagligad nga mga panahon. Sa sadto nga mga inadlaw, sa tapos kamo maiwagan sang Dios, nag-antos kamo sing madamo nga mga butang, pero wala kamo madaog sang mga pag-antos."
                },
                "33": {
                    "verse_nr": "33",
                    "verse": "Kon kaisa ginapakahuy-an kag ginasakit kamo sa atubang sang mga tawo, kag kon kaisa handa kamo sa pagpakig-unong sa mga ginatratar sing subong sini."
                },
                "34": {
                    "verse_nr": "34",
                    "verse": "Nag-ambit kamo sang mga pag-antos sang mga binilanggo, kag sang agawon sa inyo ang tanan ninyo nga mga pagkabutang ginbatas ninyo ini sing malipayon, tungod kay nahibaluan ninyo nga may mga pagkabutang pa kamo nga labi pa kaayo kag nagapadayon sa walay katapusan."
                },
                "35": {
                    "verse_nr": "35",
                    "verse": "Gani indi ninyo pagdulaa ang inyo pagsalig, tungod kay may daku ini nga balos."
                },
                "36": {
                    "verse_nr": "36",
                    "verse": "Kinahanglan mapinasensyahon kamo, agod nga matuman ninyo ang kabubot-on sang Dios kag mabaton ninyo ang iya ginasaad."
                },
                "37": {
                    "verse_nr": "37",
                    "verse": "Kay ang kasulatan nagasiling:\n\u201cSa indi na lang madugay,\nang Dios magaabot na, indi sia magpadugay."
                },
                "38": {
                    "verse_nr": "38",
                    "verse": "Pero ang akon matarong nga mga katawhan magatuo kag magakabuhi,\npero kon may yara sa ila nga magbiya,\nindi ako malipay sa iya.\u201d"
                },
                "39": {
                    "verse_nr": "39",
                    "verse": "Indi kita mga katawhan nga nagabiya kag nagakawala, kundi nagatuo kita kag nagakaluwas."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Ang pagtuo amo ang pagsalig sang mga butang nga aton ginalauman, ang kasigurohan sang mga butang nga indi naton makita."
                },
                "2": {
                    "verse_nr": "2",
                    "verse": "Tungod sang ila pagtuo, ang mga katawhan sadtong una nga mga panag-on ginpakamaayo sang Dios."
                },
                "3": {
                    "verse_nr": "3",
                    "verse": "Tungod sa pagtuo, mahangpan naton nga ang kalibutan gintuga paagi sa pulong sang Dios. Aton man nahibaluan nga ang mga butang nga sarang makita nahimo halin sa mga butang nga indi makita."
                },
                "4": {
                    "verse_nr": "4",
                    "verse": "Tungod sa pagtuo, si Abel nagdulot sa Dios sang halad nga mas maayo pa sang sa kay Cain. Paagi sa iya pagtuo, ginkilala sia sang Dios subong nga matarong nga tawo, tungod kay ang Dios gid amo ang nagbaton sang iya mga dulot. Paagi sa iya pagtuo, si Abel bisan nga patay na, nagahambal pa gihapon."
                },
                "5": {
                    "verse_nr": "5",
                    "verse": "Tungod sa pagtuo, si Enoc wala mapatay kundi gindala sia sa Dios, kag wala na sing may nakakita sa iya, tungod kay ang Dios nagdala sa iya pa ibabaw. Ang kasulatan nagasiling nga sang wala pa si Enoc gindala pa ibabaw, nakapahamuot sia sa Dios."
                },
                "6": {
                    "verse_nr": "6",
                    "verse": "Wala sing tawo nga makapahamuot sa Dios kon wala sia sing pagtuo. Kay ang bisan sin-o nga nagapalapit sa Dios dapat magtuo nga may Dios, kag nagahatag sia sing balos sa mga nagapangita sa iya."
                },
                "7": {
                    "verse_nr": "7",
                    "verse": "Tungod sa pagtuo, si Noe nakabati sang mga paandam sang Dios nahanungod sang palaabuton nga mga butang nga indi niya makita. Gintuman niya ang Dios, kag naghimo sia sang arka nga paagi sini, sia kag ang iya panimalay naluwas. Sa sini nga paagi, ginkondenar ang kalibutan, kag si Noe ginbaton sang Dios paagi sa pagtuo."
                },
                "8": {
                    "verse_nr": "8",
                    "verse": "Tungod sa pagtuo, si Abraham nagtuman sang pagtawag sang Dios sa iya, kag nagkadto sia sa duta nga ginsaad sang Dios nga ihatag sa iya. Ginbayaan niya ang iya kaugalingon nga duta nga wala makahibalo kon diin sia makadto."
                },
                "9": {
                    "verse_nr": "9",
                    "verse": "Paagi sa pagtuo nag-estar sia nga daw isa ka dumoluong sa duta nga ginsaad sang Dios sa iya. Nag-estar sia sa mga tolda subong nga si Isaac kag si Jacob amo man. Nagbaton man sila sang amo man nga saad sa Dios."
                },
                "10": {
                    "verse_nr": "10",
                    "verse": "Kay si Abraham nagpaabot sang isa ka siudad nga ginplano kag ginpatindog sang Dios, ang siudad nga ang iya mga sadsaran malig-on."
                },
                "11": {
                    "verse_nr": "11",
                    "verse": "Tungod sa pagtuo, si Abraham nangin-amay, bisan pa nga tigulang na gid sia kag si Sara mismo indi naman makapamata. Nagsalig sia nga ang Dios magatuman sang iya ginsaad."
                },
                "12": {
                    "verse_nr": "12",
                    "verse": "Bisan nga makabig sia nga daw patay na, sa sini nga tawo naghalin ang mga kaliwat nga subong kadamo sang mga bituon sa langit, kag subong man kadamo sang balas nga indi maisip sa baybayon."
                },
                "13": {
                    "verse_nr": "13",
                    "verse": "Ini tanan nga mga tawo nagtuo sa Dios tubtob sa tion nga nagkalamatay sila. Wala nila mabaton ang mga ginsaad sang Dios sa ila, pero gikan sa malayo ila nakita kag ginpaabot ini, kag ginkilala nila nga mga dumoluong sila kag mga umalagi diri sa duta."
                },
                "14": {
                    "verse_nr": "14",
                    "verse": "Ang mga nagahambal sini nga mga butang nagapahayag sing maathag nga ginapangita nila ang banwa nga ila gid kaugalingon."
                },
                "15": {
                    "verse_nr": "15",
                    "verse": "Wala na nila pagdumdoma ang banwa nga ila ginbayaan, kay kon amo ini ang ila ginhimo, kuntani may kahigayunan pa sila sa pagbalik."
                },
                "16": {
                    "verse_nr": "16",
                    "verse": "Sa baylo, naghandom sila sang labi pa kaayo nga banwa, ang langitnon nga banwa. Gani ang Dios wala mahuya nga tawgon nila sia nga ila Dios, tungod kay nakaaman sia para sa ila sang isa ka siudad."
                },
                "17": {
                    "verse_nr": "17",
                    "verse": "Tungod sa pagtuo, si Abraham naghalad sang iya anak nga si Isaac, sang gintilawan sia sang Dios. Bisan sia ang ginsaaran sang Dios, si Abraham handa sa paghalad sang iya bugtong nga anak."
                },
                "18": {
                    "verse_nr": "18",
                    "verse": "Ang Dios nagsiling sa iya, \u201cPaagi kay Isaac magagikan ang imo mga kaliwat nga akon ginsaad.\u201d"
                },
                "19": {
                    "verse_nr": "19",
                    "verse": "Nagpati si Abraham nga ang Dios makasarang sa pagbanhaw kay Isaac\u2014gani, kon hambalon gid man si Abraham nagbaton liwat kay Isaac halin sa kamatayon."
                },
                "20": {
                    "verse_nr": "20",
                    "verse": "Tungod sa pagtuo, si Isaac nagsaad sing palaabuton nga mga kaayuhan kay Jacob kag kay Esau."
                },
                "21": {
                    "verse_nr": "21",
                    "verse": "Tungod sa pagtuo, sa wala pa mapatay si Jacob ginbendisyunan niya ang tagsa ka anak ni Jose, kag nagsimba sia sa Dios nga nagapanukod sa iya sungkod."
                },
                "22": {
                    "verse_nr": "22",
                    "verse": "Tungod sa pagtuo, sang madali na lang mapatay si Jose naghambal sia nahanungod sang paghalin sang mga taga-Israel sa Ehipto, kag nagpamilinbilin sia nahanungod sang ila pagahimuon sa iya mga tul-an."
                },
                "23": {
                    "verse_nr": "23",
                    "verse": "Tungod sa pagtuo, ang mga ginikanan ni Moises nagtago sa iya sa sulod sang tatlo ka bulan sa tapos sia matawo. Nakita nila nga gwapo sia nga bata, kag wala sila mahadlok sa paglapas sang sugo sang hari."
                },
                "24": {
                    "verse_nr": "24",
                    "verse": "Tungod sa pagtuo, sang daku na si Moises, wala sia magpasugot nga tawgon sia nga bata sang anak nga babayi sang hari."
                },
                "25": {
                    "verse_nr": "25",
                    "verse": "Ginpasulabi niya ang pag-antos upod sa mga tawo sang Dios sang sa magpangalipay sa sala sa malip-ot lamang nga tion."
                },
                "26": {
                    "verse_nr": "26",
                    "verse": "Ginkabig niya nga ang pag-antos tungod sa Cristo mas maayo pa sang sa tanan nga mga manggad sa Ehipto, kay ginapaabot niya ang palaabuton nga balos."
                },
                "27": {
                    "verse_nr": "27",
                    "verse": "Tungod sa pagtuo, ginbayaan ni Moises ang Ehipto nga wala mahadlok sa kaakig sang hari. Indi na gid sia magbalik, subong nga daw nakita niya ang indi makita nga Dios."
                },
                "28": {
                    "verse_nr": "28",
                    "verse": "Tungod sa pagtuo nagsugod sia sa paghiwat sang Piesta sang Pascua kag nagsugo sa pagwisik sang dugo sa mga pwertahan, agod nga ang Anghel sang Kamatayon indi magpatay sang panganay nga mga lalaki sang mga Israelinhon."
                },
                "29": {
                    "verse_nr": "29",
                    "verse": "Tungod sa pagtuo, nakatabok ang mga taga-Israel sa Mapula nga Dagat nga daw pareho lang sang mamala nga duta. Sang magpangahas ang mga Ehiptohanon sa pagtabok, ginlapawan sila sang tubig, kag nagkalalumos."
                },
                "30": {
                    "verse_nr": "30",
                    "verse": "Tungod sa pagtuo, ang mga pader sang Jerico narumpag, sa tapos makamartsa ang mga Israelinhon sa palibot sini sa sulod sang pito ka adlaw."
                },
                "31": {
                    "verse_nr": "31",
                    "verse": "Tungod sa pagtuo, si Rahab, ang babayi nga nagbaligya sang iya dungog, wala mapatay upod sa mga wala magtuman sa Dios, kay ginbaton niya sing mainabyanon ang mga espiya sang Israel."
                },
                "32": {
                    "verse_nr": "32",
                    "verse": "Padayunon ko pa bala ang pagsugid sini? Kulang ang akon tion sa pagsugid nahanungod kay Gideon, Barak, Samson, Jepte, David, Samuel kag sang mga propeta."
                },
                "33": {
                    "verse_nr": "33",
                    "verse": "Paagi sa pagtuo nagpakig-away sila batok sa tanan nga mga pungsod kag nagdaog sila. Naghimo sila sing matarong kag nabaton nila ang ginsaad sang Dios. Napakipot nila ang mga baba sang mga leon"
                },
                "34": {
                    "verse_nr": "34",
                    "verse": "napalong nila ang nagadabadaba nga mga kalayo, kag nalikawan ang kamatayon sa espada. Mga maluya sila pero nanginmabakod. Mga isganan sila sa inaway, kag ginpangdaog nila ang mga hangaway sang mga dumoluong."
                },
                "35": {
                    "verse_nr": "35",
                    "verse": "Paagi sa pagtuo, ang mga babayi nagbaton liwat sang ila napatay nga mga pariente.\nAng iban nagkalamatay sa daku nga mga pag-antos nga wala magbaton sang kahilwayan, agod mabanhaw sila sa isa ka mas maayo pa nga kabuhi."
                },
                "36": {
                    "verse_nr": "36",
                    "verse": "Ang iban ginyaguta kag ginpangbunal, kag ang iban ginpanggapos kag ginpangbilanggo."
                },
                "37": {
                    "verse_nr": "37",
                    "verse": "Ginpangbato sila, ginpang-utod sang lagari, ginpamatay sa espada. Nagdalangdalang sila nga nagabayo sang panit sang mga karnero kag mga kanding, mga imol sila, ginhingabot, kag ginpintasan."
                },
                "38": {
                    "verse_nr": "38",
                    "verse": "Ang kalibutan indi bagay para sa ila! Nag-alaplaag sila sa mga desierto kag sa mga kabukiran, nga nagaestar sa mga kweba, kag sa mga gikab sang duta."
                },
                "39": {
                    "verse_nr": "39",
                    "verse": "Ini sila tanan nagapahamuot sa Dios tungod sang ila pagtuo! Pero wala pa nila mabaton ang ginsaad sang Dios"
                },
                "40": {
                    "verse_nr": "40",
                    "verse": "tungod kay ang Dios may plano nga mas maayo pa para sa aton. Ang tuyo sang Dios amo nga maagom lamang nila ang pagkahimpit kon kita kaupod na nila."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Kon nahanungod sa aton, ginalibutan kita sang madamo nga mga saksi. Gani panghuklasan ta ang aton kaugalingon sang tanan nga mga nagasablag sa aton, kag ang sala nga nagahugakom sing hugot sa aton, kag dalaganon ta nga may pagbatas ang palumba nga ginaatubang naton."
                },
                "2": {
                    "verse_nr": "2",
                    "verse": "Indi ta pag-ibulag ang aton panulok kay Jesus, nga sa iya nasandig ang aton pagtuo halin sa ginsugoran tubtob sa katapusan. Ginbatas niya ang mga pag-antos sa krus kag wala niya pagsapaka ang kahuloy-an nga mapatay sia paagi sini, tungod sang kalipay nga nagahulat sa iya, kag karon nagapungko sia sa tuo sang trono sang Dios."
                },
                "3": {
                    "verse_nr": "3",
                    "verse": "Dumdoma ninyo kon daw ano ang inagihan niya, kon daw ano ang pagbatas niya sang mga pagdumot sang mga makasasala! Gani indi kamo magpakaluya kag magdula sang inyo paglaom."
                },
                "4": {
                    "verse_nr": "4",
                    "verse": "Kay sa inyo pagpakigbato sa sala, wala pa gani kamo makapakig-away tubtob sa bibi sang kamatayon."
                },
                "5": {
                    "verse_nr": "5",
                    "verse": "Nalimtan bala ninyo ang mga laygay nga ginahambal sang Dios sa inyo subong iya mga anak?\n\u201cAnak ko, magpamati ka kon ang Ginoo magdisiplina sa imo,\nkag indi ka magpakaluya kon sia magsaway sa imo."
                },
                "6": {
                    "verse_nr": "6",
                    "verse": "Tungod kay ang Ginoo nagadisiplina sang tagsatagsa nga iya ginahigugma,\nkag nagasilot sang tagsatagsa nga ginabaton niya subong anak.\u201d"
                },
                "7": {
                    "verse_nr": "7",
                    "verse": "Batasa ang inyo ginaantos subong isa ka pagdisiplina sang isa ka amay. Kay ang inyo pag-antos nagapakita nga ang Dios nagakabig sa inyo nga iya mga anak. May anak bala nga wala ginadisiplina sang iya amay?"
                },
                "8": {
                    "verse_nr": "8",
                    "verse": "Kon wala kamo ginadisiplina subong sang iya pagdisiplina sang tanan niya nga mga anak, ti, indi kamo matuod nga mga anak, kundi mga onon."
                },
                "9": {
                    "verse_nr": "9",
                    "verse": "Kon sa bagay ang aton mga amay diri sa duta nagadisiplina sa aton, kag ginatahod naton sila. Ti, labi pa gid gani nga magpasakop kita sa aton espirituhanon nga Amay kag magakabuhi kita!"
                },
                "10": {
                    "verse_nr": "10",
                    "verse": "Ang aton mga amay diri sa duta nagadisiplina sa aton sa malip-ot lang nga tion, suno sa ila ginahunahuna nga nagakabagay. Pero ang Dios nagahimo sini para sa aton kaayuhan, agod makaambit kita sang iya pagkabalaan."
                },
                "11": {
                    "verse_nr": "11",
                    "verse": "Sa tion nga ginadisiplina kita, ang hunahuna naton nga ginahatagan kita sing kalisod kag indi kalipay. Pero sa ulihi, ang mga gindisiplina paagi sa mga silot nagaagom sing mahidaiton nga bunga sang isa ka matarong nga kabuhi."
                },
                "12": {
                    "verse_nr": "12",
                    "verse": "Gani ibayaw ang inyo ginakapoy nga mga kamot, kag pabakura ang inyo maluya nga mga tuhod!"
                },
                "13": {
                    "verse_nr": "13",
                    "verse": "Padayuna ang paglakat sa matadlong nga mga dalan, agod nga ang piang nga tiil indi magliw-as, kundi nga mag-ayo."
                },
                "14": {
                    "verse_nr": "14",
                    "verse": "Tinguhai ninyo ang pagpakighidait sa tanan nga mga tawo, kag ang pagkabuhi sing balaan, tungod kay wala sing bisan isa nga makakita sa Ginoo kon indi paagi sini."
                },
                "15": {
                    "verse_nr": "15",
                    "verse": "Mag-andam kamo nga wala sing isa nga magtalikod sa kaayo sang Dios. Mag-andam kamo nga wala sing isa sa inyo nga manginkaangay sang mapait nga tanom nga nagagapa kag nagahalit sang madamo tungod sang iya hilo."
                },
                "16": {
                    "verse_nr": "16",
                    "verse": "Mag-andam kamo nga wala sing isa sa inyo nga manginmakihilawason ukon di-espirituhanon pareho kay Esau, nga tungod sa isa lamang ka pagkaon ginbaligya niya ang iya mga kinamatarong subong anak nga panganay."
                },
                "17": {
                    "verse_nr": "17",
                    "verse": "Sang ulihi, nahibal-an ninyo nga luyag sia magbaton sang bendisyon sang iya amay, pero ginsikway sia, tungod kay wala na sia sing paagi sa pagbaylo sang iya ginhimo, bisan pa nga gintinguhaan gid niya nga makuha ini nga nagahilibion."
                },
                "18": {
                    "verse_nr": "18",
                    "verse": "Wala kamo magpalapit sa lugar nga sarang ninyo matandog, subong sang pagkadto sang mga Israelinhon sa Bukid sang Sinai nga may nagadabdab nga kalayo, may kadudulman kag mangitungito nga kadulom, may bagyo"
                },
                "19": {
                    "verse_nr": "19",
                    "verse": "may tunog sang isa ka trumpeta, kag sang isa ka tingog. Sang mabatian sang mga tawo ang tingog, nagpakitluoy sila nga indi na sila pagpabation bisan isa lang ka pulong"
                },
                "20": {
                    "verse_nr": "20",
                    "verse": "tungod kay indi sila makaagwanta sang mando nga nagsiling, \u201cBisan ang sapat nga magtandog sa bukid dapat batuhon tubtob mapatay.\u201d"
                },
                "21": {
                    "verse_nr": "21",
                    "verse": "Tama ini ka makahaladlok tan-awon sa bagay nga si Moises nakasiling, \u201cNagakurog ako kag nagakahadlok!\u201d"
                },
                "22": {
                    "verse_nr": "22",
                    "verse": "Sa baylo, nagpalapit kamo sa Bukid sang Sion kag sa siudad sang Dios nga buhi, ang langitnon nga Jerusalem, nga may linibo ka mga anghel."
                },
                "23": {
                    "verse_nr": "23",
                    "verse": "Nagpalapit kamo sa malipayon nga pagtilipon sang panganay nga mga anak sang Dios, nga ang ila mga ngalan nasulat sa langit. Nagpalapit kamo sa Dios, nga amo ang hukom sang tanan nga mga tawo, kag sa mga espiritu sang matarong nga mga tawo nga ginhimpit."
                },
                "24": {
                    "verse_nr": "24",
                    "verse": "Nagpalapit kamo kay Jesus, nga amo ang nagpatigayon sang bag-o nga kasugtanan, kag sa iya dugo nga gin-ula, nagasaad sa aton sang mas maayo pa nga mga butang sang sa dugo ni Abel."
                },
                "25": {
                    "verse_nr": "25",
                    "verse": "Gani mag-andam kamo, kag magpamati sa iya nga nagahambal. Wala makapalagyo ang mga tawo nga indi magpamati sa iya nga naghatag sang diosnon nga mensahe diri sa duta. Gani paano kita makapalagyo, kon talikdan naton ang nagahambal sa aton halin sa langit!"
                },
                "26": {
                    "verse_nr": "26",
                    "verse": "Sadto nga tion ang iya tingog nagtay-og sang duta, pero karon nagsaad sia, \u201cTay-ugon ko sa liwat indi lamang ang duta, kundi ang langit man.\u201d"
                },
                "27": {
                    "verse_nr": "27",
                    "verse": "Ang mga pulong \u201csa liwat\u201d nagapakita sing maathag nga ang mga butang nga gintuga pagatay-ugon kag pagadulaon, agod nga ang tanan nga butang nga indi matay-og amo ang magapabilin."
                },
                "28": {
                    "verse_nr": "28",
                    "verse": "Gani, magpasalamat kita, tungod kay kita nakabaton sang ginharian nga indi matay-og. Magpasalamat kita kag magsimba sa Dios sa paagi nga nahamut-an niya, nga may pagtahod kag kahadlok."
                },
                "29": {
                    "verse_nr": "29",
                    "verse": "Kay matuod gid nga ang aton Dios kaangay sang isa ka kalayo nga nagalaglag."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Magpadayon kamo sa paghigugmaanay subong mga mag-ulotod sa kay Cristo."
                },
                "2": {
                    "verse_nr": "2",
                    "verse": "Indi kamo mag-untat sa pagbaton sang mga estranghero sa inyo mga balay. May pila nga nakahimo sini kag sa wala nila mahibaloi ang ginbaton nila mga anghel."
                },
                "3": {
                    "verse_nr": "3",
                    "verse": "Dumdoma ninyo ang mga yara sa bilangguan, subong nga daw nabilanggo man kamo upod sa ila. Dumdoma ninyo ang mga nagaantos, subong nga daw nagaantos man kamo upod sa ila."
                },
                "4": {
                    "verse_nr": "4",
                    "verse": "Dapat pasidunggan sang tanan ang pag-asawahay, kag ang mga bana kag mga asawa indi magluib sa isa kag isa. Pagahukman sang Dios ang tanan nga mga makihilawason kag ang mga nagapanginbabayi ukon nagapanginlalaki."
                },
                "5": {
                    "verse_nr": "5",
                    "verse": "Likawi ninyo ang paghigugma sa kwarta, kag manginkuntento kamo sang yara sa inyo. Kay ang Dios nagsiling, \u201cIndi gid ako magbiya kag magpatumbaya sa inyo.\u201d"
                },
                "6": {
                    "verse_nr": "6",
                    "verse": "Gani magpakaisog kita kag magsiling:\n\u201cAng Ginoo amo ang akon manugbulig,\nwala ako sing kahadlukan.\nAno ang mahimo sang tawo sa akon?\u201d"
                },
                "7": {
                    "verse_nr": "7",
                    "verse": "Dumdoma ang inyo anay mga pangulo, nga nagtudlo sa inyo sang pulong sang Dios. Dumdoma ninyo kon paano sila nagkabuhi kag napatay, kag iluga ang ila pagtuo."
                },
                "8": {
                    "verse_nr": "8",
                    "verse": "Si Jesu-Cristo amo man kahapon, karon kag sa gihapon."
                },
                "9": {
                    "verse_nr": "9",
                    "verse": "Indi kamo magpadaladala sa mga nagakalainlain kag iban nga mga pagtulon-an nga nagapatalang sa inyo sa matuod nga dalan. Maayo para sa aton mga tagipusoon nga mapalig-on paagi sa kaayo sang Dios, indi sa pagtuman sang mga pagsulondan nahanungod sang mga kalan-on. Ang mga tawo nga nagatuman sini wala gid man gani makabaton sing kaayuhan paagi sini."
                },
                "10": {
                    "verse_nr": "10",
                    "verse": "Ang mga pari nga nagaalagad sa ginasimbahan sang mga Judio wala sing kinamatarong sa pagkaon sang mga halad sa aton altar."
                },
                "11": {
                    "verse_nr": "11",
                    "verse": "Ang pinakamataas nga pari nga Judio nagadala sang dugo sang mga sapat sa Labing Balaan nga Duog sa pagdulot sini subong halad para sa mga sala, pero ang mga lawas sang mga sapat ginasunog sa gwa sang kampo."
                },
                "12": {
                    "verse_nr": "12",
                    "verse": "Tungod sini si Jesus man napatay sa gwa sang siudad, agod matinluan niya ang mga tawo sang ila mga sala paagi sa iya kaugalingon nga dugo."
                },
                "13": {
                    "verse_nr": "13",
                    "verse": "Gani, magkadto kita sa iya sa gwa sang kampo kag magpakigbahin sang iya kahuloy-an."
                },
                "14": {
                    "verse_nr": "14",
                    "verse": "Kay wala sing permanente nga siudad para sa aton diri sa duta, kundi ginapangita ta ang isa ka siudad nga palaabuton."
                },
                "15": {
                    "verse_nr": "15",
                    "verse": "Gani, ihalad ta sa gihapon ang pagdayaw sa Dios subong aton halad paagi kay Jesus, nga amo ang halad nga ginabungat sang mga bibig nga nagatuad sang iya ngalan subong Ginoo."
                },
                "16": {
                    "verse_nr": "16",
                    "verse": "Indi kamo magkalipat sa paghimo sing maayo kag sa pagbinuligay, tungod kay amo ini ang mga halad nga nagapahamuot sa Dios."
                },
                "17": {
                    "verse_nr": "17",
                    "verse": "Tumana ninyo ang inyo mga pangulo kag sunda ang ila mga ginasugo. Sila amo ang nagabantay nga wala sing pahuway sang inyo mga kalag, tungod kay dapat sila maghatag sing husay sang ila pag-alagad sa Dios. Kon nagatuman kamo sa ila, magaalagad sila nga may kalipay. Kon indi kamo magtuman sa ila, magaalagad sila nga may kasubo kag indi ini makabulig sa inyo."
                },
                "18": {
                    "verse_nr": "18",
                    "verse": "Padayuna ninyo ang pagpangamuyo para sa amon. Napat-od namon nga matinlo ang amon mga konsensya, tungod kay luyag kami maghimo sing matarong sa tanan nga tion."
                },
                "19": {
                    "verse_nr": "19",
                    "verse": "Kag nagapangabay pa gid ako sa inyo nga magpangamuyo kamo nga pabalikon ako sang Dios sa inyo sa labing madali nga tion."
                },
                "20": {
                    "verse_nr": "20",
                    "verse": "Ang Dios nagbanhaw halin sa mga minatay sang aton Ginoong Jesus nga amo ang Gamhanan nga Manugbantay sang mga karnero nga tungod sang iya dugo, naselyohan ang wala sing katapusan nga kasugtanan. Kabay nga ang Dios sang paghidait maghatag sa inyo sang tanan nga maayo nga mga butang nga inyo ginakinahanglan agod matuman ninyo ang iya kabubot-on, kag kabay nga paagi kay Jesu-Cristo, himuon sang Dios sa aton ang iya nahamut-an. Kag sa kay Cristo ang kadayawan nga wala sing katapusan! Kabay pa."
                },
                "21": {
                    "verse_nr": "21",
                    "verse": "Ang Dios nagbanhaw halin sa mga minatay sang aton Ginoong Jesus nga amo ang Gamhanan nga Manugbantay sang mga karnero nga tungod sang iya dugo, naselyohan ang wala sing katapusan nga kasugtanan. Kabay nga ang Dios sang paghidait maghatag sa inyo sang tanan nga maayo nga mga butang nga inyo ginakinahanglan agod matuman ninyo ang iya kabubot-on, kag kabay nga paagi kay Jesu-Cristo, himuon sang Dios sa aton ang iya nahamut-an. Kag sa kay Cristo ang kadayawan nga wala sing katapusan! Kabay pa."
                },
                "22": {
                    "verse_nr": "22",
                    "verse": "Nagapangabay ako sa inyo, mga kautoran, nga magpamati kamo sing mapinasensyahon sa akon mga ginalaygay sa inyo, kay ining sulat ko sa inyo malip-ot lang."
                },
                "23": {
                    "verse_nr": "23",
                    "verse": "Luyag ko nga mahibaluan ninyo nga si Timoteo nga aton utod ginpagwa na sa bilangguan. Kon mag-abot sia gilayon, paupdon ko sia sa akon pagkadto dira sa inyo."
                },
                "24": {
                    "verse_nr": "24",
                    "verse": "Abiabiha ninyo para sa amon ang tanan ninyo nga mga pangulo kag ang tanan nga mga tumoluo. Ang mga kautoran nga taga-Italia nagapadala sa inyo sang ila mga pag-abiabi."
                },
                "25": {
                    "verse_nr": "25",
                    "verse": "Kabay nga ang pagpakamaaayo sang Dios manginyara sa inyo tanan."
                }
            }
        }
    }
}