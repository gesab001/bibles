{
    "version": "MBBHIL12",
    "book_name": "Philippians",
    "book_nr": "50",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Pablo kag si Timoteo, mga alagad ni Cristo Jesus, nagasulat sa tanan nga mga tumoluo nga yara sa Filipos nga nahiusa kay Cristo Jesus, kag sa mga pangulo kag mga manugbulig sang iglesia."
                },
                "2": {
                    "verse_nr": "2",
                    "verse": "Kabay nga ang Dios nga aton Amay kag si Ginoong Jesu-Cristo maghatag sa inyo sing pagpakamaayo kag paghidait."
                },
                "3": {
                    "verse_nr": "3",
                    "verse": "Nagapasalamat ako sa akon Dios tungod sa inyo sa tagsa ka tion nga madumdoman ko kamo."
                },
                "4": {
                    "verse_nr": "4",
                    "verse": "Sa tagsa ka tion nga nagapangamuyo ako para sa inyo tanan, nagapangamuyo ako nga may kalipay"
                },
                "5": {
                    "verse_nr": "5",
                    "verse": "tungod sang inyo pagbulig sa akon sa pagpalapnag sang Maayong Balita, halin sang nahauna gid nga adlaw tubtob karon."
                },
                "6": {
                    "verse_nr": "6",
                    "verse": "Pat-od gid ako nga ang Dios nga nagsugod sining maayong buhat sa inyo, magapadayon tubtob mahimpit ini sa Adlaw ni Cristo Jesus."
                },
                "7": {
                    "verse_nr": "7",
                    "verse": "Yara kamo sa gihapon sa akon tagipusoon! Gani may kinamatarong ako sa pagbatyag sini tungod sa inyo. Kay kamo tanan nakapakig-ambit upod sa akon sa sining kahigayunan nga ginhatag sang Dios sa akon, bisan karon nga yari ako sa bilangguan, kag subong man sang hilway ako sa pag-apin kag pagpamatuod sang Maayong Balita."
                },
                "8": {
                    "verse_nr": "8",
                    "verse": "Ang Dios nakahibalo nga nagasugid ako sing matuod, sa akon pagsiling nga ang akon handom sa pagpakigkita sa inyo tanan nagahalin gid sa tagipusoon ni Cristo Jesus mismo."
                },
                "9": {
                    "verse_nr": "9",
                    "verse": "Amo ini ang akon pangamuyo para sa inyo nga ang inyo gugma magtubo nga magtubo nga naupdan sang matuod nga kaalam kag himpit nga paghangop"
                },
                "10": {
                    "verse_nr": "10",
                    "verse": "agod nga sarang kamo makapili sang labing maayo. Gani manginputli kamo nga wala sing kasawayan sa Adlaw ni Cristo."
                },
                "11": {
                    "verse_nr": "11",
                    "verse": "Ang inyo kabuhi magapatubas sing maayo gid nga mga buhat nga mahimo lamang ni Jesu-Cristo, para sa kadungganan kag kadayawan sang Dios."
                },
                "12": {
                    "verse_nr": "12",
                    "verse": "Mga utod, luyag ko mahibal-an ninyo nga ang mga butang nga nahanabo sa akon nakabulig gid sa pagpalapnag sang Maayong Balita."
                },
                "13": {
                    "verse_nr": "13",
                    "verse": "Tungod sini, ang tanan nga mga gwardya sa palasyo kag ang tanan nga yari diri nakahibalo nga ginbilanggo ako tungod kay alagad ako ni Cristo."
                },
                "14": {
                    "verse_nr": "14",
                    "verse": "Kag ang pagbilanggo sa akon naghatag sa kalabanan sang mga kautoran sing dugang nga pagsalig sa Ginoo, sa bagay nga nagmaisog pa gid sila sa gihapon sa pagwali sang mensahe sang Dios nga wala sing kahadlok."
                },
                "15": {
                    "verse_nr": "15",
                    "verse": "Matuod nga ang iban sa ila nagawali nahanungod kay Cristo tungod kay nahisa sila kag nagapaindis-indis, pero ang iban nagawali nahanungod sa iya gikan sa maayo nga kabubot-on."
                },
                "16": {
                    "verse_nr": "16",
                    "verse": "Ginahimo nila ini tungod sa gugma, tungod kay nakahibalo sila nga ginhatag sang Dios sa akon ang bulohaton sa pag-apin sang Maayong Balita."
                },
                "17": {
                    "verse_nr": "17",
                    "verse": "Ang iban indi sinsero sa ila pagwali kay Cristo, kundi tungod sang ila maiyaiyahon nga tinutuyo. Nagahunahuna sila nga madugangan nila ang akon pag-antos samtang yara ako sa bilangguan."
                },
                "18": {
                    "verse_nr": "18",
                    "verse": "Wala ini kaso para sa akon! Nagakalipay ako tungod sini\u2014basta mawali lang si Cristo, bisan sa sayop ukon husto nga mga tinutuyo. Kag magapadayon ako sa pagkalipay"
                },
                "19": {
                    "verse_nr": "19",
                    "verse": "tungod kay nahibaluan ko nga paagi sa inyo mga pangamuyo kag sa pagbulig sang Espiritu ni Jesu-Cristo pagahilwayon ako."
                },
                "20": {
                    "verse_nr": "20",
                    "verse": "Kay daku gid ang akon handom kag paglaom nga indi gid ako mahuy-an, pero sa tanan nga tion labi na gid karon, magmaisog ako, agod nga sa akon bug-os nga kaugalingon mapasidunggan ko si Cristo, bisan mabuhi ako ukon mapatay."
                },
                "21": {
                    "verse_nr": "21",
                    "verse": "Kay ano bala ang kabuhi? Para sa akon ang pagkabuhi amo si Cristo, kag ang kamatayon nagadala sing daku pa nga kaayuhan."
                },
                "22": {
                    "verse_nr": "22",
                    "verse": "Pero kon sa akon pagkabuhi makahimo pa ako sing mga kaayuhan sa akon pag-alagad, ti indi ako makahibalo kon ano ang akon pilion."
                },
                "23": {
                    "verse_nr": "23",
                    "verse": "Nabutang ako sa tungatunga. Luyag ko na kuntani nga magtaliwan sa sini nga kabuhi kag magpakig-upod kay Cristo, kay amo ini ang labing maayo."
                },
                "24": {
                    "verse_nr": "24",
                    "verse": "Ugaling tungod sa inyo, labi pa ka kinahanglanon nga magkabuhi ako."
                },
                "25": {
                    "verse_nr": "25",
                    "verse": "Napat-od ko gid ini kag nahibal-an ko nga magapabilin pa ako diri. Magapabilin ako upod sa inyo tanan sa pagbulig sa inyo kauswagan kag magpahalipay sa inyo pagtuo."
                },
                "26": {
                    "verse_nr": "26",
                    "verse": "Gani kon manginkaupod ninyo ako liwat, may rason pa gid kamo sa pagpabugal sa akon, sa inyo pagkabuhi nga nahiusa kay Cristo Jesus."
                },
                "27": {
                    "verse_nr": "27",
                    "verse": "Karon ang importante nga butang amo nga dapat magginawi kamo suno sa ginasugo sang Maayong Balita ni Cristo, agod nga bisan makabisita ako sa inyo ukon indi, mabatian ko nga malig-on kamo nga may isa lamang ka tinutuyo kag nagabuyloganay sa pagpanikasog sa isa lamang ka handom agod ang iban magtuo sa Maayong Balita."
                },
                "28": {
                    "verse_nr": "28",
                    "verse": "Indi kamo magkahadlok sa inyo mga kaaway, magpakaisog kamo sa gihapon, kay amo ini ang magapamatuod sa ila nga sila malutos kag kamo magadaog, tungod kay ang Dios amo ang magapadaog sa inyo."
                },
                "29": {
                    "verse_nr": "29",
                    "verse": "Kay ginhatagan kamo sing kahigayunan sa pag-alagad kay Cristo, indi lamang sa pagtuo sa iya, kundi man sa pag-antos tungod sa iya."
                },
                "30": {
                    "verse_nr": "30",
                    "verse": "Karon makapakig-away kamo upod sa akon. Amo man ini nga pagpakig-away ang inyo nakita sa akon sang una, kag amo man ini gihapon ang akon pagpakig-away, subong sang inyo nabatian."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Nagapalig-on sa inyo ang inyo kabuhi kay Cristo kag nagalipay sa inyo ang iya gugma. Nagahiambitanay kamo sa Espiritu kag may kalulo kamo kag kaluoy sa isa kag isa."
                },
                "2": {
                    "verse_nr": "2",
                    "verse": "Ti, ginapangabay ko sa inyo, lipaya ninyo ako sing bug-os paagi sa pag-isa sang inyo mga hunahuna, paghigugmaanay, kag paghiusa sa espiritu kag tinutuyo."
                },
                "3": {
                    "verse_nr": "3",
                    "verse": "Indi kamo magmaiyaiyahon ukon magpadayawdayaw sa inyo mga ginahimo, kundi magpaubos kamo sa isa kag isa kag indi kamo maghunahuna nga labaw kamo sa iban."
                },
                "4": {
                    "verse_nr": "4",
                    "verse": "Pangitaa ninyo ang kaayuhan sang iban kag indi lang ang inyo kaugalingon nga kaayuhan."
                },
                "5": {
                    "verse_nr": "5",
                    "verse": "Hupti ninyo ini nga panghunahuna nga iya man ni Cristo Jesus"
                },
                "6": {
                    "verse_nr": "6",
                    "verse": "Ang kinaugali sang Dios yara sa iya gihapon,\npero wala sia maghunahuna nga sa pakusog dapat sia magtinguha nga manginkaangay sa Dios."
                },
                "7": {
                    "verse_nr": "7",
                    "verse": "Sa baylo, sa iya kaugalingon nga kabubot-on ginpaiway niya ini tanan,\nkag nagsuklob sang kinaugali sang isa ka ulipon.\nNagpakatawo sia,\nkag nagpakita sa dagway sang tawo."
                },
                "8": {
                    "verse_nr": "8",
                    "verse": "Nagpaubos sia sang iya kaugalingon kag nagmasinulondon tubtob sa kamatayon,\nbisan pa ang kamatayon sa krus."
                },
                "9": {
                    "verse_nr": "9",
                    "verse": "Tungod sini ginbayaw sia sang Dios sa kahitaasan,\nkag ginhatagan sia sing ngalan nga labaw sang sa tanan nga ngalan."
                },
                "10": {
                    "verse_nr": "10",
                    "verse": "Gani sa kadungganan sang ngalan ni Jesus,\nang tanan nga mga tinuga, sa langit kag sa duta, kag sa idalom sang duta\nmagaluhod"
                },
                "11": {
                    "verse_nr": "11",
                    "verse": "kag ang tanan maghambal sing hayag nga si Jesu-Cristo amo ang Ginoo,\nsa kadungganan sang Dios nga Amay."
                },
                "12": {
                    "verse_nr": "12",
                    "verse": "Gani, mga hinigugma ko, subong nga nagmasinulondon kamo sa gihapon sa akon sang ako kaupod pa ninyo, magmasinulondon kamo sing labi pa gid, karon nga wala na ako sa inyo tupad. Magpadayon kamo sa pagpangabudlay nga may kahadlok kag pagkurog, sa paghimpit sang inyo kaluwasan"
                },
                "13": {
                    "verse_nr": "13",
                    "verse": "tungod kay ang Dios amo ang nagapanghikot sa inyo sa gihapon agod nga maluyagan kag masarangan ninyo ang pagtuman sang iya tinutuyo."
                },
                "14": {
                    "verse_nr": "14",
                    "verse": "Himua ninyo ang tanan nga mga butang nga wala sing pagkumod ukon pagsuay"
                },
                "15": {
                    "verse_nr": "15",
                    "verse": "agod nga manginputli kamo kag wala sing sayop, subong nga himpit nga mga anak sang Dios, nga nagakabuhi sa kalibutan nga puno sing malaut kag makasasala nga mga tawo. Dapat magsiga kamo sa tunga nila subong sang mga bituon sa kalangitan"
                },
                "16": {
                    "verse_nr": "16",
                    "verse": "samtang ginatanyag ninyo sa ila ang pulong sang kabuhi. Kon himuon ninyo ini, may katarungan ako sa pagpabugal tungod sa inyo sa Adlaw ni Cristo, bangod kay ini magapakita nga ang tanan ko nga pagpanikasog kag pagpangabudlay may pulos gid man."
                },
                "17": {
                    "verse_nr": "17",
                    "verse": "Ayhan ang akon dugo iula subong sang isa ka dulot nga ginahalad sang inyo pagtuo sa Dios. Kon amo gid man ini, nagakalipay ako, kag ginapaambit ko ang akon kalipay sa inyo tanan."
                },
                "18": {
                    "verse_nr": "18",
                    "verse": "Sa amo man nga bagay dapat kamo magkalipay kag ipaambit ninyo sa akon ang inyo kalipay."
                },
                "19": {
                    "verse_nr": "19",
                    "verse": "Nagasalig ako kay Ginoong Jesus nga sa indi madugay mapadala ko dayon sa inyo si Timoteo, agod nga malipay man ako sang balita nahanungod sa inyo."
                },
                "20": {
                    "verse_nr": "20",
                    "verse": "Sia gid lang ang nagapakigbahin sa akon balatyagon, kag nagakabalaka gid sia sa inyo."
                },
                "21": {
                    "verse_nr": "21",
                    "verse": "Ang iban iya nagakabalaka sa ila lamang kaugalingon nga kaayuhan kag indi sa bulohaton nga iya ni Jesu-Cristo."
                },
                "22": {
                    "verse_nr": "22",
                    "verse": "Kag kamo gid nakahibalo sang pagkamapuslanon ni Timoteo, kon paano nga sia kag ako kaangay sang amay kag anak, nagpangabudlay tungod sang Maayong Balita."
                },
                "23": {
                    "verse_nr": "23",
                    "verse": "Gani, nagalaom ako nga mapadala ko sia sa inyo sa gilayon sa tapos nga mahibaluan ko kon ano ang mahanabo sa akon."
                },
                "24": {
                    "verse_nr": "24",
                    "verse": "Kag nagasalig ako sa Ginoo nga ako gid makakadto dira sa inyo sa labing madali."
                },
                "25": {
                    "verse_nr": "25",
                    "verse": "Naghunahuna ako nga kinahanglan ipadala ko sa inyo ang aton utod nga si Epafrodito nga nagpangabudlay kag nagpakig-away upod sa akon, nga inyo ginpadala sa pagbulig sa akon."
                },
                "26": {
                    "verse_nr": "26",
                    "verse": "Nagahandom gid sia sa pagpakigkita sa inyo tanan, kag indi sia mapahamtang tungod nga inyo nabatian nga nagmasakit sia."
                },
                "27": {
                    "verse_nr": "27",
                    "verse": "Matuod nga nagmasakit sia kag diutayan lang mapatay, pero ang Dios nagkaluoy sa iya, kag indi lamang sa iya kundi sa akon man, kag ginpaiway sa akon ang daku nga kalisod."
                },
                "28": {
                    "verse_nr": "28",
                    "verse": "Gani, daku pa gid ang akon handom sa pagpadala sa iya dira sa inyo, agod nga magkalipay kamo liwat kon inyo sia makita, kag makuha ang akon kalisod."
                },
                "29": {
                    "verse_nr": "29",
                    "verse": "Gani batuna ninyo sia sing malipayon subong isa ka utod sa Ginoo. Tahura ninyo ang tanan nga mga tawo nga kasubong niya."
                },
                "30": {
                    "verse_nr": "30",
                    "verse": "Kay tungod lamang sa bulohaton ni Cristo gintaya niya ang iya kabuhi sa katalagman kag diutayan lang sia mapatay, agod mahatag niya sa akon ang bulig nga indi ninyo mahatag."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa katapusan, mga kautoran, magkalipay kamo sa inyo paghiusa sa Ginoo! Wala ako nagakataka sa pagsulat sa inyo liwat sang amo man gihapon nga butang, kag ini para sa inyo kaayuhan."
                },
                "2": {
                    "verse_nr": "2",
                    "verse": "Mag-andam kamo sa mga tawo nga nagabuhat sing malaut nga mga butang, inang mga ido nga nagapamilit sa pagpilas sang lawas."
                },
                "3": {
                    "verse_nr": "3",
                    "verse": "Kay kita ang nakabaton sang matuod nga pagkatinuli kag indi sila, kay kita nagasimba sa Dios paagi sa iya Espiritu, kag nagakalipay sa aton pagkabuhi sa paghiusa kay Cristo Jesus. Wala kita nagasalig sa mga seremonya nga mga lawasnon."
                },
                "4": {
                    "verse_nr": "4",
                    "verse": "Kon sa bagay ako makasalig man sa sini nga mga butang. Kon ang bisan sin-o nga nagahunahuna nga makasalig sia sa sini nga mga seremonya nga lawasnon, labi pa gid ako."
                },
                "5": {
                    "verse_nr": "5",
                    "verse": "Gintuli ako sang walo pa lang ka adlaw ang akon edad. Natawo ako nga Israelinhon, sa tribo ni Benjamin, isa ka tunay nga Hebreo. Kon nahanungod sa pagtuman sang Kasugoan sang mga Judio, isa ako ka Fariseo"
                },
                "6": {
                    "verse_nr": "6",
                    "verse": "kag sa akon kasidla akon pa gani ginhingabot ang mga katapo sang iglesia. Kon nahanungod sang pagkamatarong sang tawo paagi sa pagtuman sang Kasugoan, wala sing butang nga wala ko mahimo."
                },
                "7": {
                    "verse_nr": "7",
                    "verse": "Pero yadto tanan nga mga butang nga makabig kuntani nakon nga kadalag-an, ginbilang ko karon nga kapierdihan tungod kay Cristo."
                },
                "8": {
                    "verse_nr": "8",
                    "verse": "Indi lamang yadto nga mga butang, kundi ang tanan ginakabig ko nga bug-os nga kapierdihan tungod sa mas labi pa gid ka malahalon nga butang, nga amo ang pagkilala ko kay Cristo Jesus nga akon Ginoo. Tungod sa iya ginasikway ko ang tanan, kag ginakabig ko ini tanan nga basura gid lang, agod maangkon ko si Cristo"
                },
                "9": {
                    "verse_nr": "9",
                    "verse": "kag agod nga mangin-isa kami sing bug-os. Wala ako ginbaton sang Dios paagi sa pagtuman sang Kasugoan, pero karon ginabaton niya ako paagi sa pagatuo kay Cristo. Ang Dios amo ang nagabaton sa akon kag ini napasad sa pagtuo."
                },
                "10": {
                    "verse_nr": "10",
                    "verse": "Ang akon lamang luyag amo ang pagkilala kay Cristo, kag ang pag-agom sang gahom sang iya pagkabanhaw, ang pag-ambit sang iya mga pag-antos, kag mapatay kaangay sang iya kamatayon"
                },
                "11": {
                    "verse_nr": "11",
                    "verse": "sa paglaom nga ako mismo pagabanhawon halin sa mga minatay."
                },
                "12": {
                    "verse_nr": "12",
                    "verse": "Wala ako nagasiling nga nalambot ko na ini, ukon nga nanginhimpit na ako. Nagapadayon ako sa pagtinguha sa pag-angkon sang premyo nga tungod sini naangkon ako ni Cristo Jesus."
                },
                "13": {
                    "verse_nr": "13",
                    "verse": "Matuod gid, mga kautoran, wala ako nagahunahuna nga nalambot ko na ini, kundi ang akon ginahimo amo ang paglimot sang tinalikdan kag ang paghimulat sa paglambot sang ginaatubang ko."
                },
                "14": {
                    "verse_nr": "14",
                    "verse": "Gani nagadalagan ako sing tadlong padulong sa lalambuton agod madaog ko ang premyo, nga amo ang pagtawag sang Dios paagi kay Cristo Jesus sa kabuhi sa langit."
                },
                "15": {
                    "verse_nr": "15",
                    "verse": "Tanan kita nga hamtong na sa pagtuo dapat magpanghunahuna sing amo man. Pero kon ang iban sa inyo may tuhay nga panghunahuna, ang Dios magapaathag sini sa inyo."
                },
                "16": {
                    "verse_nr": "16",
                    "verse": "Wala sapayan magpadayon kita sa pagkabuhi suno sa sulondan nga aton ginasunod tubtob karon."
                },
                "17": {
                    "verse_nr": "17",
                    "verse": "Mga kautoran, padayuna ninyo ang pag-ilog sa akon. Ginhatagan namon kamo sang husto nga sulondan, gani, talupangda ninyo ang tanan nga nagasunod sini."
                },
                "18": {
                    "verse_nr": "18",
                    "verse": "Makapila ko na kamo sini ginsilingan sang una, kag karon ginasulit ko ini nga nagahibi: madamo ang nagakabuhi subong nga mga kaaway sang krus ni Cristo."
                },
                "19": {
                    "verse_nr": "19",
                    "verse": "Ang ila padulongan amo ang impierno, tungod kay ang ila dios amo ang ila lawasnon nga mga handom. Ginapabugal nila ang mga butang nga ila kuntani kahuy-an, kag ang ila lamang ginapanumdom amo ang mga butang nga iya sining kalibutan."
                },
                "20": {
                    "verse_nr": "20",
                    "verse": "Pero, kita mga banwahanon sang langit, kag nagahulat gid kita sang pag-abot halin sa langit sang aton Manluluwas nga amo si Ginoong Jesu-Cristo."
                },
                "21": {
                    "verse_nr": "21",
                    "verse": "Pagabayluhan niya ang aton maluya kag mamalatyon nga mga lawas, agod manginkaangay sang iya mahimayaon nga lawas paagi sa iya gahom nga iya ginagamit sa pagdumala sang tanan nga mga butang."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Gani, mga kautoran ko, mahal gid kamo sa akon kag nahidlaw gid ako sa inyo! Daw ano ang inyo paglipay sa akon, kag daw ano ang akon pagpabugal sa inyo! Hinigugma nga mga utod, magmalig-on kamo sa inyo pagkabuhi sa Ginoo."
                },
                "2": {
                    "verse_nr": "2",
                    "verse": "Ginapangabay ko kamo, Eudias kag Sintique, mag-ayuhay kamo subong mag-ulotod sa Ginoo."
                },
                "3": {
                    "verse_nr": "3",
                    "verse": "Kag ikaw man, matutom nga kaupod ko nga manugpangabudlay, luyag ko nga buligan mo ini nga mga babayi, kay sila nagpangabudlay man sing tudotudo upod sa akon sa pagpalapnag sang Maayong Balita, upod kay Clemente kag sa tanan nga kaupod ko nga mga manugpangabudlay, nga ang ila mga ngalan yara sa libro sang kabuhi."
                },
                "4": {
                    "verse_nr": "4",
                    "verse": "Magkalipay kamo sa gihapon sa inyo paghiusa sa Ginoo. Liwat ginasiling ko sa inyo: magkalipay kamo!"
                },
                "5": {
                    "verse_nr": "5",
                    "verse": "Ipakita ang inyo kalulo sa pagginawi sa tanan nga mga tawo. Ang Ginoo madali na lang mag-abot."
                },
                "6": {
                    "verse_nr": "6",
                    "verse": "Indi kamo magpalibog sang bisan ano, kundi sa inyo tagsa ka pagpangamuyo, magpangayo kamo sa Dios sang inyo kinahanglanon nga nagapasalamat sa gihapon."
                },
                "7": {
                    "verse_nr": "7",
                    "verse": "kag ang paghidait sang Dios nga indi matungkad sang paghangop sang tawo, magatipig sang inyo mga tagipusoon kag mga hunahuna paagi kay Cristo Jesus."
                },
                "8": {
                    "verse_nr": "8",
                    "verse": "Sa katapusan, mga kautoran, pun-a ang inyo mga hunahuna sining maayo kag dalayawon nga mga butang: mga butang nga matuod, halangdon, matarong, putli, hiligugmaon, kag dungganon."
                },
                "9": {
                    "verse_nr": "9",
                    "verse": "Ibutang ninyo sa buhat ang tanan nga inyo natun-an kag nabaton halin sa akon paagi sa akon mga pulong kag mga binuhatan. Kag ang Dios nga nagahatag sa aton sing paghidait manginkaupod ninyo."
                },
                "10": {
                    "verse_nr": "10",
                    "verse": "Daw ano kadako ang kalipay ko sa akon pagkabuhi sa paghiusa sa Ginoo! Sa tapos sang malawig nga tion, nagpakita kamo liwat sang inyo kabalaka sa akon. Wala ako nagasiling nga kamo wala na gana magbulig sa akon, kundi wala lang kamo sing kahigayunan sa pagpakita sini."
                },
                "11": {
                    "verse_nr": "11",
                    "verse": "Kag wala ako nagasiling sini tungod kay nagabatyag ako nga ginpatumbayaan, kay natun-an ko ang pagkakuntento sa bisan ano nga kahimtangan."
                },
                "12": {
                    "verse_nr": "12",
                    "verse": "Nahibaluan ko ang pagpangabuhi nga pigado kag ang pagpangabuhi nga bugana. Natun-an ko ini tanan, agod nga sa bisan diin kag sa bisan ano nga kahimtangan kontento ako bisan busog ako ukon gutom, bisan sa kabuganaan ukon sa kapigaduhan."
                },
                "13": {
                    "verse_nr": "13",
                    "verse": "Makasarang ako sa pag-atubang sang tanan nga kahimtangan paagi sa gahom nga ginahatag sa akon ni Cristo."
                },
                "14": {
                    "verse_nr": "14",
                    "verse": "Pero kaayo gid sa inyo, kay ginbuligan ninyo ako sa akon mga palaligban."
                },
                "15": {
                    "verse_nr": "15",
                    "verse": "Kamo nga mga taga-Filipos nakahibalo gid nga sang akon paghalin sa Macedonia sang nagasugod pa lang ang pagwali sang Maayong Balita, kamo gid lang nga iglesia ang nagbulig sa akon, kag kamo gid lang ang nakigbahin sa akon kadalag-an kag kapierdihan."
                },
                "16": {
                    "verse_nr": "16",
                    "verse": "Sang didto ako sa Tesalonica nga nagakinahanglan sing bulig, makapila ako ninyo ginpadalhan."
                },
                "17": {
                    "verse_nr": "17",
                    "verse": "Indi tungod kay luyag lang ako magbaton sang mga dulot, kundi luyag ko madugangan ang inyo maayo nga mga hinimuan."
                },
                "18": {
                    "verse_nr": "18",
                    "verse": "Yari ang resibo sang tanan nga inyo ginhatag sa akon, kag sobra na ini! Wala na sing kulang sa akon, karon nga si Epafrodito nagdala sa akon sang tanan ninyo nga mga dulot. Ini kaangay sang mahamot nga halad sa Dios, isa ka halad nga ginabaton kag nahamut-an niya."
                },
                "19": {
                    "verse_nr": "19",
                    "verse": "Kag ang akon Dios, sa iya bugana nga manggad paagi kay Cristo Jesus magahatag sa inyo sang tanan ninyo nga mga kinahanglanon."
                },
                "20": {
                    "verse_nr": "20",
                    "verse": "Sa aton Dios kag Amay ihatag ang pagdayaw sa wala sing katubtoban. Kabay pa."
                },
                "21": {
                    "verse_nr": "21",
                    "verse": "Mga pag-abiabi sa tanan nga mga tumoluo nga iya ni Cristo Jesus. Ginaabiabi kamo sang tanan nga mga kautoran diri nga kaupod nakon."
                },
                "22": {
                    "verse_nr": "22",
                    "verse": "Ang tanan nga mga tumoluo diri, labi na gid ang yara sa palasyo sang Emperador nagaabiabi sa inyo tanan."
                },
                "23": {
                    "verse_nr": "23",
                    "verse": "Kabay nga ang pagpakamaayo sang aton Ginoong Jesu-Cristo manginyara sa inyo tanan."
                }
            }
        }
    }
}