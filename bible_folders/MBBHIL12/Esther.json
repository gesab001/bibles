{
    "version": "MBBHIL12",
    "book_name": "Esther",
    "book_nr": "17",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sang una nga panahon may isa ka hari nga si Ahasuero nga naggahom sa 127 ka mga probinsya halin sa India tubtob sa Etiopia. Ang iya palasyo yadto sa siudad sang Susa nga amo ang kapital sang iya ginharian nga amo ang Persia."
                },
                "2": {
                    "verse_nr": "2",
                    "verse": "Sang una nga panahon may isa ka hari nga si Ahasuero nga naggahom sa 127 ka mga probinsya halin sa India tubtob sa Etiopia. Ang iya palasyo yadto sa siudad sang Susa nga amo ang kapital sang iya ginharian nga amo ang Persia."
                },
                "3": {
                    "verse_nr": "3",
                    "verse": "Sa ikatlo nga tuig sang iya paghari naghatag sia sing punsyon sa iya tanan nga mga opisyales kag mga manugdumala. Nagtambong ang mga pangulo sang mga hangaway sang Persia kag Media, kag subong man ang mga gobernador kag mga prinsipe sang mga probinsya."
                },
                "4": {
                    "verse_nr": "4",
                    "verse": "Sa sulod sang anom ka bulan ginpakita niya ang manggad sang iya ginharian kag kon daw ano ka halangdon kag ka dalayawon sini!"
                },
                "5": {
                    "verse_nr": "5",
                    "verse": "Sa tapos ang anom ka bulan, ang hari naghiwat pa gid sing punsyon sa tanan nga mga tawo, imol kag manggaranon nga yara sa Susa, ang kapital sang siudad. Ini nga punsyon ginhiwat sa pasiyuhan sang hardin sang palasyo kag naglawig ini sing pito ka adlaw."
                },
                "6": {
                    "verse_nr": "6",
                    "verse": "Ang pasiyuhan didto ginpunihan sang puti kag asol nga mga kurtina nga ginhigot sang mga lubid nga nahimo sa mapino kag granate nga lino kag gin-angot ini sa mga sulosingsing nga pilak nga yara sa ibabaw sa mga marmol nga haligi. May mga siya nga salaliayan nga nahimo sa bulawan kag pilak nga ginbutang sa pasiyuhan nga ang salog puti nga marmol, perlas, kag malahalon nga mga bato nga nagkalainlain ang kolor."
                },
                "7": {
                    "verse_nr": "7",
                    "verse": "Ang mga bisita ginpagustohan lang sang hari sa pag-inom sang bino nga gintagay sa bulawan nga mga ilimnan nga nagkalainlain ang korte."
                },
                "8": {
                    "verse_nr": "8",
                    "verse": "Ang pag-imnanay wala sing pugongpugong kay ang hari nagmando sa mga suloguon sa palasyo nga pagustohan lang nila ang luyag sang tagsa ka tawo."
                },
                "9": {
                    "verse_nr": "9",
                    "verse": "Sa pihak nga bahin, si Rayna Vasti naghatag man sing punsyon para sa mga babayi sa sulod sang palasyo."
                },
                "10": {
                    "verse_nr": "10",
                    "verse": "Sang ikapito nga adlaw sang punsyon, masadya ang hari tungod sa pag-inom sang bino, gani, ginpatawag niya ang iya pito ka mga alagad nga kapon nga amo sanday Mehuman, Bista, Harbona, Bigta, Abagta, Setar kag Karkas."
                },
                "11": {
                    "verse_nr": "11",
                    "verse": "Ginsugo niya sila nga dalhon si Rayna Vasti sa atubang niya nga nagasuksok sang korona sang rayna agod ipakita niya ang iya katahom sa mga tawo kag mga opisyales, kay isa sia ka matahom nga babayi."
                },
                "12": {
                    "verse_nr": "12",
                    "verse": "Pero sang sugiran sang mga alagad si Rayna Vasti nahanungod sang sugo sang hari indi sia magkadto. Tungod sini ang hari nagbalingaso sa kaakig."
                },
                "13": {
                    "verse_nr": "13",
                    "verse": "Dayon ang hari nagpakigsapol sa iya mga palamangkutan nga mga tawo nga nakahibalo sang mga kasugoan kag mga pagsulondan. Kay amo ini ang ginahimo sang hari agod mahibaluan niya kon ano ang dapat himuon."
                },
                "14": {
                    "verse_nr": "14",
                    "verse": "Ang salaligan niya nga mga palamangkutan nga pirme ginapamatian niya amo sanday Karsena, Setar, Admata, Tarsis, Meres, Marsena, kag Memukan. Ini sila amo ang pito ka mga opisyales sang Persia kag Media nga may pinakamataas nga mga palangakuan sa ginharian."
                },
                "15": {
                    "verse_nr": "15",
                    "verse": "Ginpamangkot niya sila, \u201cSuno sa kasugoan ano bala ang dapat himuon sa kay Rayna Vasti tungod kay wala sia nagtuman sang akon mando nga ginpadala paagi sa akon mga alagad?\u201d"
                },
                "16": {
                    "verse_nr": "16",
                    "verse": "Dayon si Memukan nagsabat sa hari sa atubang sang iya mga opisyales: \u201cSi Rayna Vasti nagpakahuya, indi lamang sang hari kundi sang tanan nga mga opisyales kag sang tanan nga mga tawo sa bug-os nga ginharian!"
                },
                "17": {
                    "verse_nr": "17",
                    "verse": "Sa bug-os nga ginharian ang tagsa ka babayi nga makahibalo sang ginhimo sang rayna magatamay sang iya bana. Magasiling sila, \u2018Si Haring Ahasuero nagmando nga si Rayna Vasti pagadalhon sa iya atubang pero ang rayna wala magkadto.\u2019"
                },
                "18": {
                    "verse_nr": "18",
                    "verse": "Kon ang mga asawa sang mga opisyales sang Persia kag Media makabati sining ginhimo sang rayna, magahambal sila nahanungod sini sa ila mga bana sa wala pa magtunod ang adlaw. Bisan diin ang mga asawa magayaguta sa ila mga bana, kag ang mga bana magakaakig sa ila mga asawa."
                },
                "19": {
                    "verse_nr": "19",
                    "verse": "Kon luyag mo, Mahal nga Hari, maghimo ka sing isa ka sugo nga si Vasti indi na liwat magkadto sa atubang sang hari. Ilakip ini sa mga kasugoan sang Persia kag Media agod indi gid ini maislan. Dayon ihatag sang hari ang pagkarayna sa isa ka babayi nga mas dungganon pa sang sa iya."
                },
                "20": {
                    "verse_nr": "20",
                    "verse": "Kon mahibal-an sa bug-os nga ginharian ining sugo sang hari, ang tanan nga mga babayi magatahod sa ila mga bana, imol man ukon manggaranon.\u201d"
                },
                "21": {
                    "verse_nr": "21",
                    "verse": "Naluyagan sang hari kag sang iya mga opisyales ang ginhambal ni Memukan, kag ang hari naghimo sang iya ginpanugyan."
                },
                "22": {
                    "verse_nr": "22",
                    "verse": "Ang hari nagpadala sing mga sulat sa tanan nga mga probinsya nga sakop sang iya ginharian, suno sa ila pangsulat kag panghambal, nga nagasiling nga ang tagsa ka bana manginpangulo sang iya kaugalingon nga balay kag maggahom sa iya asawa kag mga kabataan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sang ulihi, sang nagtahaw na ang kaakig ni Haring Ahasuero, nadumdoman niya ang ginhimo ni Vasti kag ang mando niya batok sa iya."
                },
                "2": {
                    "verse_nr": "2",
                    "verse": "Gani, ang iban sang mga palamangkutan sang hari nga malapit sa iya nagsiling, \u201cNgaa indi ikaw magmando sa pagpangita sing matahom, lamharon kag birhen nga mga dalaga?"
                },
                "3": {
                    "verse_nr": "3",
                    "verse": "Magpili ka sing mga opisyales sa tanan nga mga probinsya sang imo ginharian sa pagtipon sang tanan nga matahom kag lamharon nga mga dalaga sa balay sang imo mga babayi diri sa Susa, ang kapital nga siudad. Itugyan sila sa pag-atipan ni Hegay, ang kapon nga amo ang gintugyanan sa pag-atipan sang imo mga babayi kag hatagan sila sang ila kinahanglanon sa pagpatahom sang ila kaugalingon."
                },
                "4": {
                    "verse_nr": "4",
                    "verse": "Dayon magpili ka sing dalaga nga imo gid naluyagan nga manginrayna sa baylo kay Vasti.\u201d\nIni nga panghunahuna nagpahamuot sang hari kag ginhimo niya ini."
                },
                "5": {
                    "verse_nr": "5",
                    "verse": "Karon sa Susa, ang kapital nga siudad, may isa ka Judio nga ginahingalanan kay Mardoqueo nga anak ni Jair. Nagikan sia sa tribo ni Benjamin kag kaliwat sia ni Simei kag ni Kis."
                },
                "6": {
                    "verse_nr": "6",
                    "verse": "Isa sia sang mga bihag gikan sa Jerusalem upod kay Haring Joaquin sang Juda nga gindala ni Haring Nabucodonosor sang Babilonia."
                },
                "7": {
                    "verse_nr": "7",
                    "verse": "May pakaisa sia nga si Ester nga ang ngalan niya sa Hebreo si Hadasa. Matahom si Ester nga babayi kag maayo sing lawas. Sang mapatay ang iya mga ginikanan, ginsapupo sia kag ginsagod ni Mardoqueo subong iya kaugalingon nga bata."
                },
                "8": {
                    "verse_nr": "8",
                    "verse": "Gani, sang mapahibalo ang bag-o nga mando sang hari, madamo nga mga babayi nga gindala sa palasyo sang hari sa Susa, kag si Ester isa man sang gindala didto. Sia ginbutang man sa idalom sang pagtatap ni Hegay nga amo ang nagatatap sang mga babayi sang hari."
                },
                "9": {
                    "verse_nr": "9",
                    "verse": "Si Ester nahamut-an ni Hegay kag gintatap niya sia sing pinasahi. Sa gilayon ginhatagan niya sia sang iya mga kinahanglanon sa pagpatahom kag sang iya pagkaon. Ginhatagan man niya sia sing pito ka mga dalaga gikan sa palasyo sa pag-atipan sa iya. Kag ginbutang sia kag ang mga nagaatipan sa iya sa labing maayo nga lugar sa balay sang mga babayi."
                },
                "10": {
                    "verse_nr": "10",
                    "verse": "Karon si Ester wala magsugid nga sia isa ka Judia bangod kay si Mardoqueo nagpaandam nga indi niya pag-isugid ini."
                },
                "11": {
                    "verse_nr": "11",
                    "verse": "Adlaw-adlaw si Mardoqueo nagapakadto-pakari sa atubangan sang pasiyuhan sang balay sang mga babayi sa paghibalo sang kahimtangan ni Ester kag kon ano ang nagakatabo sa iya."
                },
                "12": {
                    "verse_nr": "12",
                    "verse": "Ang kalawigon sang kinaandan nga pagpatahom sa mga babayi isa ka tuig\u2014anom ka bulan nga masahe sa lana sang mira kag anom pa gid ka bulan sa lana sang balsamo. Sa tapos sina, ang tagsa ka babayi ginadala kay Haring Ahasuero."
                },
                "13": {
                    "verse_nr": "13",
                    "verse": "Sa iya paghalin sa balay sang mga babayi pakadto sa palasyo sarang sia makasuksok sang bisan ano nga luyag niya."
                },
                "14": {
                    "verse_nr": "14",
                    "verse": "Nagakadto sia sa palasyo kon gab-i kag pagkaaga ginadala sia sa isa naman ka balay sang mga babayi sa idalom sang pagtatap ni Saasgas nga kapon nga nagaatipan sang mga babayi sang hari. Wala na sia nagakadto liwat sa hari luas kon naluyagan sia sang hari kag ipatawag ang iya gid ngalan."
                },
                "15": {
                    "verse_nr": "15",
                    "verse": "Nag-abot ang tion ni Ester sa pagkadto sa hari. Si Ester anak ni Abihail kag pakaisa ni Mardoqueo. Si Mardoqueo nagsagod kay Ester subong nga iya anak. Ang tanan nga mga nakakita kay Ester nagadayaw sa iya. Sang mag-abot ang tion sang iya pagkadto sa hari, wala sia sing iban nga ginsuksok kundi ang ginsiling sa iya ni Hegay nga kapon nga nagatatap sang balay sang mga babayi."
                },
                "16": {
                    "verse_nr": "16",
                    "verse": "Gani, sang ikapito nga tuig sang paghari ni Ahasuero, sang ika-10 nga bulan nga amo ang bulan sang Tebet, si Ester gindala kay Haring Ahasuero sa palasyo."
                },
                "17": {
                    "verse_nr": "17",
                    "verse": "Naluyag ang hari sa iya labaw pa sang sa iban nga mga babayi kag nadaog niya ang pagpalangga kag pagpasulabi sang hari labaw pa sang sa iban nga mga dalaga. Ginkoronahan sia sang hari kag ginhimo sia nga rayna sa baylo kay Vasti."
                },
                "18": {
                    "verse_nr": "18",
                    "verse": "Dayon ang hari naghiwat sang daku nga punsyon sa kadungganan ni Ester kag gin-agda niya ang iya tanan nga mga opisyales kag mga manugdumala. Ginpahayag man niya ang isa ka adlaw nga piesta opisyal sa bug-os nga ginharian kag nagpanagtag sia sing mga regalo suno sa iya kaalwan subong hari."
                },
                "19": {
                    "verse_nr": "19",
                    "verse": "Karon si Mardoqueo ginpili sang hari nga mangin-isa ka manugdumala."
                },
                "20": {
                    "verse_nr": "20",
                    "verse": "Sa pihak nga bahin, si Ester wala gid magpanugid nga sia Judia kay amo ini ang gintugon sa iya ni Mardoqueo. Gintuman niya ang ginsiling sa iya ni Mardoqueo subong sang ginhimo niya sang yara pa sia sa pagtatap niya."
                },
                "21": {
                    "verse_nr": "21",
                    "verse": "Isa ka adlaw sang si Mardoqueo yara sa iya opisina sa palasyo, si Bigtan kag si Teres, ang duha ka mga kapon sa palasyo nga nagabantay sa pwerta pakadto sa mga kwarto sang hari naakig kay Haring Ahasuero kag nagplano sila sa pagpatay sa iya."
                },
                "22": {
                    "verse_nr": "22",
                    "verse": "Nahibal-an ini ni Mardoqueo kag ginsugiran niya ang rayna nga si Ester. Si Ester nagsugid man dayon sa hari sang nabatian ni Mardoqueo."
                },
                "23": {
                    "verse_nr": "23",
                    "verse": "Ini nga butang ginpausisa kag nasapwan nga ini matuod, kag ang duha ka mga tawo ginbitay. Ang hari nagmando nga isulat ini sa opisyal nga maragtas sang ginharian."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sang ulihi, si Haring Ahasuero nagpasaka sa mataas nga palangakuan kay Haman nga anak ni Hamedata nga Agagnon. Ang iya palangakuan mas mataas sang sa tanan nga mga opisyales nga kaupod niya."
                },
                "2": {
                    "verse_nr": "2",
                    "verse": "Ang hari nagmando sa tanan niya nga mga opisyales sa pagpakita sang ila pagtahod kay Haman paagi sa pagluhod kag pagsaludo sa iya. Tanan sila nagtuman sini luas lamang kay Mardoqueo nga indi gid magtuman sini."
                },
                "3": {
                    "verse_nr": "3",
                    "verse": "Ang iban nga mga opisyales sa palasyo nagpamangkot kay Mardoqueo kon ngaa wala sia nagatuman sa mando sang hari."
                },
                "4": {
                    "verse_nr": "4",
                    "verse": "Adlaw-adlaw ginahambalan nila sia nahanungod sini, pero wala sia nagasapak sa ila. Nagsiling sia, \u201cAko isa ka Judio kag indi ako makasaludo kay Haman.\u201d Gani ginsingganan nila si Haman nahanungod sini agod mahibal-an nila kon bala pabay-an lang ni Haman si Mardoqueo."
                },
                "5": {
                    "verse_nr": "5",
                    "verse": "Sang mahibal-an ni Haman nga si Mardoqueo indi magluhod kag magsaludo sa iya naakig gid sia"
                },
                "6": {
                    "verse_nr": "6",
                    "verse": "kag sang mahibal-an man niya nga si Mardoqueo isa ka Judio, nagplano sia indi lamang sa pagsilot kay Mardoqueo, kundi sa pagpamatay sang tanan nga mga Judio sa bug-os nga ginharian sang Persia."
                },
                "7": {
                    "verse_nr": "7",
                    "verse": "Sa ika-12 nga tuig sang paggahom ni Haring Ahasuero, sa nahauna nga bulan nga amo ang Nisan, si Haman nagmando nga maggabutgabot (ginatawag ini nga Pur) sa paghibalo kon ano ang husto nga adlaw kag bulan sa pagtuman sang iya plano. Ang adlaw nga natup-an amo ang ika-13 nga adlaw sang ika-12 nga bulan nga amo ang bulan sang Adar."
                },
                "8": {
                    "verse_nr": "8",
                    "verse": "Dayon si Haman nagsiling sa hari, \u201cMay grupo sang mga tawo nga nagaestar sa tanan nga sakop sang imo ginharian kag makita sa tagsa ka probinsya. Ang ila mga kasugoan lain gid sang sa iya sang iban nga mga tawo kag dugang pa, wala sila nagatuman sang imo mga kasugoan. Indi maayo sa imo paggahom nga pabay-an mo lang sila."
                },
                "9": {
                    "verse_nr": "9",
                    "verse": "Kon pakamaayuhon mo, O Mahal nga Hari, magsulat ka sing mando sa pagpamatay sa ila. Kon himuon mo ini, pasaligon ko ikaw nga magabutang ako sing 375 ka tonelada nga pilak sa talaguan sang manggad sang hari.\u201d"
                },
                "10": {
                    "verse_nr": "10",
                    "verse": "Dayon ginhukas sang hari ang iya singsing nga inugpat-in sa mga kasugoan kag ginhatag ini kay Haman nga anak ni Hamedata nga Agagnon, ang kaaway sang mga Judio."
                },
                "11": {
                    "verse_nr": "11",
                    "verse": "Kag nagsiling ang hari sa iya, \u201cAng mga tawo kag ang ila kwarta imo lang. Himua sa ila ang luyag mo.\u201d"
                },
                "12": {
                    "verse_nr": "12",
                    "verse": "Sa ika-13 nga adlaw sang nahauna nga bulan, ginpatawag ni Haman ang mga sekretaryo sang hari kag gindikta sa ila ang isa ka mando nga pagabadbaron sa tagsa ka linggwahe kag pamaagi sang pagsulat nga ginagamit sa ginharian kag ipadala ini sa tanan nga mga pangulo, mga gobernador kag mga opisyales. Ginsulat ini sa ngalan ni Haring Ahasuero kag ginpat-inan sang iya singsing."
                },
                "13": {
                    "verse_nr": "13",
                    "verse": "Ang mando nga ginpadala paagi sa mga mensahero sa tagsa ka probinsya sang hari nagasiling nga laglagon, pamatyon, kag papason ang tanan nga mga Judio, pamatan-on kag tigulang, mga babayi kag mga bata, sa isa lang ka adlaw, sa ika-13 nga adlaw sang ika-12 nga bulan nga amo ang bulan sang Adar. Pamatyon sila nga wala sing luoyluoy, kag panguhaon ang ila mga pagkabutang."
                },
                "14": {
                    "verse_nr": "14",
                    "verse": "Ang mando ipahibalo sa tagsa ka probinsya agod ang tanan nga mga katawhan maghanda sa sina nga adlaw."
                },
                "15": {
                    "verse_nr": "15",
                    "verse": "Ang mga mensahero naglakat sa gilayon sa sugo sang hari kag ang mando ginpahibalo sa Susa, ang kapital nga siudad. Ang hari kag si Haman nagpungko sa pag-inom, samtang ang siudad sang Susa nagkinagula."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sang pagkahibalo ni Mardoqueo sang tanan nga nahanabo, gingisi niya ang iya bayu sa kasubo. Dayon nagbayo sia sing sako, nagbutang sing abo sa iya ulo kag nagkadto sa tunga sang siudad nga nagahilibion sing mapait kag tudo gid."
                },
                "2": {
                    "verse_nr": "2",
                    "verse": "Tubtob lamang sia sa atubangan sang pwerta sang palasyo, tungod kay wala sing bisan sin-o nga ginatugotan sa pagsulod sa pwerta nga nagabayo sing sako."
                },
                "3": {
                    "verse_nr": "3",
                    "verse": "Sa tanan nga mga probinsya nga nalambot sang mando sang hari, may daku nga paglalaw sa mga Judio. Nagpuasa sila, naghinibi, kag nagpanalambiton. Ang kalabanan sa ila nagbayo sing sako kag naghigda sa abo."
                },
                "4": {
                    "verse_nr": "4",
                    "verse": "Sang magsugid kay Ester ang iya mga suloguon nga babayi kag ang mga kapon nga nagaalagad sa iya kon ano ang ginahimo ni Mardoqueo, natublag gid sia. Ginpadalhan niya sing mga bayu si Mardoqueo agod nga ilisan niya ang iya ginasuksok nga sako, pero indi magbaton sini si Mardoqueo."
                },
                "5": {
                    "verse_nr": "5",
                    "verse": "Dayon ginpatawag ni Ester si Hatak, ang isa sang mga kapon sa palasyo nga ginpili sang hari sa pag-alagad sa rayna, kag ginsugo niya sa pag-usisa kay Mardoqueo kon ano ang nagakahanabo kag kon ngaa."
                },
                "6": {
                    "verse_nr": "6",
                    "verse": "Si Hatak nagkadto kay Mardoqueo sa plasa sang siudad nga yara sa atubangan sang pwerta sang palasyo."
                },
                "7": {
                    "verse_nr": "7",
                    "verse": "Si Mardoqueo nagsugid sang tanan nga mga natabo sa iya kag kon pila ang pilak nga gintug-an ni Haman nga ibutang sa talaguan sang manggad sang hari agod lamang nga mapapas ang tanan nga mga Judio."
                },
                "8": {
                    "verse_nr": "8",
                    "verse": "Ang kopya sang kasugoan nga ginpadala halin sa Susa sa paglaglag sang mga Judio ginhatag man niya kay Hatak agod ihatag niya kay Ester kag isaysay sa iya ang kahimtangan. Nagtugon man si Mardoqueo nga si Ester magkadto sa hari sa pagpakitluoy para sa mga tawo nga iya kadugo."
                },
                "9": {
                    "verse_nr": "9",
                    "verse": "Gintuman ini ni Hatak, kag"
                },
                "10": {
                    "verse_nr": "10",
                    "verse": "si Ester nagpabalik sa iya kay Mardoqueo nga may dala nga mensahe nga nagasiling"
                },
                "11": {
                    "verse_nr": "11",
                    "verse": "\u201cAng bisan sin-o, lalaki ukon babayi, nga magsulod sa korte sa pagpakigkita sa hari nga wala ginpatawag, ina nga tawo pagapatyon. Amo ini ang kasugoan. Ang tanan halin sa mga palamangkutan sang hari tubtob sa mga katawhan sa mga probinsya nakahibalo sini. Wala sing iban nga paagi sa paglikaw sini luas lamang kon ang hari mag-untay sang iya setro nga bulawan sa sina nga tawo, dayon ina nga tawo indi pagpatyon. Pero isa na karon ka bulan nga wala gid ako pag-ipatawag sang hari.\u201d"
                },
                "12": {
                    "verse_nr": "12",
                    "verse": "Sang masugiran si Mardoqueo sang ginsiling ni Ester"
                },
                "13": {
                    "verse_nr": "13",
                    "verse": "nagpadala sia sini nga paandam kay Ester: \u201cIndi ka maghunahuna nga sa tanan nga mga Judio ikaw lang ang maluwas, tungod kay yara ka sa palasyo sang hari."
                },
                "14": {
                    "verse_nr": "14",
                    "verse": "Kon maghipos ka sa sini nga tion, ang pagtabang kag pagluwas sa mga Judio magaabot gikan sa langit, pero ikaw mapatay kag ang panimalay sang imo amay mapapas. Kag sin-o bala ang nakahibalo nga ginhimo ka nga rayna para sa tion nga kasubong sini!\u201d"
                },
                "15": {
                    "verse_nr": "15",
                    "verse": "Si Ester nagpadala sini nga sabat para kay Mardoqueo"
                },
                "16": {
                    "verse_nr": "16",
                    "verse": "\u201cLakat ka, tipuna sing tingob ang tanan nga mga Judio nga yara sa Susa kag magpuasa kamo para sa akon. Indi kamo magkaon ukon mag-inom sa sulod sang tatlo ka adlaw kag tatlo ka gab-i. Ako kag ang akon mga suloguon nga dalaga magapuasa pareho sa inyo. Sa tapos sina magakadto ako sa hari bisan batok ini sa kasugoan, kag handa ako bisan patyon pa ako.\u201d"
                },
                "17": {
                    "verse_nr": "17",
                    "verse": "Gani si Mardoqueo naglakat kag naghimo sang tanan nga ginsiling ni Ester."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Sa ikatlo nga adlaw sang iya pagpuasa, si Ester nagsuksok sang iya bayu bilang rayna kag nagsulod kag nagtindog sa nasulod nga korte sang palasyo nga nagaatubang sa kwarto sa diin yara ang trono. Didto sa sulod sang palasyo, ang hari nagapungko sa iya harianon nga trono nga nagaatubang sa pwerta."
                },
                "2": {
                    "verse_nr": "2",
                    "verse": "Sang makita sang hari ang rayna nga nagatindog sa korte, nabihag gid sia sang rayna kag gin-untay niya kay Ester ang setro nga bulawan nga iya ginauyatan. Dayon nagpalapit si Ester kag gintandog ang punta sang setro."
                },
                "3": {
                    "verse_nr": "3",
                    "verse": "Ang hari nagpamangkot sa iya, \u201cAno bala ang luyag sang Rayna? Ano bala ang imo ginapangayo? Bisan ang katunga sang akon ginharian pagaihatag ko sa imo.\u201d"
                },
                "4": {
                    "verse_nr": "4",
                    "verse": "Si Ester nagsabat, \u201cKon luyag mo, Mahal nga Hari, ginaagda ko ikaw kag si Haman sa bangkite nga akon gin-aman sa imo karon nga gab-i?\u201d"
                },
                "5": {
                    "verse_nr": "5",
                    "verse": "Dayon ang hari nagmando nga ipasugat si Haman sa gilayon agod matuman ang pangabay ni Ester. Gani ang hari kag si Haman nagkadto sa bangkite nga gin-aman ni Ester."
                },
                "6": {
                    "verse_nr": "6",
                    "verse": "Sang nagainom sila sing bino, ang hari nagsiling kay Ester, \u201cAng bisan ano nga pangayuon mo sa akon pagaihatag ko sa imo. Ang bisan ano nga ipangabay mo sa akon, bisan ang katunga pa sang akon ginharian, matuman ini.\u201d"
                },
                "7": {
                    "verse_nr": "7",
                    "verse": "Si Ester nagsabat"
                },
                "8": {
                    "verse_nr": "8",
                    "verse": "\u201cKon magpasugot ang Mahal nga Hari sa akon pangabay luyag ko agdahon liwat ikaw kag si Haman sa isa ka bangkite buas nga akon ihanda para sa imo. Didto ko isugid sa imo ang akon ginapangayo.\u201d"
                },
                "9": {
                    "verse_nr": "9",
                    "verse": "Sang paggwa ni Haman halin sa bangkite manayanaya ang iya guya kag malipayon. Pero sang makita niya si Mardoqueo sa pwerta sang palasyo nga wala magtindog ukon magsapak sa iya sang sia nag-agi, naakig gid sia."
                },
                "10": {
                    "verse_nr": "10",
                    "verse": "Pero ginpunggan niya ang iya kaugalingon kag nagpauli. Dayon gin-agda niya ang iya mga abyan sa iya balay kag ginsingganan niya ang iya asawa nga si Seres sa pagbuylog sa ila."
                },
                "11": {
                    "verse_nr": "11",
                    "verse": "Ginpabugal niya sa ila kon daw ano ka manggaranon sa iya, ang kadamuon sang iya mga anak nga lalaki kag kon paano sia ginpasaka sang hari sa palangakuan labaw pa sang sa iban nga mga opisyales kag mga alagad."
                },
                "12": {
                    "verse_nr": "12",
                    "verse": "Si Haman nagsiling pa gid, \u201cWala labot sini, si Rayna Ester wala gid sing iban nga gin-agda kundi ako gid lang sa pag-upod sa hari sa bangkite nga iya ginhanda, kag gin-agda pa gid ako liwat sa bangkite upod sa hari buas."
                },
                "13": {
                    "verse_nr": "13",
                    "verse": "Pero ini tanan wala sing pulos sa akon kon makita ko nga yara pa sa gihapon sa pwerta sang palasyo inang Judio nga si Mardoqueo.\u201d"
                },
                "14": {
                    "verse_nr": "14",
                    "verse": "Gani dayon ang iya asawa kag ang tanan niya nga mga abyan nagsiling sa iya, \u201cAbi kon magpahimo ka sing bitayan nga setentay singko ka tapak ang kataason kag buas sa aga pangayua sa hari nga bitayon si Mardoqueo sa sini. Dayon manginmalipayon ka sa pag-upod sa hari sa bangkite.\u201d\nSi Haman naghunahuna nga maayo ini nga plano, gani nagpahimo sia sang bilitayan."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Sa sadto nga gab-i indi makatulog ang hari, gani ginpakuha niya ang libro sang maragtas sang ginharian, kag nagsugo sia nga basahon ini sa iya."
                },
                "2": {
                    "verse_nr": "2",
                    "verse": "Sa bahin nga ginbasa nasulat didto ang pagsugid ni Mardoqueo nahanungod sang pagplano sang duha ka mga kapon nga si Bigtan kag si Teres nga nagabantay sang mga kwarto ni Haring Ahasuero sa pagpatay sa iya."
                },
                "3": {
                    "verse_nr": "3",
                    "verse": "Ang hari nagpamangkot, \u201cAno nga kadungganan ukon balos ang nahatag kay Mardoqueo tungod sini?\u201d\nAng mga alagad sang hari nagsabat, \u201cWala gid, Mahal nga Hari.\u201d"
                },
                "4": {
                    "verse_nr": "4",
                    "verse": "Ang hari nagpamangkot, \u201cSin-o bala nga opisyal ang yara sa palasyo?\u201d\nKaron si Haman bag-o lang mag-abot sa nagwa nga pasiyuhan sang palasyo sa pagpangayo sa hari nga si Mardoqueo dapat bitayon sa bitayan nga iya ginhanda."
                },
                "5": {
                    "verse_nr": "5",
                    "verse": "Gani, ang mga alagad nagsabat, \u201cYari si Haman nagahulat sa pagpakigkita sa imo.\u201d\nAng hari nagsiling, \u201cPasudla sia.\u201d"
                },
                "6": {
                    "verse_nr": "6",
                    "verse": "Gani si Haman nagsulod kag ang hari nagpamangkot sa iya, \u201cMay tawo nga luyag ko gid pasidunggan. Ano bala ang himuon ko para sa sini nga tawo?\u201d\nSi Haman nagsiling sa iya kaugalingon, \u201cWala na sing iban nga pasidunggan ang hari kundi ako.\u201d"
                },
                "7": {
                    "verse_nr": "7",
                    "verse": "Gani nagsabat sia sa hari, \u201cIpadala diri ang harianon nga mga bayu nga ginasuksok sang hari para sa sini nga tawo kag ipahanda ang imo kabayo nga naadornohan."
                },
                "8": {
                    "verse_nr": "8",
                    "verse": "Gani nagsabat sia sa hari, \u201cIpadala diri ang harianon nga mga bayu nga ginasuksok sang hari para sa sini nga tawo kag ipahanda ang imo kabayo nga naadornohan."
                },
                "9": {
                    "verse_nr": "9",
                    "verse": "Dayon sugoa ang isa sang imo pinakamataas nga opisyal sa pagpabayu sa iya kag pasakyon sia sa kabayo. Guyoron sini nga opisyal ang kabayo palibot sa plasa kag magsinggit: \u2018Tan-awa ninyo ang pagpadya sang hari sa tawo nga luyag niya pasidunggan!\u2019\u201d"
                },
                "10": {
                    "verse_nr": "10",
                    "verse": "Dayon ang hari nagsiling kay Haman, \u201cDalidali ka, kag kuhaa ang mga bayu kag ang kabayo suno sa imo ginsiling, kag himua ini tanan para kay Mardoqueo, ang Judio nga yara sa pwerta sang palasyo. Himua ang tanan mo nga ginsiling.\u201d"
                },
                "11": {
                    "verse_nr": "11",
                    "verse": "Gani ginkuha ni Haman ang mga bayu kag ang kabayo, ginpabayuan niya si Mardoqueo, kag ginpasakay sia sa kabayo palibot sa plasa, kag samtang ginaguyod niya ang kabayo, nagasinggit sia: \u201cTan-awa ninyo ang pagpadya sang hari sa tawo nga luyag niya pasidunggan!\u201d"
                },
                "12": {
                    "verse_nr": "12",
                    "verse": "Sa tapos sini si Mardoqueo nagbalik sa pwerta sang palasyo kag si Haman nagpauli sing dalidali nga nagapanabon sang iya guya sa daku nga kahuya."
                },
                "13": {
                    "verse_nr": "13",
                    "verse": "Ginsugiran niya ang iya asawa kag ang tanan niya nga mga abyan nahanungod sang tanan nga natabo sa iya kag nagsiling sila, \u201cPierde ka na kay Mardoqueo. Isa sia ka Judio kag wala ka gid sing mahimo batok sa iya. Mapukan gid ikaw sa atubang niya.\u201d"
                },
                "14": {
                    "verse_nr": "14",
                    "verse": "Samtang nagapakighambal pa sila kay Haman, ang mga kapon sa palasyo nag-abot kag gindala sia sing dalidali sa bangkite nga ginhanda ni Ester."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Gani ang hari kag si Haman nagkadto kag nagkaon sa bangkite upod kay Ester"
                },
                "2": {
                    "verse_nr": "2",
                    "verse": "sa ikaduha nga tion. Sang nagainom sila sang bino ang hari nagsiling liwat kay Ester, \u201cKaron, Mahal nga Rayna, ano bala ang luyag mo pangayuon? Sugiri ako kag ihatag ko sa imo bisan pa ang katunga sang akon ginharian.\u201d"
                },
                "3": {
                    "verse_nr": "3",
                    "verse": "Ang rayna nagsabat, \u201cKon luyag ihatag sang Mahal nga Hari ang akon diutay nga ginapangabay, luyag ko nga mabuhi pa agod ang akon kadugo mabuhi man."
                },
                "4": {
                    "verse_nr": "4",
                    "verse": "Ako kag ang akon mga kadugo ginbaligya agod pamatyon, laglagon kag papason! Kon ginbaligya lamang kami subong mga ulipon, kuntani naghipos na lang ako, kay ang amon kahimtangan indi gid man makahatag sing libog sa hari.\u201d"
                },
                "5": {
                    "verse_nr": "5",
                    "verse": "Dayon si Haring Ahasuero nagpamangkot sa rayna, \u201cSin-o ang nagapangahas sa paghimo sini? Diin sia?\u201d"
                },
                "6": {
                    "verse_nr": "6",
                    "verse": "Si Ester nagsabat, \u201cAng amon kasumpong nga nagahingabot sa amon wala sing iban kundi ining malaut nga si Haman!\u201d\nSi Haman nagkurog sa daku nga kahadlok sa atubang sang hari kag rayna."
                },
                "7": {
                    "verse_nr": "7",
                    "verse": "Ang hari naghalin sa bangkite nga nagabalingaso sa kaakig kag nagkadto sa hardin sang palasyo, samtang si Haman wala maghalin sa pagpakitluoy sa kay Rayna Ester tungod sang iya kabuhi, kay iya nasat-uman nga ang iya katapusan napat-od na sang hari."
                },
                "8": {
                    "verse_nr": "8",
                    "verse": "Sang pagbalik sang hari sa ginahiwatan sang bangkite gikan sa hardin, si Haman nagahapaon sa ginasaliayan ni Ester sa pagpakitluoy. Ang hari nagsinggit, \u201cBuot bala niya lugoson ang rayna bisan pa sa akon atubang diri sa palasyo?\u201d\nHalos lang nakahambal ang hari sini, gintabunan sang mga kapon ang ulo ni Haman."
                },
                "9": {
                    "verse_nr": "9",
                    "verse": "Dayon si Harbona nga isa sang mga kapon nga nagaalagad sa hari nagsiling, \u201cMahal nga Hari, si Haman nagpahimo pa gani sing bilitayan nga setentay singko ka tapak ang kataason agod ipabitay si Mardoqueo nga nagluwas sang imo kabuhi.\u201d\nAng hari nagmando, \u201cIpabitay si Haman didto!\u201d"
                },
                "10": {
                    "verse_nr": "10",
                    "verse": "Gani ginbitay nila si Haman sa bilitayan nga ginhimo niya para kay Mardoqueo. Sa tapos sini ang kaakig sang hari nag-ugdaw."
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Sa sadto man nga adlaw si Haring Ahasuero naghatag sa kay Rayna Ester sang tanan nga mga pagkabutang ni Haman nga kaaway sang mga Judio. Si Ester nagsugid sa hari nga pakaisa niya si Mardoqueo gani sugod sadto gintugotan si Mardoqueo sa pagpalapit sa hari."
                },
                "2": {
                    "verse_nr": "2",
                    "verse": "Dayon ginhukas sang hari ang iya singsing nga inugpat-in nga iya ginbawi kay Haman kag iya ini ginhatag kay Mardoqueo. Si Ester naghimo kay Mardoqueo nga manugdumala sang pagkabutang ni Haman."
                },
                "3": {
                    "verse_nr": "3",
                    "verse": "Dayon si Ester nagpakighambal liwat sa hari. Naghapa sia sa tiilan sang hari nga nagahibi kag nagapakitluoy nga indi pagsigihon ang malain nga plano ni Haman nga Agagnon batok sa mga Judio."
                },
                "4": {
                    "verse_nr": "4",
                    "verse": "Ang hari nag-untay sang iya setro nga bulawan kay Ester, kag nagtindog sia sa atubang sang hari, kag nagsiling"
                },
                "5": {
                    "verse_nr": "5",
                    "verse": "\u201cKon ginapakamaayo mo Mahal nga Hari, kag kon nagakabalaka ikaw sa akon, kag kon luyag mo, ipadala karon ang sugo nga nagabawi sang mga sulat nga ginsulat ni Haman nga anak ni Hamedata nga Agagnon sa iya pagtinguha sa paglaglag sang mga Judio sa bug-os nga ginharian."
                },
                "6": {
                    "verse_nr": "6",
                    "verse": "Kay ano bala ang pagkabatas ko kon ini nga kahalitan mag-abot sa akon mga kadugo kag magkalamatay ang akon mga pariente?\u201d"
                },
                "7": {
                    "verse_nr": "7",
                    "verse": "Si Haring Ahasuero nagsiling kay Rayna Ester kag kay Mardoqueo nga Judio, \u201cGinpabitay ko na si Haman kay nagplano sia sa pagpatay sa mga Judio, kag ang iya pagkabutang ginhatag ko kay Ester."
                },
                "8": {
                    "verse_nr": "8",
                    "verse": "Pero ang mando nga ginsulat sa ngalan sang hari kag napat-inan sang iya singsing indi na mabayluhan. Wala sapayan, sarang kamo makasulat sa mga Judio sang luyag ninyo kag isulat ini sa akon ngalan nga napat-inan sang akon singsing.\u201d"
                },
                "9": {
                    "verse_nr": "9",
                    "verse": "Natabo ini sang ika-23 nga adlaw sang ikatlo nga bulan nga amo ang bulan sang Siban. Ginpatawag ni Mardoqueo ang mga sekretaryo sang hari. Suno sa pagdikta ni Mardoqueo, ang mga sulat ginpadala sa mga Judio, mga pangulo, mga gobernador, kag mga opisyales sang 127 ka mga probinsya halin sa India tubtob sa Etiopia. Ang tagsa ka probinsya ginpadalhan sang sulat suno sa ila linggwahe kag pamaagi sang pagsulat. Ang mga Judio ginpadalhan man suno sa ila linggwahe kag pamaagi sang pagsulat."
                },
                "10": {
                    "verse_nr": "10",
                    "verse": "Ginsulat ini ni Mardoqueo sa ngalan ni Haring Ahasuero kag ginpat-inan sang singsing sang hari. Ang mga sulat ginpadala paagi sa mga mensahero nga nagasakay sa madasig nga mga kabayo nga ginapanag-iyahan sang hari."
                },
                "11": {
                    "verse_nr": "11",
                    "verse": "Sa sini nga mga sulat ang hari naghatag sing pahanugot sa mga Judio sa tagsa ka siudad nga mag-ugyon sa pag-apin sang ila kaugalingon. Kon salakayon sila kag ang ila mga asawa kag mga kabataan sang bisan sin-o nga mga tawo, sa bisan diin nga probinsya sarang sila makabato kag makalaglag sang ila mga kaaway. Sarang nila mapamatay ang tanan nila nga mga kaaway kag makuha ang ila mga pagkabutang."
                },
                "12": {
                    "verse_nr": "12",
                    "verse": "Ini nga sugo ginapatuman sa bug-os nga ginharian sang Persia sa ika-13 nga adlaw, sa ika-12 nga bulan sang Adar nga amo ang bulan nga gintalana sa pagpamatay sang mga Judio."
                },
                "13": {
                    "verse_nr": "13",
                    "verse": "Ang sulat ipahibalo subong nga mando sa tanan nga mga tawo sa tagsa ka probinsya, agod ang mga Judio maghanda sa pag-apin sang ila kaugalingon batok sa ila mga kaaway kon mag-abot ina nga adlaw."
                },
                "14": {
                    "verse_nr": "14",
                    "verse": "Gani ang mga mensahero nga nagasakay sa madasig nga mga kabayo nga ginapanag-iyahan sang hari, ginpadala sa gilayon sa mando sang hari. Ang mando ginpahibalo man sa Susa, ang kapital nga siudad."
                },
                "15": {
                    "verse_nr": "15",
                    "verse": "Si Mardoqueo naggwa sa palasyo nga nagabayo sang harianon nga bayu nga asol kag puti kag nagasuksok sang matahom nga korona nga bulawan kag nagakapa sang mapino nga lino nga granate. Dayon ang bug-os nga siudad sang Susa naghinugyaw sa kalipay."
                },
                "16": {
                    "verse_nr": "16",
                    "verse": "Ang mga Judio may kalipay kag wala na sila sing kahadlukan. Nagbatyag sila sing kasadya kag kadalag-an."
                },
                "17": {
                    "verse_nr": "17",
                    "verse": "Sa tagsa ka probinsya kag siudad nga nalambot sang mando sang hari, ang mga Judio nagkinalipay, naghinugyaw kag nagpinunsyon. Kag madamo sang mga katawhan sa mga probinsya nga nangin-Judio, tungod kay hinadlukan sila sa mga Judio sadto nga adlaw."
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Karon nag-abot na ang ika-13 nga adlaw sang Adar. Amo ini ang adlaw nga ang mando sang hari pagatumanon, ang adlaw nga ginalauman sang mga kaaway sang mga Judio sa paglaglag sa ila. Pero sa baylo sini, ang mga Judio amo ang nagdaog batok sa ila mga kaaway."
                },
                "2": {
                    "verse_nr": "2",
                    "verse": "Sa lugar nga ginaestaran sang mga Judio sa tagsa ka siudad sang ginharian, ang mga Judio nag-ugyon sa pagsalakay sa kay bisan sin-o nga may tuyo sa paghalit sa ila. Ang mga tawo bisan diin nahadlok sa ila, kag wala sing may makabato sa ila."
                },
                "3": {
                    "verse_nr": "3",
                    "verse": "Ang tanan nga mga opisyales sang mga probinsya\u2014ang mga manugdumala kag mga gobernador, kag ang tanan nga mga tiglawas sang hari, nagbulig sa mga Judio, tungod kay hinadlukan sila kay Mardoqueo."
                },
                "4": {
                    "verse_nr": "4",
                    "verse": "Si Mardoqueo nangingamhanan nga tawo sa palasyo. Ang iya kabantugan naglambot sa tanan nga mga probinsya samtang padayon ang pagsaka niya sa gahom."
                },
                "5": {
                    "verse_nr": "5",
                    "verse": "Gani ang mga Judio nagpamatay sang ila mga kaaway paagi sa espada. Ginpamatay nila sila kag ginlaglag kag naghimo sang luyag nila sa mga nagdumot sa ila."
                },
                "6": {
                    "verse_nr": "6",
                    "verse": "Sa Susa, ang kapital nga siudad, ang mga Judio nagpamatay kag naglaglag sang 500 ka mga tawo."
                },
                "7": {
                    "verse_nr": "7",
                    "verse": "Ginpamatay man nila sanday Parsandata, Dalpon, Aspata"
                },
                "8": {
                    "verse_nr": "8",
                    "verse": "Porata, Adalia, Aridata"
                },
                "9": {
                    "verse_nr": "9",
                    "verse": "Parmasta, Arisay, Ariday, kag Baisata."
                },
                "10": {
                    "verse_nr": "10",
                    "verse": "Ini sila amo ang napulo ka mga anak nga lalaki ni Haman nga kaaway sang mga Judio, kag sia anak ni Hamedata. Pero ang mga Judio wala magpanguha sang mga pagkabutang sang ila mga kaaway."
                },
                "11": {
                    "verse_nr": "11",
                    "verse": "Sang masugid sa hari ang kadamuon sang ginpamatay sadto nga adlaw sa Susa"
                },
                "12": {
                    "verse_nr": "12",
                    "verse": "ang hari nagsiling sa kay Rayna Ester, \u201cSa Susa lamang, ang kapital nga siudad, ang mga Judio nakapamatay kag nakalaglag sing 500 ka mga tawo lakip ang napulo ka mga anak ni Haman. Daw ano pa gid ayhan ang nahimo nila sa iban nga mga probinsya sang hari? Kon ano pa gid ang imo pangayuon pagaihatag sa imo kag kon ano ang imo pangabay pagatumanon ini.\u201d"
                },
                "13": {
                    "verse_nr": "13",
                    "verse": "Si Ester nagsabat sa iya, \u201cKon luyag sang Mahal nga Hari, tugoti ang mga Judio sa Susa sa paghimo buas sang ginhimo nila sini nga adlaw kag ipabitay ang mga bangkay sang napulo ka mga anak ni Haman.\u201d"
                },
                "14": {
                    "verse_nr": "14",
                    "verse": "Ang hari nagsugo nga pagahimuon ini. Ang mando ginpahibalo sa Susa kag ang mga bangkay sang napulo ka mga anak ni Haman ginbitay sa atubang sang mga tawo."
                },
                "15": {
                    "verse_nr": "15",
                    "verse": "Ang mga Judio sa Susa nag-ugyon liwat sang ika-14 nga adlaw sang bulan sang Adar, kag ginpamatay nila ang 300 pa gid ka mga tawo sa Susa. Pero ang mga Judio wala magpanguha sang mga pagkabutang sang ila mga kaaway."
                },
                "16": {
                    "verse_nr": "16",
                    "verse": "Ang iban nga mga Judio nga yara sa mga probinsya nga sakop sang hari nag-ugyon man sa pag-apin sang ila kaugalingon. Ginpapas nila ang ila mga kaaway paagi sa pagpatay sang 75,000 ka mga tawo nga nagdumot sa ila. Pero wala sila magpanguha sang mga pagkabutang sang ila mga kaaway."
                },
                "17": {
                    "verse_nr": "17",
                    "verse": "Natabo ini sang ika-13 nga adlaw sang bulan sang Adar, kag sang ika-14 nga adlaw nagpahuway sila kag ginhimo ini nga adlaw sang pagpinunsyon kag kinalipay."
                },
                "18": {
                    "verse_nr": "18",
                    "verse": "Pero ang mga Judio sa Susa nag-untat sa pagpamatay sang ika-15 nga adlaw kag nagpinunsyon sila kag nagkinalipay kay napapas nila ang ila mga kaaway sang ika-13 kag ika-14 nga adlaw."
                },
                "19": {
                    "verse_nr": "19",
                    "verse": "Amo ina nga ang mga Judio nga nagaestar sa magamay nga mga banwa nga wala sing pader nagasaulog sang ika-14 nga adlaw sang bulan sang Adar. Sa sini nga adlaw nagahiwat sila sang mga punsyon kag magkinalipay, kag nagahinatagay sila sing regalo nga mga pagkaon."
                },
                "20": {
                    "verse_nr": "20",
                    "verse": "Si Mardoqueo nagsulat sini nga mga hitabo. Nagpadala sia sing mga sulat sa tanan nga mga Judio, malapit man sila ukon malayo, sa bug-os nga ginharian sang Persia"
                },
                "21": {
                    "verse_nr": "21",
                    "verse": "kag ginsingganan sila sa pagsaulog tuigtuig sang ika-14 kag ika-15 nga adlaw sang bulan sang Adar subong piesta opisyal."
                },
                "22": {
                    "verse_nr": "22",
                    "verse": "Amo ini nga mga adlaw nga ang mga Judio nagpapas sang ila mga kaaway, kag amo ini nga bulan nga ang ila kasubo ginbayluhan sang kalipay, kag ang ila paglalaw ginbayluhan sang pagkinasadya. Pagasaulogon nila ini subong nga mga adlaw sang pinunsyon kag kinalipay, mga adlaw sa paghinatagay sing regalo nga mga pagkaon sa isa kag isa kag sa mga imol."
                },
                "23": {
                    "verse_nr": "23",
                    "verse": "Gani ang mga Judio nagtuman sang mga sugo ni Mardoqueo kag ang pagsaulog ginhiwat tuigtuig."
                },
                "24": {
                    "verse_nr": "24",
                    "verse": "Si Haman nga kaaway sang mga Judio, nga anak ni Hamedata nga kaliwat ni Agag nagpagabutgabot (ginatawag ini Pur) sa pagpat-od sang adlaw sa pagpamatay sang mga Judio, kay ang iya plano amo ang pagpapas sa ila."
                },
                "25": {
                    "verse_nr": "25",
                    "verse": "Pero si Ester nagkadto sa hari, kag ang hari nagsulat sing mando kag ang resulta sini amo nga si Haman man lang ang natup-an sang iya malain nga plano para sa mga Judio. Sia kag ang iya mga kabataan ginbitay."
                },
                "26": {
                    "verse_nr": "26",
                    "verse": "Gani ini nga mga adlaw nga piesta opisyal gintawag nga Purim, halin sa pulong nga gabutgabot. Tungod sa sulat ni Mardoqueo kag sang tanan nga natabo sa ila"
                },
                "27": {
                    "verse_nr": "27",
                    "verse": "ang mga Judio nagpamat-od nga sila, ang ila mga kaliwat, kag ang tanan nga mangin-Judio, magasaulog sining duha ka adlaw sa tagsa ka tuig suno sa mando ni Mardoqueo."
                },
                "28": {
                    "verse_nr": "28",
                    "verse": "Ini nga mga adlaw dapat dumdomon kag saulogon sang mga Judio sa tagsa ka kaliwatan, sa tagsa ka panimalay, sa tagsa ka probinsya, kag sa tagsa ka siudad. Kag ining mga adlaw sang Purim pagasaulogon sa gihapon, kag ang handumanan sini indi pagkalipatan sang ila mga kaliwat sa walay katubtoban."
                },
                "29": {
                    "verse_nr": "29",
                    "verse": "Dayon si Rayna Ester nga anak ni Abihail nagsulat sa pagpamatuod sining ikaduha nga sulat ni Mardoqueo nga Judio nahanungod sa Purim."
                },
                "30": {
                    "verse_nr": "30",
                    "verse": "Ang mga sulat ginpadala sa tanan nga mga Judio sa 127 ka mga probinsya nga sakop sang ginharian sang Persia. Sa mga sulat naghandom sila sang paghidait kag kalig-unan para sa mga Judio"
                },
                "31": {
                    "verse_nr": "31",
                    "verse": "kag nagamando nga ang mga adlaw sang Purim dapat pagasaulogon sa pat-od nga tion suno sa ginsugo ni Mardoqueo kag ni Rayna Ester. Sa amo man nga bagay naghimo sila sang mga pagsulondan sa pagpuasa kag paglalaw para sa ila kaugalingon kag sa ila mga kaliwat."
                },
                "32": {
                    "verse_nr": "32",
                    "verse": "Ang sugo ni Ester nga nagapalig-on sining mga pagsulondan sang Purim ginsulat sa libro nga nalukot."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Si Haring Ahasuero nagpilit sang mga tawo nga nag-estar sa baybayon kag sa bukid nga sakop sang iya ginharian sa pagbayad sang buhis."
                },
                "2": {
                    "verse_nr": "2",
                    "verse": "Ang tanan nga bantog kag dalagku nga mga buhat sang hari, kag ang kadungganan nga ginhatag niya kay Mardoqueo paagi sa pagpasaka sa iya sa mataas nga palangakuan, nasulat sa maragtas sang mga hari sang Media kag Persia."
                },
                "3": {
                    "verse_nr": "3",
                    "verse": "Si Mardoqueo nga Judio ikaduha lamang kay Haring Ahasuero sa gahom. Ginhangad kag ginpasidunggan si Mardoqueo sang kapareho niya nga mga Judio tungod kay nagpaninguha sia para sa kaayuhan sang iya mga tawo kag sa kauswagan sang palaabuton nga mga kaliwatan nila."
                }
            }
        }
    }
}