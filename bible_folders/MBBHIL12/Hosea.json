{
    "version": "MBBHIL12",
    "book_name": "Hosea",
    "book_nr": "28",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Amo ini ang mensahe nga ginhatag sang GINOO kay Oseas nga anak ni Beri sa panahon sang paghari sa Juda nanday Uzias, Jotam, Acaz, kag Ezequias, kag sang paghari sa Israel ni Jeroboam nga anak ni Joas."
                },
                "2": {
                    "verse_nr": "2",
                    "verse": "Sang nahauna nga paghambal sang GINOO sa Israel paagi kay Oseas, nagsiling sia kay Oseas, \u201cLakat ka kag magpangasawa. Ang imo asawa magaluib sa imo kag ang imo mga kabataan manginsubong man sa iya. Sa amo man nga bagay ang akon mga tawo nagbiya sa akon kag nagsimba sila sa iban nga mga dios.\u201d"
                },
                "3": {
                    "verse_nr": "3",
                    "verse": "Gani ginpangasawa ni Oseas si Gomer, ang anak ni Diblaim. Nagbusong sia kag nagbata sing lalaki."
                },
                "4": {
                    "verse_nr": "4",
                    "verse": "Ang GINOO nagsiling kay Oseas, \u201cHingalani sia kay \u2018Jezreel\u2019, kay sa indi madugay akon pagasilutan ang hari sang Israel tungod sang mga pagpamatay sa Jezreel nga ginhimo ni Jehu nga isa sang iya mga katigulangan. Pukanon ko ang paghari sang mga kaliwat ni Jehu sa Israel."
                },
                "5": {
                    "verse_nr": "5",
                    "verse": "Kag sa sina nga tion, pagapamatyon ko ang mga hangaway sang Israel sa Kapatagan sang Jezreel.\u201d"
                },
                "6": {
                    "verse_nr": "6",
                    "verse": "Si Gomer nagbusong liwat kag nagbata sing babayi. Dayon ang GINOO nagsiling kay Oseas, \u201cHingalani sia kay \u2018Wala-Pagkaluoyi,\u2019 tungod kay indi ko na pagkaluoyan ukon pagpatawaron ang mga tawo sang Israel."
                },
                "7": {
                    "verse_nr": "7",
                    "verse": "Pero kaluoyan ko ang mga tawo sang Juda. Ako, ang GINOO nga ila Dios, magaluwas sa ila, pero indi paagi sa inaway\u2014sa espada ukon pana, ukon paagi sa mga kabayo ukon mga soldado nga nagasakay sa kabayo.\u201d"
                },
                "8": {
                    "verse_nr": "8",
                    "verse": "Sa tapos malutas ni Gomer ang iya anak nga babayi, nagbusong sia liwat kag nagbata sing isa naman ka lalaki."
                },
                "9": {
                    "verse_nr": "9",
                    "verse": "Ang GINOO nagsiling kay Oseas, \u201cHingalani sia kay \u2018Indi-Akon-Mga-Tawo,\u2019 tungod kay ang mga Israelinhon indi akon mga tawo, kag ako indi ila Dios.\u201d"
                },
                "10": {
                    "verse_nr": "10",
                    "verse": "Ang mga tawo sang Israel manginkaangay sang balas sa baybayon nga indi maisip ukon masukob. Karon ginasingganan sila sang Dios, \u201cIndi kamo akon mga tawo,\u201d pero sa ulihi pagasingganan sila, \u201cMga anak kamo sang buhi nga Dios!\u201d"
                },
                "11": {
                    "verse_nr": "11",
                    "verse": "Ang mga tawo sang Juda kag ang mga tawo sang Israel magatingob liwat. Magapili sila para sa ila kaugalingon sing isa lamang ka pangulo, kag sa liwat magadamo sila kag magauswag sa ila duta. Huo, ang adlaw ni Jezreel mangindaku nga adlaw!"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Gani tawga ninyo ang inyo pareho nga mga Israelinhon nga \u201cMga Tawo sang Dios\u201d kag \u201cGinkaluoyan sang GINOO!\u201d"
                },
                "2": {
                    "verse_nr": "2",
                    "verse": "Mga anak ko, magpakitluoy kamo sa inyo iloy, bisan nga indi ko na sia asawa, kag indi na niya ako bana. Magpakitluoy kamo sa iya nga untaton na niya ang iya pagpanginlalaki kag pagbaligya sang iya dungog."
                },
                "3": {
                    "verse_nr": "3",
                    "verse": "Kon indi sia mag-untat, ubahan ko sia kag manginhublas sia kaangay sadtong adlaw sang iya pagkatawo. Himuon ko sia subong sang kigas kag mamala nga duta, kag mapatay sia sa kauhaw."
                },
                "4": {
                    "verse_nr": "4",
                    "verse": "Indi ako magkaluoy sa iya mga kabataan kay natawo sila gikan sa pagpanginlalaki sang walay huya nga babayi nga nagabaligya sang iya dungog. Nagsiling sia, \u201cMagasunod ako sa akon mga lalaki kay sila nagahatag sa akon sing pagkaon kag tubig, bayu nga delana kag lino, lana sang olivo kag bino.\u201d"
                },
                "5": {
                    "verse_nr": "5",
                    "verse": "Indi ako magkaluoy sa iya mga kabataan kay natawo sila gikan sa pagpanginlalaki sang walay huya nga babayi nga nagabaligya sang iya dungog. Nagsiling sia, \u201cMagasunod ako sa akon mga lalaki kay sila nagahatag sa akon sing pagkaon kag tubig, bayu nga delana kag lino, lana sang olivo kag bino.\u201d"
                },
                "6": {
                    "verse_nr": "6",
                    "verse": "Gani kudalan ko sia sing tunokon nga mga tanom. Patindugan ko sing mga pader sa palibot niya, agod nga indi sia makagwa."
                },
                "7": {
                    "verse_nr": "7",
                    "verse": "Magalagas sia sa iya mga lalaki pero indi sia makaabot sa ila. Magapangita sia sa ila, pero indi niya sila makita. Dayon magasiling sia, \u201cMabalik ako sa akon nahauna nga bana kay mas maayo pa ang akon kahimtangan sang una sang sa karon.\u201d"
                },
                "8": {
                    "verse_nr": "8",
                    "verse": "Wala niya ginkilala nga ako ang naghatag sa iya sing trigo, bino kag lana sang olivo. Ginhatagan ko man sia sing madamo nga pilak kag bulawan, nga gingamit niya sa pagsimba kay Baal."
                },
                "9": {
                    "verse_nr": "9",
                    "verse": "Gani, sa tig-alani bawion ko ang trigo, kag ang bino nga ginhatag ko sa iya, kag kuhaon ko ang delana kag ang lino nga bayu nga ginhatag ko sa iya."
                },
                "10": {
                    "verse_nr": "10",
                    "verse": "Dayon ubahan ko sia sa atubang sang iya mga lalaki, kag wala sing may makatabang sa iya gikan sa akon mga kamot."
                },
                "11": {
                    "verse_nr": "11",
                    "verse": "Pauntaton ko ang tanan niya nga pagkinasadya\u2014ang iya mga piesta kada-tuig, ang iya Piesta sang mga Lati kag ang iya mga pagsaulog sang Adlaw nga Inugpahuway\u2014ang iya tanan nga mga pagtililipon nga balaan."
                },
                "12": {
                    "verse_nr": "12",
                    "verse": "Laglagon ko ang iya katamnan sang ubas kag ang iya mga kahoy nga higera, nga siling niya ginhatag sang iya mga lalaki sa iya tungod sang paghatag niya sang iya kaugalingon sa ila. Himuon ko nga manginkatalunan ang iya katamnan sang ubas kag mga prutas, kag ang talunon nga mga sapat magalaglag sini."
                },
                "13": {
                    "verse_nr": "13",
                    "verse": "Pagasilutan ko sia tungod sang mga tion nga ginkalimtan niya ako, sang pagsunog niya sing insyenso kay Baal kag sang pagsuksok niya sang iya mga alahas sa paglagas sang iya mga lalaki. Ang GINOO naghambal sini."
                },
                "14": {
                    "verse_nr": "14",
                    "verse": "Gani pagadalhon ko sia liwat sa desierto. Didto pangaluyagan ko sia liwat paagi sa mahigugmaon nga mga pulong."
                },
                "15": {
                    "verse_nr": "15",
                    "verse": "Iuli ko sa iya ang iya anay mga katamnan sang ubas, kag himuon ko ang Patag sang Kagamo nga pwerta sang paglaom. Magasabat sia sa akon didto subong sang iya ginhimo sang pamatan-on pa sia, sang pagpalagyo niya gikan sa Ehipto."
                },
                "16": {
                    "verse_nr": "16",
                    "verse": "Kag sa liwat pagatawgon niya ako nga iya bana, kag indi na niya ako pagtawgon nga iya Baal."
                },
                "17": {
                    "verse_nr": "17",
                    "verse": "Indi ko na gid sia pagpamitlangon liwat sang ngalan ni Baal."
                },
                "18": {
                    "verse_nr": "18",
                    "verse": "Sa sina nga tion magahimo ako sing kasugtanan sa tanan nga mga sapat nga talunon kag mga pispis, agod indi nila pag-anhon ang akon mga tawo. Pagakuhaon ko gikan sa duta ang tanan nga mga hinganiban para sa inaway, tanan nga mga espada kag mga pana kag ang akon mga tawo magakabuhi sa paghidait kag hilway sa katalagman."
                },
                "19": {
                    "verse_nr": "19",
                    "verse": "O Israel, pangasaw-on ko ikaw;\nhimuon ko ang husto kag ang matarong,\nhigugmaon ko ikaw kag kaluoyan sa gihapon,\nkag ikaw mangin-akon sa walay katubtoban."
                },
                "20": {
                    "verse_nr": "20",
                    "verse": "Magatuman ako sang akon saad kag ikaw mangin-akon,\nkag makilala mo nga ako amo ang GINOO."
                },
                "21": {
                    "verse_nr": "21",
                    "verse": "Sa sadto nga tion sabton ko ang mga pangamuyo sang akon mga tawo nga Jezreel.\nMagapadala ako sing ulan sa duta,\nkag ang duta magapatubas sing trigo, kag ubas, kag mga olivo."
                },
                "22": {
                    "verse_nr": "22",
                    "verse": "Sa sadto nga tion sabton ko ang mga pangamuyo sang akon mga tawo nga Jezreel.\nMagapadala ako sing ulan sa duta,\nkag ang duta magapatubas sing trigo, kag ubas, kag mga olivo."
                },
                "23": {
                    "verse_nr": "23",
                    "verse": "Paestaron ko ang akon mga tawo sa duta kag pauswagon ko sila.\nKaluoyan ko sila nga gintawag anay nga \u201cWala-Pagkaluoyi,\u201d\nkag sa ila nga gintawag \u201cIndi-Akon-Mga-Tawo,\u201d\nmagasiling ako, \u201cKamo akon mga tawo,\u201d\nkag magasabat sila, \u201cIkaw amo ang amon Dios.\u201d"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Ang GINOO naghambal liwat sa akon. Siling niya, \u201cLakat kag higugmaa ang isa ka babayi nga may kahagugma na kag nagapanginlalaki. Higugmaa sia subong sang akon paghigugma sa mga tawo sa Israel, bisan nga nagasimba sila sa iban nga mga dios kag maluyag maghalad sing mga pasas sa mga diosdios.\u201d"
                },
                "2": {
                    "verse_nr": "2",
                    "verse": "Gani nagbayad ako sing kinse ka bilog nga pilak kag pito ka sako nga sebada sa pagbakal sa iya."
                },
                "3": {
                    "verse_nr": "3",
                    "verse": "Ginsingganan ko sia nga sa malawig nga tion magaestar sia upod sa akon kag indi na magbaligya sang iya dungog. Indi sia magpakighilawas bisan kay sin-o, bisan pa sa akon."
                },
                "4": {
                    "verse_nr": "4",
                    "verse": "Nagakahulogan ini nga sa malawig nga panahon ang mga tawo sang Israel magaestar nga wala sing mga hari ukon mga pangulo, wala sing mga halad ukon balaan nga mga haligi, wala sing mga diosdios ukon mga imahen nga gamiton sa paghibalo sang palaabuton."
                },
                "5": {
                    "verse_nr": "5",
                    "verse": "Sa ulihi ang mga tawo sang Israel magabalik liwat sa GINOO nga ila Dios, kag sa kaliwat ni David nga ila hari. Kon mag-abot ina nga tion, magatahod sila sa GINOO, kag magabaton sang iya maayo nga mga dulot."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang GINOO may panumbongon sa mga tawo nga nagaestar sa sini nga duta. Magpamati ka, O Israel, sa ginasiling sang GINOO: \u201cWala sing katutom ukon paghigugma sa duta, kag ang mga tawo wala nagakilala sa akon subong nga Dios."
                },
                "2": {
                    "verse_nr": "2",
                    "verse": "Ang mga tawo nagasaad pero wala nila ini ginatuman. Nagabinutig sila, nagapamatay, nagapangawat, kag nagapanginbabayi ukon nagapanginlalaki. Ang ila mga kalautan nagadugang, kag wala nagauntat ang ila pagpinatyanay."
                },
                "3": {
                    "verse_nr": "3",
                    "verse": "Gani magamala ang duta, kag ang tanan nga nagaestar dira magakalamatay. Ang tanan nga mga sapat kag mga pispis kag bisan pa ang mga isda magakalamatay.\u201d"
                },
                "4": {
                    "verse_nr": "4",
                    "verse": "Ang GINOO nagasiling, \u201cWala sing may magsumbong ukon magsaway sang mga tawo, kay ang akon reklamo batok sa inyo nga mga pari."
                },
                "5": {
                    "verse_nr": "5",
                    "verse": "Sa adlaw kag gab-i ang inyo bulohaton napaslawan, kag ang mga propeta pareho lang sa inyo. Pagalaglagon ko ang Israel nga inyo iloy."
                },
                "6": {
                    "verse_nr": "6",
                    "verse": "Ang akon mga tawo ginalaglag tungod kay wala sila nagakilala sa akon. Kamo nga mga pari wala magkilala sa akon kag ginsikway ninyo ang akon mga pagtudlo, gani ginasikway ko kamo kag ang inyo mga anak subong nga akon mga pari."
                },
                "7": {
                    "verse_nr": "7",
                    "verse": "\u201cSa nagadugang kamo nga mga pari, nagadugang man ang inyo pagpakasala batok sa akon. Gani pagabayluhan ko ang inyo kadungganan sing kahuloy-an."
                },
                "8": {
                    "verse_nr": "8",
                    "verse": "Nagamanggaranon kamo tungod sa mga sala sang akon mga tawo, kag luyag ninyo nga magdugang pa gid ang ila pagpakasala."
                },
                "9": {
                    "verse_nr": "9",
                    "verse": "Ang silot nga nagakabagay sa mga tawo magaabot man sa mga pari! Silutan ko sila kag balusan sila tungod sang kalautan nga ila ginahimo."
                },
                "10": {
                    "verse_nr": "10",
                    "verse": "Kon magkaon kamo sang inyo bahin sa mga halad, sa gihapon indi kamo mabusog. Simbahon ninyo ang mga dios nga nagahatag sing bata, pero sa gihapon wala kamo sing kabataan, tungod kay nagbiya kamo sa akon kag nagsunod sa iban nga mga dios.\u201d"
                },
                "11": {
                    "verse_nr": "11",
                    "verse": "Ang GINOO nagasiling, \u201cAng daan kag bag-o nga bino nagakuha sang maayo nga panimuot sang akon mga tawo!"
                },
                "12": {
                    "verse_nr": "12",
                    "verse": "Nagapangayo sila sing mga laygay sa diosdios nga kahoy! Ang mga diosdios nga kahoy nagasugid sa ila sang ila luyag mahibaluan! Ginbayaan nila ako, kag kaangay sa isa ka babayi nga nagabaligya sang iya dungog, gintugyan nila ang ila kaugalingon sa iban nga mga dios."
                },
                "13": {
                    "verse_nr": "13",
                    "verse": "Sa balaan nga mga lugar sa ibabaw sang kabukiran nagdulot sila sing mga halad, kag sa mga kabakuloran nagsunog sila sing insyenso sa idalom sang mataas kag madabong nga mga kahoy tungod kay ang mga kahoy maayo nga palasilungan!\n\u201cTungod sini ang inyo mga kabataan nga babayi nagbaligya sang ila mga dungog, kag ang inyo mga umagad nga babayi nagapanginlalaki."
                },
                "14": {
                    "verse_nr": "14",
                    "verse": "Pero indi ko sila pagsilutan tungod sini, tungod kay kamo gid mismo nagapakig-upod sa mga babayi nga nagabaligya sang ila dungog sa templo, kag upod sa ila nagahalad kamo sing mga dulot nga iya sang pagano. Subong sang ginsiling sang hulobaton, \u2018Ang mga tawo nga wala sing paghangop pagalaglagon.\u2019"
                },
                "15": {
                    "verse_nr": "15",
                    "verse": "\u201cBisan kamo nga mga tawo sang Israel nagbiya sa akon, kabay nga ang Juda indi maghimo sang amo man nga sala. Indi kamo magkadto sa Gilgal ukon sa Betaben sa pagsimba, kag indi kamo maghimo sing mga panaad didto sa ngalan sang buhi nga GINOO."
                },
                "16": {
                    "verse_nr": "16",
                    "verse": "Ang mga tawo sang Israel matig-a sing ulo kaangay sang baka nga bakiya. Gani ano ang pagpahalab ko sa ila kaangay sa mga kordero sa latagon?"
                },
                "17": {
                    "verse_nr": "17",
                    "verse": "Ang mga tawo sang Israel ginagamhan sang mga diosdios. Pabayai sila sa ila ginhimo."
                },
                "18": {
                    "verse_nr": "18",
                    "verse": "Nagapakig-upod sila sa grupo sang palahubog. Nagapadayon sila sang ila pagpakighilawas, kag nagahigugma sang kahuloy-an sa baylo sang kadungganan."
                },
                "19": {
                    "verse_nr": "19",
                    "verse": "Pagapaliron sila sa malayo kaangay sa pagpalid sang bagyo, kag mahuy-an sila tungod sang ila mga halad sa mga diosdios."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "\u201cKamo nga mga pari, magpamati kamo sini! Talupangda ninyo, mga tawo sang Israel! Magpamati kamo, mga katapo sang panimalay sang hari! Kamo nga dapat kuntani maghukom sing matarong sa iban amo ang pagahukman! Nangintugalbong kamo sa Mispa, nanginsiod kamo sa Bukid sang Tabor"
                },
                "2": {
                    "verse_nr": "2",
                    "verse": "nanginmadalom kamo nga buho sa Sitim, kag pagasilutan ko kamo tanan."
                },
                "3": {
                    "verse_nr": "3",
                    "verse": "Nahibaluan ko kon ano ang Israel. Indi sia makapanago sa akon. Nangindi-matutom sia sa akon, kag ang iya mga tawo nadagtaan.\u201d"
                },
                "4": {
                    "verse_nr": "4",
                    "verse": "Ang malaut nga nahimo sang mga tawo nagaupang sa ila sa pagbalik sa ila Dios. Nabuyo na sila sa pagsimba sa mga diosdios, kag wala na nila ginakilala ang GINOO."
                },
                "5": {
                    "verse_nr": "5",
                    "verse": "Ang bugal sang mga Israelinhon nagasinggit batok sa ila. Ang ila mga sala nagapasandad kag nagapukan sa ila, kag ang mga pumoluyo sang Juda nagakapukan upod sa ila."
                },
                "6": {
                    "verse_nr": "6",
                    "verse": "Ginadala nila ang ila mga karnero kag mga baka nga ihalad sa GINOO, pero wala ini sing pulos. Indi nila sia makita kay ginbayaan niya sila."
                },
                "7": {
                    "verse_nr": "7",
                    "verse": "Ginluiban nila ang GINOO; ang ila mga anak indi iya. Gani karon sila kag ang ila mga duta pagalaglagon sa gilayon."
                },
                "8": {
                    "verse_nr": "8",
                    "verse": "Pahuniha ang mga trumpeta para sa inaway sa Gebeat! Patunoga ang budyong sa pagpaandam sa Rama! Ipabati ang singgit sang inaway sa Betaben! Lakat sa pakig-awayan, mga lalaki sang Benjamin!"
                },
                "9": {
                    "verse_nr": "9",
                    "verse": "Ang Israel pagalaglagon sa adlaw nga mag-abot ang silot. Ginapahibalo ko sa mga tribo sang Israel ang isa ka butang nga pat-od gid nga magaabot!"
                },
                "10": {
                    "verse_nr": "10",
                    "verse": "Ang GINOO nagasiling, \u201cNaakig ako tungod kay ang mga pangulo sang Juda nagsalakay sang Israel kag naglaksam sang ila duta, gani padalhan ko sila sing silot kaangay sang baha."
                },
                "11": {
                    "verse_nr": "11",
                    "verse": "Ang Israel ginapigos. Nadula niya ang iya kaugalingon nga duta, tungod kay nagpangayo sia sing bulig sa mga tawo nga indi makabulig sa iya."
                },
                "12": {
                    "verse_nr": "12",
                    "verse": "Gani padalhan ko sing kahalitan ang Israel, kag kalaglagan ang mga tawo sang Juda."
                },
                "13": {
                    "verse_nr": "13",
                    "verse": "\u201cSang makita ni Israel kon daw ano kalubha sang iya balatian, kag sang makita ni Juda ang iya mga pilas, dayon ang Israel nagkadto sa Asiria sa pagpangayo sing bulig sa gamhanan nga hari, pero indi sia makaayo sa ila ukon makabulong sang ila mga pilas."
                },
                "14": {
                    "verse_nr": "14",
                    "verse": "Pagasalakayon ko ang mga tawo sang Israel kag sang Juda kaangay sang mabangis nga leon. Ako mismo ang magagus-ab sa ila kag dayon magalakat ako. Pagatabanon ko sila kag wala sing may makaluwas sa ila."
                },
                "15": {
                    "verse_nr": "15",
                    "verse": "\u201cPagabayaan ko ang akon mga tawo tubtob makaantos sila tungod sang ila mga sala kag magapalapit sila sa pagpangita sa akon. Ayhan sa ila pag-antos magatinguha sila sa pagpangita sa akon.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Ang mga tawo nagasiling, \u201cDali, mabalik kita sa GINOO! Gingus-ab niya kita, pero sia gid ang magaayo sa aton. Ginpilas niya kita, pero pagabugkosan niya ang aton mga pilas."
                },
                "2": {
                    "verse_nr": "2",
                    "verse": "Pagkatapos sang duha ka adlaw buhion niya kita. Sa ikatlo nga adlaw pabangunon niya kita, kag magakabuhi kita sa iya atubang."
                },
                "3": {
                    "verse_nr": "3",
                    "verse": "Tinguhaan ta ang pagkilala sa GINOO. Pat-od gid ang iya pag-abot sa aton kaangay sang pagpamanagbanag sang adlaw. Magaabot sia sa aton kaangay sang ulan, subong kapat-od sang ulan sa tingulan nga nagapatubig sang duta.\u201d"
                },
                "4": {
                    "verse_nr": "4",
                    "verse": "Pero ang GINOO nagasiling, \u201cO Israel kag Juda, ano bala ang himuon ko sa inyo? Ang paghigugma ninyo sa akon madali madula kaangay sang alapuop sa aga, kaangay ini sang tun-og nga aga pa wala na."
                },
                "5": {
                    "verse_nr": "5",
                    "verse": "Gani ginpadala ko sa inyo ang akon mga propeta nga nagadala sang akon pahibalo sang pagsilot kag paglaglag. Ang luyag ko nga himuon ninyo mahapos kag maathag"
                },
                "6": {
                    "verse_nr": "6",
                    "verse": "Ang ginapangita ko amo ang inyo malig-on nga paghigugma, kag indi ang inyo mga halad nga hayop. Labing maayo pa nga ang akon mga tawo magkilala sa akon sang sa magdulot sing mga halad nga sinunog sa akon."
                },
                "7": {
                    "verse_nr": "7",
                    "verse": "\u201cPero sang makasulod ini nga mga tawo sa duta sang Adan sa gilayon ginlalis nila ang kasugtanan nga akon ginhimo sa ila."
                },
                "8": {
                    "verse_nr": "8",
                    "verse": "Ang Galaad isa ka siudad nga puno sing malaut nga mga tawo kag mga manugpatay."
                },
                "9": {
                    "verse_nr": "9",
                    "verse": "Ang mga pari kaangay sang guban sang mga makawat nga nagapamangga sang tawo. Bisan sa dalan pakadto sa balaan nga lugar sa Siquem nagapamatay sila. Hungod gid sa buot ang ginahimo nila nga kalautan!"
                },
                "10": {
                    "verse_nr": "10",
                    "verse": "Nakita ko ang isa ka makakulogmat nga butang sa Israel: ang akon mga tawo nagdagta sang ila kaugalingon paagi sa ila pagsimba sa mga diosdios."
                },
                "11": {
                    "verse_nr": "11",
                    "verse": "\u201cKag kamo nga mga tawo sang Juda, gintalana ko na ang tion sa pagsilot man sa inyo tungod sang inyo ginahimo."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "\u201cKon luyag ko gani nga ayuhon ang akon mga tawo nga Israel kag pauswagon sila liwat, ang akon lamang makita amo ang ila kalautan, kag ang kalainan nga ila ginahimo. Nagapangdaya sila, nagasulod sila sa mga balay kag nagapangawat, nagapamangga kag nagapangawat sila sa mga tawo sa mga dalanon."
                },
                "2": {
                    "verse_nr": "2",
                    "verse": "Wala gid sila nagahunahuna nga dumdomon ko ang tanan nga mga kalautan nga ila ginahimo. Ang ila mga sala nagalibot sa ila kag indi ini matago sa akon mga mata.\u201d"
                },
                "3": {
                    "verse_nr": "3",
                    "verse": "Ang GINOO nagasiling, \u201cAng mga tawo nagadaya sa hari kag sa iya mga opisyales paagi sa ila malaut nga mga plano."
                },
                "4": {
                    "verse_nr": "4",
                    "verse": "Tanan sila maluibon kag indi mainunongon. Kaangay sila sang pugon nga ginapainit sang panadero. Wala niya ginaukay ang kalayo samtang ang linamas nga iya ginhanda wala pa gid maghabok."
                },
                "5": {
                    "verse_nr": "5",
                    "verse": "Sa kaadlawan sang hari ginhubog nila sia kag ang iya mga opisyales kag nanginbuangbuang sila tungod sang bino."
                },
                "6": {
                    "verse_nr": "6",
                    "verse": "Nagsingkal sila kaangay sang pugon sa ila pagplano sing malaut. Sa bug-os nga gab-i ang ila kaakig nagabaga, kag pagkaaga nagadabdab ini."
                },
                "7": {
                    "verse_nr": "7",
                    "verse": "\u201cSa ila kaakig ginpamatay nila ang ila mga pangulo. Ang ila mga hari ginpamatay sing sunodsunod, pero wala gid sing isa nga nagpangayo sa akon sing bulig.\u201d"
                },
                "8": {
                    "verse_nr": "8",
                    "verse": "Ang GINOO nagasiling, \u201cAng mga tawo sang Israel kaangay sang tinapay nga alang-alang ang pagkaluto. Nagasalig sila sa mga pungsod sa ila palibot."
                },
                "9": {
                    "verse_nr": "9",
                    "verse": "Ang ila pagsalig sa mga dumoluong nagkawat sang ila kusog, pero wala nila ini mahibaloi. Wala gani sila makahibalo nga ang ila buhok nag-ubanon na."
                },
                "10": {
                    "verse_nr": "10",
                    "verse": "Ang bugal sang mga tawo sang Israel nagasinggit batok sa ila. Pero wala sapayan sini tanan, wala sila magbalik sa akon, ang GINOO nga ila Dios."
                },
                "11": {
                    "verse_nr": "11",
                    "verse": "Ang Israel kaangay sang langkalangka nga pating. Ang iya mga tawo nagapangayo sing bulig, nahauna sa Ehipto, dayon nagdangop sila sa Asiria!"
                },
                "12": {
                    "verse_nr": "12",
                    "verse": "Iladlad ko ang pukot sa pagdakop sa ila samtang nagalakat sila, dakpon ko sila kaangay sang mga pispis. Silutan ko sila tungod sang malaut nga ila nahimo."
                },
                "13": {
                    "verse_nr": "13",
                    "verse": "\u201cTapos gid sila! Gintalikdan nila ako kag nagbato sila sa akon. Pagalaglagon sila. Luyag ko nga luwason sila, pero naghambal sila sing binutig nahanungod sa akon!"
                },
                "14": {
                    "verse_nr": "14",
                    "verse": "Indi tudok sa tagipusoon ang ila pagpangamuyo sa akon, kundi nagaligid sila kag nagawangal kaangay sang mga pagano. Kon magpangamuyo sila nga hatagan sing trigo kag bino, ginapilasan nila ang ila kaugalingon subong sang mga pagano. Mga mabinatuon sila!"
                },
                "15": {
                    "verse_nr": "15",
                    "verse": "Bisan ginsagod ko sila kag ginpadaku, nagplano sila batok sa akon."
                },
                "16": {
                    "verse_nr": "16",
                    "verse": "Nagpadayon sila sa pagbiya sa akon kag nagdangop sila sa mga dios nga wala sing gahom. Indi sila masaligan kaangay sang tiko nga pana. Tungod kay ang ila mga pangulo bugalon kon maghambal, magaagom sila sing mapait nga kamatayon, kag ang mga Ehiptohanon magakadlaw.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ang GINOO nagasiling, \u201cPatunoga ang trumpeta sa pagpaandam! Ang mga kaaway nagasalakay sa akon duta kaangay sang nagasulip nga mga agila! Ang akon mga tawo wala magtuman sang kasugtanan nga akon ginhimo sa ila kag nagpamatok sila sa akon pagtudlo."
                },
                "2": {
                    "verse_nr": "2",
                    "verse": "Bisan nga nagatawag sila sa akon nga ila Dios kag nagasiling sila nga mga tawo ko sila kag nakilala nila ako"
                },
                "3": {
                    "verse_nr": "3",
                    "verse": "pero ginasikway nila ang maayo. Tungod sini ang ila mga kaaway magalagas sa ila."
                },
                "4": {
                    "verse_nr": "4",
                    "verse": "\u201cAng akon mga tawo nagpili sing mga hari nga wala sing pahanugot sa akon. Nagpili sila sing mga pangulo nga wala sang akon pagpakamaayo. Sa ila pilak kag bulawan naghimo sila sing mga diosdios para sa ila kalaglagan."
                },
                "5": {
                    "verse_nr": "5",
                    "verse": "Ginsikway ko ang bulawan nga baka nga ginsimba sang mga pumoluyo sang siudad sang Samaria. Nagasilabo ang akon kaakig sa ila. San-o pa bala nila bayaan ang ila pagsimba sa mga diosdios?"
                },
                "6": {
                    "verse_nr": "6",
                    "verse": "Ang isa ka platero sa Israel naghimo sing diosdios, kag indi ini Dios! Ang diosdios nga baka nga ginasimba sang mga taga-Samaria pagadugmokon!"
                },
                "7": {
                    "verse_nr": "7",
                    "verse": "Kon magpanggas sila sing hangin, magaani sila sing bagyo! Ang nagatindog nga trigo nga wala sing uhay indi makapatubas sing kalan-on. Pero kon makapatubas gid man ini, ang mga dumoluong magaubos sini kaon!"
                },
                "8": {
                    "verse_nr": "8",
                    "verse": "Ang bug-os nga Israel pagalamunon. Bisan karon, ang mga pungsod nagakabig sa ila nga wala sing pulos kaangay sang buka nga kolon."
                },
                "9": {
                    "verse_nr": "9",
                    "verse": "Kaangay sila sang talunon nga asno nga nagapagusto lang kon diin makadto. Nagkadto sila sa Asiria sa pagpangayo sing bulig. Ang mga tawo sang Israel nagbaligya sang ila kaugalingon sa iban nga mga pungsod agod maapinan sila."
                },
                "10": {
                    "verse_nr": "10",
                    "verse": "Pero karon tipunon ko sila kag silutan. Sa indi madugay magalubid sila sa kasakit kon ang hari sang Asiria magpigos sa ila."
                },
                "11": {
                    "verse_nr": "11",
                    "verse": "\u201cSamtang nagadamo ang mga altar sang mga tawo sang Israel sa pagkuha sang sala, nagadamo man ang mga lugar nga ila ginahimuan sang sala!"
                },
                "12": {
                    "verse_nr": "12",
                    "verse": "Nagsulat ako sing madamo nga mga pagtulon-an para sa mga tawo, pero ginkabig nila ini nga iya sang mga dumoluong."
                },
                "13": {
                    "verse_nr": "13",
                    "verse": "Naluyag sila magdulot sing mga halad sa akon, kag naluyag sila magkaon sang nahalad nga mga karne. Pero ako, ang GINOO, wala malipay sa ila, kag karon dumdomon ko ang ila sala kag silutan ko sila tungod sini. Pabalikon ko sila sa Ehipto!"
                },
                "14": {
                    "verse_nr": "14",
                    "verse": "\u201cAng mga tawo sang Israel nagpatindog sing mga palasyo, pero nalipatan nila ang ila kaugalingon nga Manunuga. Ang mga tawo sang Juda nagpatindog sing mga siudad nga may pamakod. Pero magapadala ako sing kalayo sa pagsunog sang ila mga siudad kag sa pagguba sang ila mga palasyo.\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Mga tawo sang Israel, untati ang paghiwat sang inyo mga piesta nga kaangay sang mga pagano. Nagtalikod kamo sa inyo Dios kag nagbiya sa iya. Sa bug-os nga duta ginbaligya ninyo ang inyo kaugalingon kay Baal kaangay sang malain nga mga babayi, kag ginpakamahal ninyo ang trigo nga abi ninyo ginbayad niya sa inyo!"
                },
                "2": {
                    "verse_nr": "2",
                    "verse": "Pero kulangon kamo sing trigo kag lana sang olivo, kag mawad-an kamo sing bino."
                },
                "3": {
                    "verse_nr": "3",
                    "verse": "Ang mga tawo sang Israel indi magpadayon sa pag-estar sa duta sang GINOO, kundi magabalik sila sa Ehipto kag magakaon sang di-matinlo nga kalan-on sang Asiria."
                },
                "4": {
                    "verse_nr": "4",
                    "verse": "Didto sa iban nga mga duta indi sila makadulot sing bino sa GINOO, kag indi man makahalad sa iya. Ang ila pagkaon magadagta sang tanan nga magakaon sini, kaangay sang mga pagkaon nga ginakaon sa paglubong. Ang ila pagkaon para lamang sa pagbusog sa ila kagutom, kag wala sing bahin sini nga pagadalhon subong nga dulot sa Templo sang GINOO."
                },
                "5": {
                    "verse_nr": "5",
                    "verse": "Kag kon mag-abot ang tion nga gintalana sa mga piesta sa pagpasidungog sa GINOO, ano na lang ang pagahimuon nila?"
                },
                "6": {
                    "verse_nr": "6",
                    "verse": "Kon ang kalalat-an mag-abot kag ang mga tawo maglalapta, ang mga Ehiptohanon magatipon sa ila agod ilubong didto sa Memfis! Ang ila mga pagkabutang nga nahimo sa pilak kag ang ila naguba nga mga balay pagatabunan sang mga hilamon kag sang tunokon nga mga tanom."
                },
                "7": {
                    "verse_nr": "7",
                    "verse": "Ang tion sa pagsilot nag-abot na, ang tion nga ang mga tawo magabaton sang nagakabagay sa ila. Ang Israel makahibalo sini kon ini mahanabo! Magasiling kamo, \u201cIni nga propeta buangbuang. Ini nga tawo nga may espiritu, malain sing ulo.\u201d Kamo nga mga tawo nagakaakig gid sa akon tungod kay ang inyo sala tama gid kadako."
                },
                "8": {
                    "verse_nr": "8",
                    "verse": "Ang Dios nagpadala sa akon subong nga isa ka propeta sa pagpaandam sa iya mga tawo nga Israelinhon. Pero bisan diin ako magkadto nagatinguha kamo sa pagsiod sa akon kaangay sang isa ka pispis. Bisan sa Templo mismo sang Dios ang mga tawo amo ang kaaway sang propeta."
                },
                "9": {
                    "verse_nr": "9",
                    "verse": "Tama kalaut ang ila ginahimo kaangay sang ila ginhimo didto sa Gebeat. Pagadumdomon sang Dios ang ila mga sala kag pagasilutan sila."
                },
                "10": {
                    "verse_nr": "10",
                    "verse": "Ang GINOO nagasiling, \u201cSang nahauna nga pagkakita ko sa Israel, daw nakakita ako sing ubas nga nagatubo sa desierto. Sang nahauna nga pagkakita ko sang inyo mga katigulangan, daw nakakita ako sang nahauna nga luto sang higos sa tion sang tigbulunga. Pero sang pagkadto nila sa Bukid sang Baal-peor, nagsugod sila sa pagsimba kay Baal, kag nanginmakangilil-ad sila subong sang mga diosdios nga ila ginhigugma."
                },
                "11": {
                    "verse_nr": "11",
                    "verse": "Ang kagamhanan sang Israel magalupad palayo kaangay sang isa ka pispis, kag ang ila mga babayi indi na magpamata, indi na magbusong, kag indi na magpanamkon."
                },
                "12": {
                    "verse_nr": "12",
                    "verse": "Kag bisan magsagod sila sang ila mga anak, pagakuhaon ko sila, kag indi ko pagbilinan sing bisan isa nga buhi. Kon akon patumbayaan ini nga mga tawo, makakulogmat nga mga butang ang matabo sa ila.\u201d"
                },
                "13": {
                    "verse_nr": "13",
                    "verse": "Sang-una nakita ko ang Israel, kaangay ini sang linghod nga palma nga natanom sa mapatubason nga duta. Pero karon, ang Israel magadala paggwa sang iya mga kaanakan agod pagapatyon."
                },
                "14": {
                    "verse_nr": "14",
                    "verse": "O GINOO, ano bala ang pangayuon ko sa imo nga ihatag sa sini nga mga tawo? Hatagi ang ila mga kababayin-an sing mga tiyan nga indi magpamata kag mga suso nga wala sing gatas!"
                },
                "15": {
                    "verse_nr": "15",
                    "verse": "Ang GINOO nagasiling, \u201cAng tanan nila nga paghimo sing kalautan nagsugod sa Gilgal. Didto nagsugod ako sa pagkaakig sa ila. Tungod sang kalautan nga ila nahimo pagatabugon ko sila gikan sa akon duta. Indi ko na sila paghigugmaon, kay ang tanan nila nga mga pangulo nagbato sa akon."
                },
                "16": {
                    "verse_nr": "16",
                    "verse": "Ang mga tawo sang Israel kaangay sang tanom nga ang iya mga gamot nalaya kag wala na nagpamunga. Indi sila magpamata. Pero bisan magpamata sila, pamatyon ko ang mga kabataan nga ila gid ginapalangga.\u201d"
                },
                "17": {
                    "verse_nr": "17",
                    "verse": "Ang Dios nga akon ginaalagad magasikway sang iya mga tawo tungod kay wala sila magpamati sa iya. Manginlayaslayas sila sa mga pungsod."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Ang mga tawo sang Israel kaangay sang balagon sang ubas nga may madamo sing bunga. Samtang nagabugana sila, nagadamo man ang ila mga altar nga ginapatindog. Samtang nagaayo ang patubas sang ila duta, ginapatahom pa gid nila ang balaan nga mga haligi nga ila ginasimba."
                },
                "2": {
                    "verse_nr": "2",
                    "verse": "Ang ila mga tagipusoon madaya, kag karon dapat sila mag-antos tungod sang ila mga sala. Ang Dios magaguba sang ila mga altar kag magatumba sang ila balaan nga mga haligi."
                },
                "3": {
                    "verse_nr": "3",
                    "verse": "Sa indi madugay ini nga mga tawo magasiling, \u201cWala kami sing hari, tungod kay wala kami magkahadlok sa GINOO. Pero ano gid bala ang mahimo sang hari para sa amon\u201d?"
                },
                "4": {
                    "verse_nr": "4",
                    "verse": "Wala gid man, kundi hambal lang, kag magsaad sing indi matuod kag walay pulos nga mga kasugtanan. Ang katarungan nangin indi katarungan, kag nagalapta ini sa bug-os nga ulomhan nga naarado na kaangay sang makahililo nga mga hilamon."
                },
                "5": {
                    "verse_nr": "5",
                    "verse": "Ang mga tawo nga nagaestar sa siudad sang Samaria magakahadlok kag magalalaw tungod sang pagkadula sang toro nga baka nga bulawan sa Betaben. Sila kag ang mga pari nga nagaalagad sa diosdios magalalaw sini. Magahilibion sila kon makuhaan ini sang iya bulawanon nga katahom."
                },
                "6": {
                    "verse_nr": "6",
                    "verse": "Ang diosdios pagadalhon sa Asiria subong nga regalo sa gamhanan nga hari. Ang Israel pagapakahuy-an tungod sang laygay nga iya ginsunod."
                },
                "7": {
                    "verse_nr": "7",
                    "verse": "Ang iya hari pagaanuron, kaangay sang agsap sang kahoy sa tubig."
                },
                "8": {
                    "verse_nr": "8",
                    "verse": "Ang mga altar sa ibabaw sang bakulod sang Aben, sa diin ang mga tawo sang Israel nagasimba sa mga diosdios pagagub-on. Ang mga hilamon kag mga tanom nga tunokon magatubo sa ila mga altar. Ang mga tawo magasiling sa mga bukid, \u201cTagoa kami!\u201d kag sa mga bakulod, \u201cTabuni kami!\u201d"
                },
                "9": {
                    "verse_nr": "9",
                    "verse": "Ang GINOO nagasiling, \u201cAng mga tawo sang Israel wala mag-untat sa pagpakasala batok sa akon halin sang ila pagpakasala sa akon sa Gebeat. Gani maabtan sila sang gira sa Gebeat."
                },
                "10": {
                    "verse_nr": "10",
                    "verse": "Salakayon ko ining makasasala nga mga tawo kag silutan ko sila. Ang mga pungsod magatingob batok sa ila, kag pagasilutan sila tungod sang ila madamo nga mga sala."
                },
                "11": {
                    "verse_nr": "11",
                    "verse": "\u201cAng Israel kaangay sang namanso sing maayo nga bakiya nga baka nga luyag maglinas. Pero ginpakamaayo ko ang pagtakod sing gota kag sing gikos sa iya matahom nga liog. Ginpaarado ko si Juda kag ginpakaras ko si Israel."
                },
                "12": {
                    "verse_nr": "12",
                    "verse": "Nagsiling ako, \u2018Magpanggas kamo sing katarungan para sa inyo kaugalingon kag mag-ani kamo sang mga kaayuhan nga ginpatubas sang inyo katutom sa akon. Magbungkag kamo sing bag-o nga duta para sa inyo kaugalingon, kay tion na ini nga magabalik kamo sa akon nga inyo GINOO, kag magaabot ako kag hatagan ko kamo sang mga kaayuhan.\u2019"
                },
                "13": {
                    "verse_nr": "13",
                    "verse": "Pero sa baylo nagtanom kamo sing kalautan kag inyo naani ang iya patubas. Nakaon ninyo ang bunga nga ginpatubas sang inyo mga kabutigan.\n\u201cTungod kay nagsalig kamo sa inyo mga karwahi kag sa kadamuon sang inyo mga soldado"
                },
                "14": {
                    "verse_nr": "14",
                    "verse": "ang inaway magaabot sa inyo mga tawo, kag ang tanan ninyo nga mga pamakod pagagub-on. Manginkaangay ina sang adlaw sang pagguba ni Haring Salman sang siudad sang Betarbel sa tion sang inaway, kag nagkalamatay ang mga iloy kag ang ila mga kaanakan."
                },
                "15": {
                    "verse_nr": "15",
                    "verse": "Mga tawo sang Betel, amo ini ang matabo sa inyo tungod sang daku nga kalautan nga inyo nahimo. Sa pagsugod sang inaway ang hari sang Israel mapatay dayon.\u201d"
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "Ang GINOO nagasiling, \u201cSang bata pa si Israel, ginhigugma ko sia,\nkag gintawag ko ang akon anak paggwa sa Ehipto."
                },
                "2": {
                    "verse_nr": "2",
                    "verse": "Pero sa dalayon ko nga pagtawag sa iya kaangay sang isa ka anak,\nlabi nga nagapalayo sia sa akon.\nAng akon mga tawo naghalad kay Baal,\nnagsunog sila sing insyenso sa mga diosdios."
                },
                "3": {
                    "verse_nr": "3",
                    "verse": "Pero ako ang nagtudlo kay Israel sa paglakat.\nGinkungkong ko ang akon mga tawo,\npero wala nila ginkilala ang akon pag-atipan sa ila."
                },
                "4": {
                    "verse_nr": "4",
                    "verse": "Ginbutong ko sila pakadto sa akon nga may kalulo kag paghigugma.\nGinhakwat ko sila kag ginkugos sing hugot,\nnagduko ako sa pagpakaon sa ila."
                },
                "5": {
                    "verse_nr": "5",
                    "verse": "\u201cIndi sila luyag magbalik sa akon, gani dapat sila magbalik sa Ehipto kag ang Asiria magagahom sa ila."
                },
                "6": {
                    "verse_nr": "6",
                    "verse": "Ang inaway magaabot sa ila mga siudad kag magabungkal sang mga pwerta sang ila mga siudad. Ang inaway magapatay sang akon mga tawo, tungod kay ginsunod nila ang malain nga laygay."
                },
                "7": {
                    "verse_nr": "7",
                    "verse": "Nagpanikasog sila nga magbiya sa akon. Magasinggit sila tungod sang palas-anon nila, pero wala sing may makuha sini sa ila."
                },
                "8": {
                    "verse_nr": "8",
                    "verse": "\u201cAno bala ang pagsikway ko sa imo, O Israel?\nAno bala ang pagpatumbaya ko sa imo?\nMalaglag ko bala ikaw pareho sa ginhimo ko sa Adma?\nUkon mahimo ko bala sa imo ang ginhimo ko sa Zeboim?\nAng akon tagipusoon indi magtugot nga himuon ko ini!\nNaluoy gid ako sa imo."
                },
                "9": {
                    "verse_nr": "9",
                    "verse": "Indi ko ikaw pagsilutan sa akon kaakig,\nindi ko paglaglagon liwat ang Israel\nkay Dios ako kag indi tawo.\nAko, ang Balaan, nagaupod sa imo.\nIndi ako magkadto sa imo nga may kaakig."
                },
                "10": {
                    "verse_nr": "10",
                    "verse": "\u201cMagangurob ako kaangay sang leon sa ila mga kaaway, kag ang akon mga tawo magasunod sa akon. Magadalidali sila pakadto sa akon gikan sa nakatundan."
                },
                "11": {
                    "verse_nr": "11",
                    "verse": "Magaabot sila gikan sa Ehipto pareho kadasig sang mga pispis, kag gikan sa Asiria, kaangay sang mga pating. Dalhon ko sila liwat sa ila mga ilistaran. Ako, ang GINOO, ang naghambal sini.\u201d"
                },
                "12": {
                    "verse_nr": "12",
                    "verse": "Ang GINOO nagasiling, \u201cGinpalibutan ako sang mga tawo sang Israel sang binutig kag dinaya. Ang mga tawo sang Juda nagpadayon sa pagbato sa akon, ang matutom kag ang balaan nga Dios."
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Ang tanan nga ginahimo sang mga tawo sang Israel halin sa aga tubtob sa gab-i wala sing pulos kag makahalalit. Ang binutig kag pagpamintas nagadugang sa tunga nila. Nagahimo sila sing mga kasugtanan sa Asiria kag naganegosyo sila sa Ehipto.\u201d"
                },
                "2": {
                    "verse_nr": "2",
                    "verse": "Ang GINOO may panumbongon batok sa mga pumoluyo sang Juda. Pagasilutan man niya ang Israel tungod sang ginahimo sang iya mga pumoluyo. Balusan niya sila tungod sang ila ginhimo."
                },
                "3": {
                    "verse_nr": "3",
                    "verse": "Ang isa sang ila mga katigulangan nga si Jacob nagdis-og sang iya utod nga si Esau samtang didto pa sila sa tiyan sang ila iloy, kag sang nagdaku na sia nagpakigdumog sia sa Dios"
                },
                "4": {
                    "verse_nr": "4",
                    "verse": "nagpakigdumog sia batok sa anghel kag nagdaog sia. Si Jacob naghibi kag nagpangayo sing bendisyon. Ang Dios nagkadto sa isa sang akon mga katigulangan nga si Jacob sa Betel, kag didto nagpakighambal sia sa iya."
                },
                "5": {
                    "verse_nr": "5",
                    "verse": "Amo yadto ang GINOO nga Dios sang mga hangaway. Ang iya ngalan GINOO, nga paagi sini dapat sia pagasimbahon."
                },
                "6": {
                    "verse_nr": "6",
                    "verse": "Gani, karon, kamo nga mga kaliwat ni Jacob, magsalig sa inyo Dios kag magbalik sa iya. Magmainunongon kamo kag magmatarong, kag maghulat nga may pagpailob sang pagahimuon sang inyo Dios."
                },
                "7": {
                    "verse_nr": "7",
                    "verse": "Ang GINOO nagasiling, \u201cAng mga tawo sang Israel pareho kadaya sa mga Canaanhon. May mga timbangan sila nga indi husto kag luyag gid nila ang pagdaya sa mga manugbakal."
                },
                "8": {
                    "verse_nr": "8",
                    "verse": "Nagapabugal sila, \u2018Manggaranon kami. Nagdamo ang amon pagkabutang, kag wala sing may makasumbong sa amon nga nagmanggaranon kami sa dinaya nga paagi.\u2019"
                },
                "9": {
                    "verse_nr": "9",
                    "verse": "Pero ako, ang GINOO nga inyo Dios nagpangulo sa inyo pa gwa sa Ehipto. Paestaron ko kamo liwat sa mga tolda, subong sang inyo pag-estar sang pagkadto ko sa inyo sa desierto."
                },
                "10": {
                    "verse_nr": "10",
                    "verse": "\u201cNaghambal ako sa mga propeta kag ginhatagan ko sila sing mga palanan-awon. Kag paagi sa mga propeta naghatag ako sing mga paandam sa akon mga katawhan."
                },
                "11": {
                    "verse_nr": "11",
                    "verse": "Pero ang mga diosdios ginasimba nila sa Galaad kag ang nagasimba sa ila mapatay. Ang toro nga mga baka ginahalad sa Gilgal, gani ang mga altar didto mangintinumpokan nga mga bato sa mga latagon.\u201d"
                },
                "12": {
                    "verse_nr": "12",
                    "verse": "Ang isa sang aton mga katigulangan nga si Jacob nagpalagyo pakadto sa duta sang Mesopotamia, sa diin nagbantay sia sang mga karnero sang isa ka tawo agod makapangasawa sia."
                },
                "13": {
                    "verse_nr": "13",
                    "verse": "Ang GINOO nagpadala sing isa ka propeta sa paghilway sang mga tawo sang Israel gikan sa pagkaulipon sa Ehipto kag sa pag-atipan sa ila."
                },
                "14": {
                    "verse_nr": "14",
                    "verse": "Ginpaakig gid sang mga tawo sang Israel ang GINOO. Bagay gid sila silutan sang kamatayon tungod sang ila mga sala. Silutan niya sila tungod sang kahuloy-an nga ila gindala sa iya."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Sang una kon maghambal gani ang tribo ni Efraim, ang iban nga mga tribo nahadlok. Ang iban nga mga tribo ni Israel naghangad kay Efraim. Pero ang mga tawo nakasala paagi sa pagsimba kay Baal, kag sila mapatay tungod sini."
                },
                "2": {
                    "verse_nr": "2",
                    "verse": "Nagapadayon sila sa pagpakasala paagi sa paghimo sing mga imahen nga tinunaw, mga diosdios gikan sa ila pilak agod ila simbahon. Ginplano ini kag ginhimo sang tawo. Dayon nagasiling sila, \u201cMagdulot kamo sing mga halad sa ila!\u201d Ano ang paghalok sang mga tawo sina nga mga diosdios nga ang ila dagway iya sang toro nga mga baka!"
                },
                "3": {
                    "verse_nr": "3",
                    "verse": "Gani ini nga mga tawo madula kaangay sang alapuop sa aga, kaangay sang tun-og nga nagakadula sing aga pa. Manginkaangay sila sang upa nga ginapalid sang hangin gikan sa linasan, kag kaangay sang aso sa simboryo."
                },
                "4": {
                    "verse_nr": "4",
                    "verse": "Ang GINOO nagasiling, \u201cAko ang GINOO nga inyo Dios nga nagpangulo sa inyo pa gwa sa Ehipto. Wala kamo sing nakilala nga Dios kundi ako lamang. Ako lamang ang inyo manluluwas."
                },
                "5": {
                    "verse_nr": "5",
                    "verse": "Gin-atipan ko kamo sa mamala kag kigas nga duta."
                },
                "6": {
                    "verse_nr": "6",
                    "verse": "Pero sang pagsulod ninyo sa maayo nga duta, nag-ayo ang inyo pangabuhi, kag dayon nagbugalon kamo kag nagkalipat sa akon."
                },
                "7": {
                    "verse_nr": "7",
                    "verse": "Gani salakayon ko kamo kaangay sang leon. Subong ako sang leopardo nga nagahulat sa pagsalakay sa inyo kon kamo magpanglakaton."
                },
                "8": {
                    "verse_nr": "8",
                    "verse": "Kaangay ako sang uso nga nadulaan sang iya mga tutoy, nga magasalakay sa inyo, kag magagus-ab sa inyo. Kaangay ako sang leon nga magakaon sa inyo, kag magakusnit sa inyo kaangay sang talunon nga sapat."
                },
                "9": {
                    "verse_nr": "9",
                    "verse": "\u201cMga tawo sang Israel, pagalaglagon ko kamo! Karon sin-o bala ang makatabang sa inyo?"
                },
                "10": {
                    "verse_nr": "10",
                    "verse": "Nagpangayo kamo sing isa ka hari kag mga pangulo, pero ano ang pagkaluwas nila sang pungsod?"
                },
                "11": {
                    "verse_nr": "11",
                    "verse": "Sa akon kaakig ginhatagan ko kamo sing mga hari, kag sa akon kainit ginkuha ko sila sa inyo."
                },
                "12": {
                    "verse_nr": "12",
                    "verse": "\u201cAng sala sang Israel nalista, kag ang listahan sang ila mga sala natago sing maayo."
                },
                "13": {
                    "verse_nr": "13",
                    "verse": "Ang Israel may kahigayunan sa pagkabuhi, pero tama sia ka buang nga wala niya paghimusli ini nga kahigayunan. Kaangay sia sang bata nga daw matawo na, pero indi sia maggwa sa tiyan sang iya iloy."
                },
                "14": {
                    "verse_nr": "14",
                    "verse": "Indi ako magluwas sini nga mga tawo gikan sa kalibutan sang mga patay, ukon sa paghilway sa ila gikan sa gahom sang kamatayon. O kamatayon, dali ka upod sa imo kalalat-an! O kalibutan sang mga patay, dali ka upod sa imo kalaglagan! Wala na ako sing kaluoy sa sini nga mga tawo."
                },
                "15": {
                    "verse_nr": "15",
                    "verse": "Bisan nga ang Israel nagapanambok kaangay sang mga hilamon magapadala ako sing mainit nga salatan gikan sa desierto, kag magapahubas sang ila mga tuboran kag mga bubon. Magalaglag ini sang tanan nga mga pagkabutang nga malahalon."
                },
                "16": {
                    "verse_nr": "16",
                    "verse": "Ang Samaria dapat mag-antos sang bunga sang iya pagpakasala, tungod kay nagbato sia sa akon. Ang iya mga tawo magakalamatay sa inaway, ang iya mga bata nga magagmay ilampos sa duta, kag ang tiyan sang nagabusong nga mga babayi pagaririan.\u201d"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Mga tawo sang Israel, magbalik na kamo sa GINOO nga inyo Dios. Tungod sang inyo sala nasandad kag napukan kamo."
                },
                "2": {
                    "verse_nr": "2",
                    "verse": "Magbalik kamo sa GINOO, kag himua ninyo ini nga pangamuyo nga inyo halad sa iya: \u201cPatawara kami sang amon mga sala, kag batuna ang amon pangamuyo, kag magadayaw kami sa imo suno sa amon ginsaad."
                },
                "3": {
                    "verse_nr": "3",
                    "verse": "Ang Asiria indi gid makaluwas sa amon, kag ang amon mga karwahi sa inaway indi makaapin sa amon. Indi na gid kami magsiling liwat sa amon mga diosdios, \u2018Kamo amo ang amon Dios.\u2019 O GINOO, ikaw nagakaluoy sa ila nga wala na sing iban nga ginadangpan.\u201d"
                },
                "4": {
                    "verse_nr": "4",
                    "verse": "Ang GINOO nagasiling,\n\u201cPabalikon ko sa akon ang akon mga tawo.\nHigugmaon ko sila sa bug-os ko nga tagipusoon,\nkay wala na ako naakig sa ila."
                },
                "5": {
                    "verse_nr": "5",
                    "verse": "Sa mga tawo sang Israel\nmanginkaangay ako sang ulan sa mamala nga duta.\nMagapamukadkad sila kaangay sang mga bulak,\nmagapanggamot sila sing madalom\nkaangay sang mga kahoy sa Libano."
                },
                "6": {
                    "verse_nr": "6",
                    "verse": "Magapanalingsing sila\nkag manginmatahom kaangay sang mga kahoy nga olivo.\nManginmahamot sila\nkaangay sang mga sedro sa Libano."
                },
                "7": {
                    "verse_nr": "7",
                    "verse": "Sa liwat magakabuhi sila sa idalom sang akon pag-apin.\nMagalagtom sila kaangay sang hardin\nkag manginmabungahon kaangay sang talamnan sang ubas.\nManginbantog sila kaangay sang bino sa Libano."
                },
                "8": {
                    "verse_nr": "8",
                    "verse": "Ang mga tawo sang Israel indi na magsapak sang mga diosdios,\nsabton ko ang ila mga pangamuyo kag tatapon ko sila.\nKaangay sang madabong nga kahoy, pagapasilungan ko sila.\nAko ang ginahalinan sang tanan nila nga mga kaayuhan."
                },
                "9": {
                    "verse_nr": "9",
                    "verse": "Kabay nga sila nga mga maalam makahangop sang ginasulat diri kag ila ini huptan sa ila tagipusoon. Ang mga dalanon sang GINOO husto, kag ang matarong nga mga tawo nagakabuhi sa pagsunod sini, pero ang mga makasasala nagakasandad tungod kay wala sila nagakabuhi suno sa sini nga mga dalanon."
                }
            }
        }
    }
}