{
    "version": "MBBHIL12",
    "book_name": "1 Thessalonians",
    "book_nr": "52",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Ako si Pablo, kaupod ni Silas, kag ni Timoteo, nagasulat sa inyo nga mga katapo sang iglesia sa Tesalonica, nga iya sang Dios nga Amay kag ni Ginoong Jesu-Cristo.\nKabay nga ang pagpakamaayo kag paghidait manginyara sa inyo."
                },
                "2": {
                    "verse_nr": "2",
                    "verse": "Nagapasalamat kami sa gihapon sa Dios tungod sa inyo tanan, kag ginasambit namon kamo sa gihapon sa amon mga pangamuyo."
                },
                "3": {
                    "verse_nr": "3",
                    "verse": "Kay ginadumdom namon sa atubang sang aton Dios kag Amay kon daw ano ang pagbutang ninyo sa buhat sang inyo pagtuo, kon daw ano ang pagpangabudlay ninyo sing tudotudo tungod sang inyo paghigugma kay Cristo kag kon daw ano kalig-on sang inyo paglaom sa aton Ginoong Jesu-Cristo."
                },
                "4": {
                    "verse_nr": "4",
                    "verse": "Nakahibalo kami, mga kautoran, nga ang Dios nagahigugma sa inyo kag nagpili sa inyo nga mangin-iya."
                },
                "5": {
                    "verse_nr": "5",
                    "verse": "Kay gindala namon ang Maayong Balita sa inyo, indi lamang sa mga pulong, kundi sa gahom man kag sa Espiritu Santo, kag sa bug-os nga pagsalig sa kamatuoran sini. Nakahibalo kamo sang amon pagginawi sang kaupod pa kami ninyo, kay yadto para sa inyo kaayuhan."
                },
                "6": {
                    "verse_nr": "6",
                    "verse": "Gin-ilog ninyo kami kag ang Ginoo, kag bisan pa nga nag-antos gid kamo, ginbaton ninyo ang pulong sang Dios sa daku nga kalipay nga nagagikan sa Espiritu Santo."
                },
                "7": {
                    "verse_nr": "7",
                    "verse": "Gani nanginsulondan kamo sa tanan nga mga tumoluo sa Macedonia kag sa Acaya."
                },
                "8": {
                    "verse_nr": "8",
                    "verse": "Kay ang mensahe nahanungod sa Ginoo naglapnag halin sa inyo indi lamang sa Macedonia kag sa Acaya, kundi ang balita nahanungod sang inyo pagtuo sa Dios naglapnag sa bisan diin ngalugar. Gani wala na sing kinahanglan nga maghambal pa kami kay ang mga tawo nakabati na."
                },
                "9": {
                    "verse_nr": "9",
                    "verse": "Tanan yadto nga mga tawo nagasugid kon daw ano ang pagbaton ninyo sa amon, sang pagduaw namon dira sa inyo, kag kon daw ano ang pagbiya ninyo sa mga diosdios. Karon nagaalagad kamo sa matuod kag buhi nga Dios"
                },
                "10": {
                    "verse_nr": "10",
                    "verse": "kag nagahulat sa iya Anak nga magaabot halin sa langit, ang iya Anak nga si Jesus nga iya ginbanhaw sa mga minatay, kag magaluwas sa aton sa magaabot nga kaakig sang Dios."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Mga kautoran, kamo mismo nakahibalo nga ang amon pagbisita sa inyo may kapuslanan."
                },
                "2": {
                    "verse_nr": "2",
                    "verse": "Nakahibalo kamo kon daw ano ang pagpaantos kag pagpakahuya sa amon sa Filipos sang wala pa kami makakadto sa inyo sa Tesalonica. Pero ang aton Dios naghatag sa amon sing kaisog sa pagsugid sa inyo sang Maayong Balita nga nagahalin sa iya, bisan pa nga may madamo nga mga pagpamatok."
                },
                "3": {
                    "verse_nr": "3",
                    "verse": "Kay ang amon laygay sa inyo wala nagahalin sa sayop ukon sa malain nga mga tinutuyo, ukon sa daya."
                },
                "4": {
                    "verse_nr": "4",
                    "verse": "Sa baylo, nagahambal kami sa gihapon suno sa luyag sang Dios, tungod kay ginpakamaayo kami sang Dios kag gintugyanan sang Maayong Balita. Wala kami nagapahamuot sa tawo, kundi sa Dios nga amo ang nagatilaw sang amon mga tinutuyo."
                },
                "5": {
                    "verse_nr": "5",
                    "verse": "Kay nahibaluan gid ninyo nga sa pagkadto namon sa inyo wala kami naggamit sang mgapulong sa pagdayawdayaw sa inyo, ukon sa pagtabuntabon sang amon pagkahakog. Ang Dios amo ang amon saksi!"
                },
                "6": {
                    "verse_nr": "6",
                    "verse": "Wala kami nagapangita sang pagpasidungog halin sa mga tawo, ukon halin sa inyo ukon halin sa iban"
                },
                "7": {
                    "verse_nr": "7",
                    "verse": "bisan pa nga subong nga mga apostoles ni Cristo makapaabot kuntani kami sini sa inyo. Pero malulo kami sang kaupod pa kami ninyo, kaangay sang kalulo sang isa ka iloy nga nagabatiti sang iya mga anak."
                },
                "8": {
                    "verse_nr": "8",
                    "verse": "Tungod sang amon gugma sa inyo, handa kami sa pagpaambit sa inyo indi lamang sang Maayong Balita halin sa Dios, kundi bisan pa sang amon kabuhi. Mahal gid kamo sa amon!"
                },
                "9": {
                    "verse_nr": "9",
                    "verse": "Mga kautoran, matuod gid nga indi ninyo malipatan kon daw ano ang amon pagpangabudlay kag paghimulat! Nagpangabudlay kami sa adlaw kag gab-i agod nga indi kamo mabug-atan sa pagsakdag sa amon samtang nagwali kami sa inyo sang Maayong Balita halin sa Dios."
                },
                "10": {
                    "verse_nr": "10",
                    "verse": "Mga saksi namon kamo, kag subong man ang Dios: nga ang amon pagginawi putli, matarong, kag di-salawayon sa tunga ninyo nga mga tumoluo."
                },
                "11": {
                    "verse_nr": "11",
                    "verse": "Nahibal-an ninyo nga ginkabig namon ang tagsatagsa sa inyo kaangay sang pagkabig sang isa ka amay sa iya mga anak."
                },
                "12": {
                    "verse_nr": "12",
                    "verse": "Ginpabakod namon kamo, ginlipay, kag nagpadayon kami sa paglaygay sa inyo sa pagkabuhi suno sa nahamut-an sang Dios, nga nagatawag sa inyo sa pag-ambit sang iya kaugalingon nga Ginharian kag himaya."
                },
                "13": {
                    "verse_nr": "13",
                    "verse": "Tungod man sini, nagapasalamat kami sa Dios sa gihapon. Sang pagdala namon sa inyo sang pulong sang Dios, ginpamatian ninyo ini kag ginbaton, indi subong pulong sang tawo, kundi subong pulong sang Dios, nga sa pagkamatuod amo gid man ini. Kay ang Dios nagapanghikot sa inyo nga nagatuo."
                },
                "14": {
                    "verse_nr": "14",
                    "verse": "Mga kautoran, ang natabo sa inyo amo man ang natabo sa mga iglesia sang Dios didto sa Judea, sa mga tawo didto nga iya ni Cristo Jesus. Nag-antos kamo sa mga paghingabot sang inyo mga kasimanwa, sa amo man nga nag-antos sila sa mga paghingabot sang mga Judio"
                },
                "15": {
                    "verse_nr": "15",
                    "verse": "nga nagpatay kay Ginoong Jesus kag sa mga propeta, kag naghingabot sa amon. Ang Dios wala gid mahamuot sa ila! Kaaway nila ang tanan nga mga tawo!"
                },
                "16": {
                    "verse_nr": "16",
                    "verse": "Nagtinguha pa gani sila sa pagpugong sa amon sa pagwali sang pulong sang Dios sa mga Hentil agod nga maluwas sila. Amo na ini ang magapuno sang talaksan sang mga sala nga ila ginhimo. Kag karon ang kaakig sang Dios nagtupa gid man sa ila sa katapusan!"
                },
                "17": {
                    "verse_nr": "17",
                    "verse": "Kon nahanungod sa amon, mga utod, sang kami nahamulag sa inyo sa malip-ot nga tinion indi sa amon mga panghunahuna kundi sa lawas lamang. Ginhidlaw gid kami sa inyo kag nagtinguha kami sa pagpakigkita sa inyo liwat!"
                },
                "18": {
                    "verse_nr": "18",
                    "verse": "Luyag kami kuntani magbalik dira sa inyo. Ako mismo nagtinguha sa pagbalik dira sa inyo indi lang sing makaisa, ugaling si Satanas nagsablag sa amon."
                },
                "19": {
                    "verse_nr": "19",
                    "verse": "Kay kamo gid lang ang amon paglaom, ang amon kalipay, kag wala na gid sing iban. Kamo ang kabangdanan sang amon pagpabugal sang amon pagdaog sa atubang sang aton Ginoong Jesus sa iya pag-abot."
                },
                "20": {
                    "verse_nr": "20",
                    "verse": "Matuod gid, kamo ang amon bugal kag kalipay!"
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sang ulihi indi na gid kami makaagwanta. Gani nagpamat-od kami nga magpabilin nga kamihanon na lang sa Atenas"
                },
                "2": {
                    "verse_nr": "2",
                    "verse": "Samtang ginpadala namon sa inyo si Timoteo nga aton utod. Sia nagapangabudlay para sa Dios upod sa amon sa pagwali sang Maayong Balita ni Cristo. Ginpadala namon sia sa pagpabakod kag pagpalig-on sang inyo pagtuo"
                },
                "3": {
                    "verse_nr": "3",
                    "verse": "agod nga wala sing isa sa inyo nga magtalikod tungod sini nga mga paghingabot. Kamo gid nakahibalo nga ini nga mga paghingabot bahin sang kabubot-on sang Dios para sa aton."
                },
                "4": {
                    "verse_nr": "4",
                    "verse": "Kay sang kaupod pa kami ninyo, nagpaandam na kami nga daan sa inyo nga kita pagahingabuton, kag suno sa inyo nahibaluan amo gid ini ang natabo."
                },
                "5": {
                    "verse_nr": "5",
                    "verse": "Gani nga ginpadala ko si Timoteo, sa paghibalo nahanungod sang inyo pagtuo, kay indi na ako mapahamtang basi si Satanas nagsulay sa inyo kag ang amon tanan pagpangabudlay nanginwalay pulos!"
                },
                "6": {
                    "verse_nr": "6",
                    "verse": "Karon si Timoteo nakabalik na diri halin dira sa inyo, kag nagsugid sang balita nga nagpahalipay sa amon nahanungod sang inyo pagtuo kag gugma. Nagsugid sia nga sa gihapon maayo gid ang inyo pagdumdom sa amon, kag ginahidlaw gid kamo sa amon subong nga kami nahidlaw man sa inyo."
                },
                "7": {
                    "verse_nr": "7",
                    "verse": "Gani, mga utod, sa tanan namon nga mga kabudlayan kag mga pag-antos napalig-on kami tungod sa inyo. Ang inyo pagtuo amo ang nagpalig-on sa amon"
                },
                "8": {
                    "verse_nr": "8",
                    "verse": "tungod kay karon naumpawan kami sa amon paghibalo nga malig-on kamo sa inyo pagkabuhi sa paghiusa sa Ginoo."
                },
                "9": {
                    "verse_nr": "9",
                    "verse": "Daw ano ang amon pagpasalamat sa Dios nahanungod sa inyo! Nagapasalamat kami sa iya tungod sang kalipay nga amon naangkon sa atubang sang Dios tungod sa inyo."
                },
                "10": {
                    "verse_nr": "10",
                    "verse": "Sa adlaw kag gab-i nagapangamuyo kami sing hugot sa amon tagipusoon nga magkitaay kita kag madugangan namon ang nakulang sa inyo pagtuo."
                },
                "11": {
                    "verse_nr": "11",
                    "verse": "Karon, kabay nga ang Dios mismo nga aton Amay, kag ang aton Ginoong Jesus maghatag sang kahigayunan nga makakadto kami dira sa inyo!"
                },
                "12": {
                    "verse_nr": "12",
                    "verse": "Kabay nga ang Ginoo magpatubo sang inyo gugma sa isa kag isa kag sa tanan nga mga tawo, kag mangindaku ini subong sang amon paghigugma sa inyo."
                },
                "13": {
                    "verse_nr": "13",
                    "verse": "Sa sini nga paagi mapalig-on niya ang inyo bug-os nga kabuhi, kag manginhimpit kamo kag manginbalaan sa panulok sang aton Dios nga Amay, kon mag-abot ang aton Ginoong Jesus kaupod sang iya tanan nga mga tumoluo."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Sa katapusan, mga kautoran, nakatuon kamo gikan sa amon kon ano ang nagakabagay nga pagkabuhi agod mapahamuot ninyo ang Dios. Kon sa bagay amo man ini ang inyo pagkabuhi halin sang una. Kag karon nagapangabay kami kag nagalaygay sa inyo sa ngalan ni Ginoong Jesus, nga mag-uswag kamo sing labi pa."
                },
                "2": {
                    "verse_nr": "2",
                    "verse": "Kay nahibal-an ninyo ang mga sugo nga ginhatag namon sa inyo, paagi sa awtoridad sang aton Ginoong Jesus."
                },
                "3": {
                    "verse_nr": "3",
                    "verse": "Amo ini ang kabubot-on sang Dios sa inyo: luyag niya nga magbalaan kamo, kag likawan gid ninyo ang pagpakighilawas."
                },
                "4": {
                    "verse_nr": "4",
                    "verse": "Ang tagsa sa inyo nga mga lalaki dapat makahibalo magpakigbagay sa inyo asawa sa balaan kag dungganon nga paagi"
                },
                "5": {
                    "verse_nr": "5",
                    "verse": "indi sa unodnon nga kailigbon, subong sa mga Hentil nga wala makakilala sa Dios."
                },
                "6": {
                    "verse_nr": "6",
                    "verse": "Gani, sa sini nga kaangtanan, wala sing tawo nga magbuhat sing malain sa iya utod kay Cristo ukon magpamintaha sa iya. Ginsilingan namon kamo sini sang una, kag ginpaandaman gid nga ang Ginoo magasilot sa mga nagahimo sini nga mga sala."
                },
                "7": {
                    "verse_nr": "7",
                    "verse": "Ang Dios nagtawag sa aton sa pagkabuhi sing balaan kag indi sa pagpakighilawas."
                },
                "8": {
                    "verse_nr": "8",
                    "verse": "Gani ang bisan sin-o nga nagasikway sini nga pagtulon-an wala nagasikway sa tawo, kundi sa Dios nga nagahatag sa inyo sang iya Espiritu Santo."
                },
                "9": {
                    "verse_nr": "9",
                    "verse": "Wala na sing kinahanglan nga sulatan pa kamo nahanungod sa paghigugma sa pareho ninyo nga mga tumoluo. Kay kamo gid gintudloan sang Dios sa paghigugmaanay."
                },
                "10": {
                    "verse_nr": "10",
                    "verse": "Kag amo gid ini ang inyo pagsinalayo upod sa tanan nga mga kautoran sa bug-os nga Macedonia. Gani nagapakitluoy kami sa inyo, mga utod, nga ang inyo paghigugma magdugang pa gid."
                },
                "11": {
                    "verse_nr": "11",
                    "verse": "Magtinguha kamo sa pagkabuhi sing malinong, nga nagahimo sang inyo kaugalingon nga bulohaton, kag nagapangabudlay para sa inyo kaugalingon nga palangabuhian, subong sang ginsiling namon sadto sa inyo."
                },
                "12": {
                    "verse_nr": "12",
                    "verse": "Sa sini nga paagi pagatahuron kamo sang mga indi tumoluo, kag indi kamo magsalig sa bisan kay sin-o nahanungod sang inyo kinahanglanon."
                },
                "13": {
                    "verse_nr": "13",
                    "verse": "Mga kautoran, luyag namon nga mahibaluan ninyo ang kamatuoran nahanungod sa mga nagkalamatay, agod nga indi kamo magkasubo subong sang iban nga wala sing paglaom."
                },
                "14": {
                    "verse_nr": "14",
                    "verse": "Nagatuo kita nga si Jesus napatay kag nabanhaw. Gani nagatuo man kita nga pagadalhon sang Dios upod kay Jesus ang tanan nga nagkalamatay nga nagatuo sa iya."
                },
                "15": {
                    "verse_nr": "15",
                    "verse": "Amo ini ang pagtulon-an sang Ginoo nga amon ginasugid sa inyo: kita nga mga buhi pa sa adlaw sang pag-abot sang Ginoo, indi mag-una sa ila nga mga nagkalamatay na."
                },
                "16": {
                    "verse_nr": "16",
                    "verse": "Kay sa singgit sang pagmando, sa tingog sang arkanghel kag sa tunog sang trumpeta sang Dios, ang Ginoo mismo magapanaog halin sa langit. Ang tanan nga nagkalamatay nga nagatuo kay Cristo pagabanhawon sing una."
                },
                "17": {
                    "verse_nr": "17",
                    "verse": "Dayon kita nga mga buhi pa sa sadto nga tion pagatipunon upod sa ila sa mga panganod sa pagsugata sa Ginoo sa kahawaan. Ti, manginkaupod kita sa Ginoo sing dayon."
                },
                "18": {
                    "verse_nr": "18",
                    "verse": "Gani, maglinipayay kamo sa sini nga mga pulong."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Mga kautoran, wala na sing kinahanglan nga sulatan pa kamo nahanungod sang mga tion ukon mga okasyon kon san-o ini nga mga butang mahanabo."
                },
                "2": {
                    "verse_nr": "2",
                    "verse": "Kay kamo gid nakahibalo nga ang Adlaw sang Ginoo magaabot subong sang pag-abot sang makawat sa kagab-ihon."
                },
                "3": {
                    "verse_nr": "3",
                    "verse": "Samtang nagasiling ang mga tawo, \u201cAng tanan malinong kag wala sing katalagman,\u201d dayon magaabot sa ila sing hinali ang kalaglagan! Indi sila makapalagyo, kay magaabot ini sang hinali kaangay sang pagpasakit sang isa ka babayi nga manugbata."
                },
                "4": {
                    "verse_nr": "4",
                    "verse": "Pero kamo, mga kautoran, wala sa kadudulman, kag yadto nga Adlaw indi dapat magpakibot sa inyo subong sang isa ka makawat."
                },
                "5": {
                    "verse_nr": "5",
                    "verse": "Kay tanan kamo mga anak sang kapawa kag mga anak sang adlaw. Indi kita iya sang kagab-ihon ukon sang kadudulman."
                },
                "6": {
                    "verse_nr": "6",
                    "verse": "Gani, indi kita dapat magtulog subong sang iban, kundi magpulaw kag magbut-anan."
                },
                "7": {
                    "verse_nr": "7",
                    "verse": "Kon gab-i ang mga tawo nagatulog, kon gab-i ang mga tawo nagapahubog."
                },
                "8": {
                    "verse_nr": "8",
                    "verse": "Pero kita iya sang adlaw, kag dapat kita manginbut-anan. Dapat naton isuklob ang pagtuo kag paghigugma subong mga panaming sa dughan, kag ang aton paglaom sang kaluwasan subong helmet."
                },
                "9": {
                    "verse_nr": "9",
                    "verse": "Ang Dios wala magpili sa aton agod mag-antos sang iya kaakig, kundi sa pag-angkon sang kaluwasan paagi sa aton Ginoong Jesu-Cristo"
                },
                "10": {
                    "verse_nr": "10",
                    "verse": "nga napatay para sa aton agod nga magkabuhi kita upod sa iya, buhi man ukon patay na sa iya pag-abot."
                },
                "11": {
                    "verse_nr": "11",
                    "verse": "Sa sini nga kabangdanan maglinig-unay kag magbinuligay kamo kaangay sang ginahimo ninyo karon."
                },
                "12": {
                    "verse_nr": "12",
                    "verse": "Nagapakitluoy kami sa inyo, mga kautoran, nga tahuron ninyo ang mga nagapangabudlay sa inyo, ang mga nagatuytoy kag nagatudlo sa inyo sa Cristohanon nga kabuhi."
                },
                "13": {
                    "verse_nr": "13",
                    "verse": "Tahura gid ninyo sila kag higugmaa, tungod sang bulohaton nga ila ginahimo. Magpakighidaitay kamo."
                },
                "14": {
                    "verse_nr": "14",
                    "verse": "Nagalaygay kami sa inyo, mga kautoran: paandami ang mga matamad, palig-una ang mga mahuyang sing tagipusoon, buligi ang mga maluya, magmapinasensyahon kamo sa tanan."
                },
                "15": {
                    "verse_nr": "15",
                    "verse": "Andami nga wala sing isa nga magbalos sing malain sa malain, kundi sa tanan nga tion tinguhaa ang paghimo sing maayo sa isa kag isa kag sa tanan nga mga tawo."
                },
                "16": {
                    "verse_nr": "16",
                    "verse": "Magkalipay kamo sa gihapon"
                },
                "17": {
                    "verse_nr": "17",
                    "verse": "magpangamuyo sa tanan nga tion"
                },
                "18": {
                    "verse_nr": "18",
                    "verse": "magmapasinalamaton bisan sa ano nga kahimtangan kay amo ini ang ginapaabot sang Dios sa inyo, sa inyo pagkabuhi sa paghiusa kay Cristo Jesus."
                },
                "19": {
                    "verse_nr": "19",
                    "verse": "Indi ninyo pagpunggi ang Espiritu Santo."
                },
                "20": {
                    "verse_nr": "20",
                    "verse": "Indi ninyo pagtamaya ang ginawali nga pulong sang Dios."
                },
                "21": {
                    "verse_nr": "21",
                    "verse": "Tilawi ang tanan nga mga butang: hupti ang maayo"
                },
                "22": {
                    "verse_nr": "22",
                    "verse": "kag likawi ang tanan nga sahi sang kalautan."
                },
                "23": {
                    "verse_nr": "23",
                    "verse": "Kabay nga ang Dios nga nagahatag sa aton sing paghidait, magpakabalaan sa inyo sing bug-os, kag magtipig sang inyo bug-os nga kaugalingon: espiritu, kalag, kag lawas, nga wala sing dagta sa pag-abot sang aton Ginoong Jesu-Cristo."
                },
                "24": {
                    "verse_nr": "24",
                    "verse": "Sia nga nagatawag sa inyo magahimo sini, tungod kay sia masaligan."
                },
                "25": {
                    "verse_nr": "25",
                    "verse": "Mga utod, magpangamuyo man kamo para sa amon."
                },
                "26": {
                    "verse_nr": "26",
                    "verse": "Mag-abiabihanay kamo subong mga mag-ulotod kay Cristo."
                },
                "27": {
                    "verse_nr": "27",
                    "verse": "Nagalaygay ako sa inyo sa awtoridad sang Ginoo, nga basahon ninyo ini nga sulat sa tanan nga mga kautoran."
                },
                "28": {
                    "verse_nr": "28",
                    "verse": "Ang pagpakamaayo sang aton Ginoong Jesu-Cristo manginyara sa inyo."
                }
            }
        }
    }
}