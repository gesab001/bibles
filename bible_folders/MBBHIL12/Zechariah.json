{
    "version": "MBBHIL12",
    "book_name": "Zechariah",
    "book_nr": "38",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Sa ikawalo nga bulan sang ikaduha nga tuig nga si Dario amo ang hari sang Persia, ang GINOO naghatag sini nga mensahe kay Zacarias nga propeta. Si Zacarias amo ang anak ni Berequias kag apo ni Iddo."
                },
                "2": {
                    "verse_nr": "2",
                    "verse": "Ang GINOO sang mga hangaway nagsiling kay Zacarias nga singganon ang mga tawo, \u201cAko, ang GINOO, naakig gid sa inyo mga katigulangan."
                },
                "3": {
                    "verse_nr": "3",
                    "verse": "Pero karon nagasiling ako sa inyo, \u2018Balik kamo sa akon, kag ako magabalik sa inyo."
                },
                "4": {
                    "verse_nr": "4",
                    "verse": "Indi kamo magpareho sang inyo mga katigulangan. Ang mga propeta sang una naghatag sa ila sang akon mensahe nga nagasiling sa ila nga indi na magkabuhi sing malaut ukon makasasala nga kabuhi. Pero indi sila magpamati ukon magtuman sa akon."
                },
                "5": {
                    "verse_nr": "5",
                    "verse": "Ang inyo mga katigulangan kag yadto nga mga propeta patay na."
                },
                "6": {
                    "verse_nr": "6",
                    "verse": "Paagi sa akon mga alagad nga propeta ginhatagan ko ang inyo mga katigulangan sing mga sugo kag mga paandam. Pero ginpatumbayaan nila ini kag nag-antos sila. Dayon naghinulsol sila kag nagkilala nga ako, ang GINOO sang mga hangaway, nagsilot sa ila suno sa ila pagginawi, kag suno sa akon ginpat-od nga himuon.\u2019\u201d"
                },
                "7": {
                    "verse_nr": "7",
                    "verse": "Sa ikaduha nga tuig nga si Dario amo ang hari, sa ika-24 nga adlaw sang ika-11 nga bulan nga amo ang bulan sang Sebat, isa sadto ka gab-i, ang GINOO naghatag sa akon sing isa ka mensahe paagi sa isa ka palanan-awon."
                },
                "8": {
                    "verse_nr": "8",
                    "verse": "Nakita ko ang isa nga nagasakay sa pula nga kabayo. Nagdulog sia sa mga kahoy nga mirto sa kapatagan, kag sa likod niya may iban pa nga mga kabayo nga pula, puti kag kambang."
                },
                "9": {
                    "verse_nr": "9",
                    "verse": "Ginpamangkot ko sia, \u201cSir, ano ang kahulogan sini nga mga kabayo?\u201d\nNagsabat sia, \u201cIpakita ko sa imo ang ila kahulogan sini."
                },
                "10": {
                    "verse_nr": "10",
                    "verse": "Ang GINOO nagpadala sini nga mga manugkabayo sa pag-usisa sang duta.\u201d"
                },
                "11": {
                    "verse_nr": "11",
                    "verse": "Nagpanugid sila sa anghel sang GINOO: \u201cNaglibot kami sa bug-os nga kalibutan, kag nakita namon nga ang kalibutan malinong kag may paghidait.\u201d"
                },
                "12": {
                    "verse_nr": "12",
                    "verse": "Dayon ang anghel nagsiling, \u201cGINOO sang mga hangaway, nagkaakig ikaw sa Jerusalem kag sa mga siudad sang Juda sa sulod sang setenta ka tuig na karon. San-o mo pa bala sila kaluoyan?\u201d"
                },
                "13": {
                    "verse_nr": "13",
                    "verse": "Ang GINOO nagsabat sa anghel sang mga pulong nga makapahalipay"
                },
                "14": {
                    "verse_nr": "14",
                    "verse": "kag ang anghel nagsiling sa akon nga ipahibalo ko ining ginsiling sang GINOO sang mga hangaway: \u201cMay daku ako nga gugma kag kabalaka sa Jerusalem, ang akon balaan nga siudad"
                },
                "15": {
                    "verse_nr": "15",
                    "verse": "kag naakig gid ako sa mga pungsod nga may kalinong kag paghidait. Sang ginpunggan ko ang akon kaakig batok sa akon nga mga tawo, ini nga mga kapungsoran nagdugang sang pag-antos sang akon mga tawo."
                },
                "16": {
                    "verse_nr": "16",
                    "verse": "Gani, nagbalik ako sa Jerusalem sa pagkaluoy sa siudad. Ang akon Templo kag ang siudad pagapatindugon liwat.\u201d"
                },
                "17": {
                    "verse_nr": "17",
                    "verse": "Ang anghel nagsiling man sa akon sa pagpahibalo sini: \u201cAng GINOO sang mga hangaway nagasiling nga ang iya mga siudad magamainuswagon liwat, kag sa liwat iya lipayon ang mga tawo sang Jerusalem, kag angkunon ang siudad nga iya kaugalingon.\u201d"
                },
                "18": {
                    "verse_nr": "18",
                    "verse": "Sa isa pa ka palanan-awon nakita ko ang apat ka mga sungay sang baka."
                },
                "19": {
                    "verse_nr": "19",
                    "verse": "Ginpamangkot ko ang anghel nga nagpakighambal sa akon kon ano ang kahulogan sini nga mga sungay.\nNagsabat sia, \u201cAmo ini ang gamhanan nga mga pungsod sang kalibutan nga nagpaalaplaag sang mga tawo sang Juda, Israel, kag Jerusalem.\u201d"
                },
                "20": {
                    "verse_nr": "20",
                    "verse": "Dayon ang GINOO nagpakita sa akon sang apat ka mga panday sa salsalon."
                },
                "21": {
                    "verse_nr": "21",
                    "verse": "Nagpamangkot ako, \u201cAno ang tuyo sini nga mga tawo sa ila pag-abot?\u201d\nNagsabat sia, \u201cNag-abot sila sa pagpahog kag sa pagdaog sang mga pungsod nga naglutos kag nagpaalaplaag sang mga tawo sang Juda.\u201d"
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Sa isa naman ka palanan-awon nakita ko ang isa ka tawo nga may lubid nga inugtakos sa iya kamot."
                },
                "2": {
                    "verse_nr": "2",
                    "verse": "Nagpamangkot ako, \u201cDiin ka makadto?\u201d\nNagsabat sia, \u201cTakson ko ang Jerusalem agod mahibal-an ko kon daw ano ini kalaba kag kasangkad.\u201d"
                },
                "3": {
                    "verse_nr": "3",
                    "verse": "Dayon nakita ko nga ang anghel nga nagpakighambal sa akon naglakat, kag ang isa pa gid ka anghel nagsugata sa iya."
                },
                "4": {
                    "verse_nr": "4",
                    "verse": "Ang nahauna nagsiling sa ikaduha, \u201cDalagan ka kag singgana inang pamatan-on nga lalaki nga may lubid nga inugtakos nga magadamo ang mga tawo kag mga kabakahan sa Jerusalem nga indi na sila makaigo sa sulod sang pader."
                },
                "5": {
                    "verse_nr": "5",
                    "verse": "Ang GINOO nagsaad nga sia mismo ang manginpader nga kalayo sa palibot sang siudad sa pag-apin sini, kag magaestar sia didto sa bug-os niya nga himaya.\u201d"
                },
                "6": {
                    "verse_nr": "6",
                    "verse": "Ang GINOO nagsiling sa iya mga tawo, \u201cGinpaalaplaag ko kamo sa bug-os nga kalibutan. Pero karon, kamo nga mga bihag, magpalagyo halin sa Babilonia kag magbalik sa Jerusalem."
                },
                "7": {
                    "verse_nr": "7",
                    "verse": "Ang GINOO nagsiling sa iya mga tawo, \u201cGinpaalaplaag ko kamo sa bug-os nga kalibutan. Pero karon, kamo nga mga bihag, magpalagyo halin sa Babilonia kag magbalik sa Jerusalem."
                },
                "8": {
                    "verse_nr": "8",
                    "verse": "Ang bisan sin-o nga nagasakit sa inyo nagasakit sang akon pinalangga.\u201d\nGani ang GINOO sang mga hangaway nagpadala sini nga mensahe sa mga kapungsoran nga nag-agaw sang mga pakabutang sang iya mga tawo"
                },
                "9": {
                    "verse_nr": "9",
                    "verse": "\u201cAng GINOO mismo magapakig-away batok sa inyo, kag ang mga tawo nga inyo sang una mga suloguon magaagaw sang inyo mga pagkabutang.\u201d\nKon matabo ini, ang tagsatagsa magakilala nga ang GINOO sang mga hangaway nagpadala sa akon."
                },
                "10": {
                    "verse_nr": "10",
                    "verse": "Ang GINOO nagsiling, \u201cMagkanta sa kalipay, mga tawo sang Jerusalem! Magaabot ako kag magaestar upod sa inyo!\u201d"
                },
                "11": {
                    "verse_nr": "11",
                    "verse": "Sa sadto nga tion madamo nga mga kapungsoran ang magadangop sa GINOO kag mangin-iya mga tawo. Magaestar sia upod sa inyo, kag makilala ninyo nga ginpadala niya ako sa inyo."
                },
                "12": {
                    "verse_nr": "12",
                    "verse": "Sa liwat ang Juda manginpinasahi nga pagkabutang sang GINOO sa balaan nga duta, kag ang Jerusalem manginsiudad nga iya ginahigugma labaw sa tanan."
                },
                "13": {
                    "verse_nr": "13",
                    "verse": "Ang tagsatagsa maghipos sa atubang sang GINOO, magaabot sia gikan sa iya balaan nga balay."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Sa isa naman ka palanan-awon ang GINOO nagpakita sa akon sang Pinakamataas nga Pari nga si Josue nga nagatindog sa atubang sang anghel sang GINOO. Kag didto sa tupad ni Josue nagatindog si Satanas, nga handa sa pagsumbong sa iya."
                },
                "2": {
                    "verse_nr": "2",
                    "verse": "Ang anghel sang GINOO nagsiling kay Satanas, \u201cKabay nga ang GINOO magkondenar sa imo, Satanas. Kabay nga ang GINOO nga nagahigugma sa Jerusalem magkondenar sa imo. Ini nga tawo kaangay sang gatong nga ginkuha sa kalayo.\u201d"
                },
                "3": {
                    "verse_nr": "3",
                    "verse": "Si Josue nagatindog didto nga mahigko ang bayu."
                },
                "4": {
                    "verse_nr": "4",
                    "verse": "Ang anghel nagsiling sa iya langitnon nga mga suloguon, \u201cUbaha ninyo ang iya mga bayu nga mahigko.\u201d Dayon nagsiling sia kay Josue, \u201cGinkuha ko ang imo mga sala, kag hatagan ko ikaw sing bag-o nga mga bayu nga inugsuksok.\u201d"
                },
                "5": {
                    "verse_nr": "5",
                    "verse": "Ginsugo niya ang mga suloguon sa pagbutang sing matinlo nga turban sa ulo ni Josue. Gintuman nila ini, kag ginpasuksokan nila sia sing mga bayu, samtang nagatindog didto ang anghel sang GINOO."
                },
                "6": {
                    "verse_nr": "6",
                    "verse": "Dayon ang anghel nagsugid kay Josue nga"
                },
                "7": {
                    "verse_nr": "7",
                    "verse": "ang GINOO sang mga hangaway nagsiling: \u201cKon tumanon mo ang akon mga kasugoan kag himuon ang mga katungdanan nga ginhatag ko sa imo, ti, magadumala ka sang akon Templo kag sang mga pasiyuhan sa Templo kag pamatian ko ang imo mga pangamuyo, subong nga ginpamatian ko ang mga pangamuyo sang mga anghel nga yara sa akon atubang."
                },
                "8": {
                    "verse_nr": "8",
                    "verse": "Gani, Josue, ikaw nga amo ang Pinakamataas nga Pari, magpamati ka, kag pamati man kamo, mga kapareho nga pari ni Josue, kamo ang tanda sang maayo nga palaabuton: dalhon ko diri ang akon alagad nga ginatawag, Ang Sanga!"
                },
                "9": {
                    "verse_nr": "9",
                    "verse": "Ginabutang ko sa atubang ni Josue ang isa ka bato nga may pito ka nawong. Itigib ko ang akon inugsulat sa sini, kag sa sulod sang isa ka adlaw kuhaon ko ang sala sini nga duta."
                },
                "10": {
                    "verse_nr": "10",
                    "verse": "Kon mag-abot ina nga adlaw, ang tagsatagsa magaagda sang iya kaingod sa pagtambong kag sa pag-agom sang paghidait kag kalinong sa palibot sang inyo mga talamnan sang ubas kag mga kahoy nga higera.\u201d"
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Ang anghel nga nagpakighambal sa akon nag-abot liwat kag ginpukaw niya ako subong abi nga daw natulogan ako."
                },
                "2": {
                    "verse_nr": "2",
                    "verse": "Ginpamangkot niya ako, \u201cAno bala ang makita mo?\u201d\nNagsabat ako, \u201cIsa ka kandelirohan nga bulawan. Sa ibabaw may isa ka yahong nga bulotangan sang lana. Sa kandelirohan may pito ka mga lampara. Ang tagsa ka lampara may lugar para sa pito ka mga pabilo."
                },
                "3": {
                    "verse_nr": "3",
                    "verse": "May duha ka mga kahoy nga olivo sa tupad sang kandelirohan, isa sa tagsa ka kilid sini.\u201d"
                },
                "4": {
                    "verse_nr": "4",
                    "verse": "Gani ginpamangkot ko ang anghel, \u201cAno bala ang buot silingon sini?\u201d"
                },
                "5": {
                    "verse_nr": "5",
                    "verse": "Ginpamangkot niya ako, \u201cWala ka bala makahibalo?\u201d Nagsabat ako, \u201cWala ako makahibalo.\u201d"
                },
                "6": {
                    "verse_nr": "6",
                    "verse": "Ginsingganan ako sang anghel nga ihatag ini nga mensahe kay Zorobabel halin sa GINOO: \u201cMagamadinalag-on ka, indi paagi sa mga hangaway, ukon sa imo kaugalingon nga kusog, kundi paagi sa akon Espiritu."
                },
                "7": {
                    "verse_nr": "7",
                    "verse": "Ang dalagku nga mga kasablagan nga daw mga bukid makuha sa atubang mo. Patindugon mo liwat ang Templo kag samtang ginapahamtang mo ang katapusan nga bato sa iya lugar ang mga tawo magasilinggit, \u2018Katahom! Katahom!\u2019\u201d"
                },
                "8": {
                    "verse_nr": "8",
                    "verse": "May isa pa gid ka mensahe nga nag-abot sa akon halin sa GINOO."
                },
                "9": {
                    "verse_nr": "9",
                    "verse": "Nagsiling sia, \u201cSi Zorobabel nagpahamtang sang sadsaran, kag tapuson niya ang Templo. Kon mahanabo ini, ang akon mga tawo magakilala nga ginpadala ko ikaw sa ila."
                },
                "10": {
                    "verse_nr": "10",
                    "verse": "Ang anghel nagsiling sa akon, \u201cAng pito ka mga lampara amo ang pito ka mga mata sang GINOO nga makakita sang bug-os nga kalibutan.\u201d\n\nGinluyahan sila kay diutay lang ang nahimo. Pero makita nila si Zorobabel nga nagapadayon sa pagpatindog sang Templo, kag magakalipay sila.\u201d"
                },
                "11": {
                    "verse_nr": "11",
                    "verse": "Dayon nagpamangkot ako sa iya, \u201cAno ang kahulogan sang duha ka mga kahoy nga olivo sa duha ka kilid sang kandelirohan?"
                },
                "12": {
                    "verse_nr": "12",
                    "verse": "Kag ano ang kahulogan sang duha ka mga sanga sang olivo sa tupad sang duha ka tubo nga bulawan nga ginaagyan sang lana sang olivo?\u201d"
                },
                "13": {
                    "verse_nr": "13",
                    "verse": "Ginpamangkot niya ako, \u201cWala ka bala makahibalo?\u201d\nNagsabat ako, \u201cWala ako makahibalo.\u201d"
                },
                "14": {
                    "verse_nr": "14",
                    "verse": "Dayon nagsiling sia, \u201cAmo ini ang duha ka mga tawo nga ginpili kag ginhaplas sang Dios sa pag-alagad sa iya, ang Ginoo sang bug-os nga duta.\u201d"
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Nagtan-aw ako liwat, kag sa sini nga tion nakita ko ang isa ka linukot nga tulon-an nga nagalupad."
                },
                "2": {
                    "verse_nr": "2",
                    "verse": "Ang anghel nagpamangkot sa akon kon ano ang nakita ko. Nagsabat ako, \u201cNakita ko ang nagalupad nga tulon-an nga traynta ka tapak ang kalabaon kag kinse ka tapak ang kasangkaron.\u201d"
                },
                "3": {
                    "verse_nr": "3",
                    "verse": "Dayon nagsiling sia sa akon, \u201cSa sini nga tulon-an nasulat ang pagpakamalaut nga magaabot sa bug-os nga duta. Sa pihak sang tulon-an nagasiling nga ang tagsa ka makawat pagadulaon sa duta, kag sa pihak nagasiling nga ang tagsatagsa nga nagasumpa sing binutig pagadulaon man."
                },
                "4": {
                    "verse_nr": "4",
                    "verse": "Ang GINOO sang mga hangaway nagasiling nga magapadala sia sini nga pagpakamalaut, kag magasulod ini sa balay sang tagsa ka makawat kag sa balay sang tagsatagsa nga nagasumpa sing binutig. Magapabilin ini sa ila mga balay kag magalaglag sa ila sing bug-os.\u201d"
                },
                "5": {
                    "verse_nr": "5",
                    "verse": "Ang anghel nagpakita liwat kag nagsiling, \u201cTan-awa! May ara pa nga nagapadulong!\u201d"
                },
                "6": {
                    "verse_nr": "6",
                    "verse": "Nagpamangkot ako, \u201cAno ina?\u201d\nNagsabat sia, \u201cIsa ka tabig, kag nagrepresentar ini sang sala sang bug-os nga kalibutan!\u201d"
                },
                "7": {
                    "verse_nr": "7",
                    "verse": "Ang tabig may takop nga nahimo sa tingga. Samtang nagatan-aw ako, ang takop gin-alsa kag didto sa sulod sang tabig may nagapungko nga isa ka babayi!"
                },
                "8": {
                    "verse_nr": "8",
                    "verse": "Ang anghel nagsiling, \u201cIni nga babayi nagarepresentar sang kalautan!\u201d Dayon gintum-ok niya ang babayi pasulod sa tabig kag gintakpan ini liwat."
                },
                "9": {
                    "verse_nr": "9",
                    "verse": "Nagtungkaaw ako kag nakita ko ang duha ka mga babayi nga nagalupad padulong sa akon kag may makusog nga mga pakpak kaangay sang dugwak. Gindagit nila ang tabig kag naglupad palayo."
                },
                "10": {
                    "verse_nr": "10",
                    "verse": "Ginpamangkot ko ang anghel, \u201cDiin nila dalhon yadto?\u201d"
                },
                "11": {
                    "verse_nr": "11",
                    "verse": "Nagsabat sia, \u201cDalhon nila yadto sa Babilonia kag magapatindog sila sing templo para sa sina. Kon matapos na ini, ang tabig ibutang nila didto kag simbahon.\u201d"
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Dayon may isa naman ako ka palanan-awon nga nakita. Sa sini nga tion may nakita ako nga apat ka mga karwahi nga nagagwa gikan sa gintung-an sang duha ka mga bukid nga bronsi."
                },
                "2": {
                    "verse_nr": "2",
                    "verse": "Ang nahauna nga karwahi ginaguyod sang pula nga mga kabayo, ang ikaduha ginaguyod sang itom nga mga kabayo"
                },
                "3": {
                    "verse_nr": "3",
                    "verse": "ang ikatlo ginaguyod sang puti nga mga kabayo, kag ang ikap-at ginaguyod sang kambang nga mga kabayo."
                },
                "4": {
                    "verse_nr": "4",
                    "verse": "Dayon ginpamangkot ko ang anghel, \u201cAno bala ang buot silingon sini nga mga karwahi?\u201d"
                },
                "5": {
                    "verse_nr": "5",
                    "verse": "Nagsabat sia, \u201cAmo ini ang apat ka mga hangin. Bag-o lang sila mag-abot halin sa atubang sang GINOO sang bug-os nga duta.\u201d"
                },
                "6": {
                    "verse_nr": "6",
                    "verse": "Ang karwahi nga ginaguyod sang itom nga mga kabayo nagapadulong sa aminhan pakadto sa Babilonia, ang puti nga mga kabayo nagapadulong sa katundan, kag ang kambang nga mga kabayo nagapadulong sa pungsod sa bagatnan."
                },
                "7": {
                    "verse_nr": "7",
                    "verse": "Sang nagapagwa ang kambang nga mga kabayo, daw indi na gid sila mapunggan sa paglakat kag sa pag-usisa sang duta. Ang anghel nagsiling, \u201cLakat kag usisaa ang duta.\u201d Gani gin-usisa nila ini."
                },
                "8": {
                    "verse_nr": "8",
                    "verse": "Dayon ang anghel nagsinggit sa akon, \u201cAng mga kabayo nga nagpadulong sa aminhan pakadto sa Babilonia nagpaugdaw sang kaakig sang GINOO.\u201d"
                },
                "9": {
                    "verse_nr": "9",
                    "verse": "Ang GINOO naghatag sa akon sini nga mensahe."
                },
                "10": {
                    "verse_nr": "10",
                    "verse": "Nagsiling sia, \u201cKuhaa ang mga dulot nga ginhatag sang mga bihag nga amo sanday Heldai, Tobijas, kag Jedaya kag kadto ka gilayon sa balay ni Josias nga anak ni Sofonias. Ini sila tanan nagbalik halin sa pagkabihag sa Babilonia."
                },
                "11": {
                    "verse_nr": "11",
                    "verse": "Himua nga korona ang pilak kag bulawan nga ginhatag nila kag ibutang ini sa ulo sang Pinakamataas nga Pari nga si Josue nga anak ni Josadac."
                },
                "12": {
                    "verse_nr": "12",
                    "verse": "Singgana sia nga ang GINOO sang mga hangaway nagasiling, \u2018Amo ini ang tawo nga ginatawag Ang Sanga. Magalambo sia sa iya lugar kag patindugon niya liwat ang Templo sang GINOO."
                },
                "13": {
                    "verse_nr": "13",
                    "verse": "Sia amo ang magapatindog sini, kag pasidunggan sia subong hari, kag magagahom sia sa iya mga tawo. May pari nga magaubay sa iya kag magabuligay sila nga may paghidait kag kalinong.\u2019"
                },
                "14": {
                    "verse_nr": "14",
                    "verse": "Ang korona mangintanda sa Templo sang GINOO sa pagpasidungog kanday Heldai, Tobijas, Jedaya, kag Josias.\u201d"
                },
                "15": {
                    "verse_nr": "15",
                    "verse": "Ang mga tawo nga nagaestar sa malayo nga mga lugar magaabot sa pagbulig sa pagpatindog liwat sang Templo sang GINOO. Kag kon mapatindog na ini liwat, mahibaluan ninyo nga ginpadala ako sa inyo sang GINOO sang mga hangaway. Matuman ini tanan kon tumanon ninyo sing bug-os ang mga sugo sang GINOO nga inyo Dios."
                }
            }
        },
        "7": {
            "chapter_nr": "7",
            "chapter": {
                "1": {
                    "verse_nr": "1",
                    "verse": "Ang GINOO naghambal sa akon sang ikap-at nga tuig sang paggahom sang hari nga si Dario. Nag-abot ini sang ikap-at nga adlaw sang ikasiyam nga bulan, nga amo ang Kislev."
                },
                "2": {
                    "verse_nr": "2",
                    "verse": "Ang mga tawo sang Betel nagpadala kay Sarezer kag kay Regemmelec kag sang ila mga tawo sa Templo sang GINOO sang mga hangaway sa pagpangayo sang bendisyon sang GINOO"
                },
                "3": {
                    "verse_nr": "3",
                    "verse": "kag sa pagpamangkot sa mga pari kag mga propeta sini nga pamangkot: \u201cMagapadayon bala kami sa paglalaw tungod sang pagkalaglag sang Templo, kag sa pagpuasa sa ikalima nga bulan subong sang amon ginhimo sa sulod sang malawig na nga mga tinuig tubtob karon?\u201d"
                },
                "4": {
                    "verse_nr": "4",
                    "verse": "Amo ini ang mensahe sang GINOO nga nag-abot sa akon."
                },
                "5": {
                    "verse_nr": "5",
                    "verse": "Nagsiling sia, \u201cSinggana ang mga tawo sa duta, kag ang mga pari, nga sang magpuasa kag maglalaw sila sa ikalima kag ikapito nga mga bulan sa sulod sining setenta ka tuig, ginhimo nila ini indi sa akon kadungganan."
                },
                "6": {
                    "verse_nr": "6",
                    "verse": "Kag sang magkaon kag mag-inom sila, ginhimo nila ini para sa ila kaugalingon nga kabulosgan.\u201d"
                },
                "7": {
                    "verse_nr": "7",
                    "verse": "Amo man ini ang ginsiling sang GINOO paagi sa mga propeta sang una, sa tion nga ang Jerusalem mainuswagon kag puno sang mga tawo, kag sa tion nga may mga tawo man nga nagaestar sa mga banwa sa palibot sang siudad, sa bagatnan nga lugar, kag sa katundan nga kunsaran sang mga bakulod."
                },
                "8": {
                    "verse_nr": "8",
                    "verse": "Ang GINOO naghatag sini nga mensahe kay Zacarias"
                },
                "9": {
                    "verse_nr": "9",
                    "verse": "\u201cSang una ginhatag ko ini nga mga sugo sa akon mga tawo: \u2018Pat-ura nga magaluntad ang katarungan kag ipakita ang kaayo kag pagkamaluloy-on sa isa kag isa."
                },
                "10": {
                    "verse_nr": "10",
                    "verse": "Indi ninyo pagpiguson ang mga balo, mga ilo, mga dumoluong nga nagaestar upod sa inyo, ukon ang bisan sin-o nga nawad-an. Kag indi kamo magplano sa paghalit sa isa kag isa.\u2019"
                },
                "11": {
                    "verse_nr": "11",
                    "verse": "\u201cPero ang akon mga tawo nagpabungol lang kag indi magpati. Gintakpan nila ang ila mga hunahuna"
                },
                "12": {
                    "verse_nr": "12",
                    "verse": "kag ginpatig-a nila ang ila mga tagipusoon kaangay sang bato, kag tungod kay indi sila magpamati sa mga pagtudlo nga akon ginpadala paagi sa mga propeta nga nagkabuhi sang una, naakig gid ako."
                },
                "13": {
                    "verse_nr": "13",
                    "verse": "Tungod kay wala sila magpamati sang akon paghambal, wala ako magsabat sang ila mga pangamuyo."
                },
                "14": {
                    "verse_nr": "14",
                    "verse": "Kaangay sang buhawi ginpaalaplaag ko sila sa pag-estar sa iban nga mga kapungsoran. Ining maayo nga duta nahimo nga desierto nga wala sing bisan isa nga nagaestar.\u201d"
                }
            }
        },
        "8": {
            "chapter_nr": "8",
            "chapter": {
                "1": {
                    "verse_nr": "1",
                    "verse": "Ang GINOO sang mga hangaway naghatag sini nga mensahe kay Zacarias"
                },
                "2": {
                    "verse_nr": "2",
                    "verse": "\u201cDaku gid ang akon handom sa pagbulig sa Jerusalem tungod sang akon daku nga gugma para sa iya mga tawo, kag tungod sini nga gugma nagkaakig ako sa iya mga kaaway."
                },
                "3": {
                    "verse_nr": "3",
                    "verse": "Magabalik ako sa Jerusalem, ang akon balaan nga siudad, kag magaestar ako didto. Pagakilalahon ini nga isa ka siudad nga matutom, kag ang bukid sang GINOO sang mga hangaway pagatawgon nga balaan nga bukid."
                },
                "4": {
                    "verse_nr": "4",
                    "verse": "Sa liwat may mga tigulang naman didto nga lalaki kag babayi nga maluya na kag nagagamit na sing baston sa ila paglakat. Nagapungko sila sa mga kalsada kag mga plasa sang Jerusalem."
                },
                "5": {
                    "verse_nr": "5",
                    "verse": "Kag ang mga kalsada mapuno liwat sing mga kabataan nga lalaki kag babayi nga nagahinampang didto."
                },
                "6": {
                    "verse_nr": "6",
                    "verse": "\u201cDaw indi ini mahimo sa ila nga mga nabilin nga buhi sini nga pungsod, pero mahimo ko ini."
                },
                "7": {
                    "verse_nr": "7",
                    "verse": "Luwason ko ang akon mga tawo halin sa mga kadutaan sa diin sila ginbihag"
                },
                "8": {
                    "verse_nr": "8",
                    "verse": "kag dalhon ko sila pabalik halin sa sidlangan kag nakatundan sa pag-estar sa Jerusalem. Sila mangin-akon mga tawo, kag ako mangin-ila Dios nga nagagahom sa ila sing matutom kag matarong."
                },
                "9": {
                    "verse_nr": "9",
                    "verse": "\u201cMagpakaisog kamo! Ginapamatian ninyo subong ang amo man nga mga pulong nga ginhambal sang mga propeta sang tion nga ang sadsaran ginapahamtang para sa pagpatindog liwat sang akon Templo."
                },
                "10": {
                    "verse_nr": "10",
                    "verse": "Sang una wala sing isa nga makasarang sa pagsuhol sang mga tawo ukon mga sapat, kag wala sing isa nga hilway sa katalagman sa iya mga kaaway. Ginpaaway ko ang mga tawo"
                },
                "11": {
                    "verse_nr": "11",
                    "verse": "pero karon lain na ang pagtratar ko sa mga nabilin nga buhi sini nga pungsod."
                },
                "12": {
                    "verse_nr": "12",
                    "verse": "Magapanguma sila nga wala sing may magatublag sa ila. Ang ila mga ubas magapamunga, ang duta magapatubas, may bugana nga ulan, kag ihatag ko tanan ini nga mga kaayuhan sa mga pumoluyo nga mabilin sang akon pungsod."
                },
                "13": {
                    "verse_nr": "13",
                    "verse": "Mga pumoluyo sang Juda kag Israel, sang una ang mga dumoluong nagpakamalaut sa isa kag isa nga nagasiling, \u2018Kabay nga ang nag-abot nga mga kalalat-an sa Juda kag Israel, mag-abot man sa inyo!\u2019 Pero pagaluwason ko kamo kag yadto nga mga dumoluong magasiling sa isa kag isa, \u2018Kabay nga bendisyunan kamo kaangay sang Juda kag Israel.\u2019 Gani magpakaisog kamo kag indi magkahadlok.\u201d"
                },
                "14": {
                    "verse_nr": "14",
                    "verse": "Ang GINOO sang mga hangaway nagasiling, \u201cSang ginpaakig ako sang inyo mga katigulangan, nagplano ako sa paglaglag sa ila, kag wala ko pagbayluhi ang akon plano, kundi gintuman ko gid ini."
                },
                "15": {
                    "verse_nr": "15",
                    "verse": "Pero karon luyag ko bendisyunan ang mga pumoluyo sang Jerusalem kag Juda. Gani indi kamo magkahadlok."
                },
                "16": {
                    "verse_nr": "16",
                    "verse": "Amo ini nga mga butang ang dapat ninyo himuon: Maghambal kamo sing matuod sa isa kag isa. Himua ninyo ang matarong nga paghukom sa mga korte agod magluntad ang paghidait."
                },
                "17": {
                    "verse_nr": "17",
                    "verse": "Indi maghimo sang mga butang nga makahalit sa isa kag isa. Indi kamo magsaksi sing binutig nga nagapanumpa. Kontra ko ang binutig, ang di-matarong kag pagpamintas.\u201d"
                },
                "18": {
                    "verse_nr": "18",
                    "verse": "Ang GINOO sang mga hangaway naghatag kay Zacarias sini nga mensahe"
                },
                "19": {
                    "verse_nr": "19",
                    "verse": "\u201cAng mga pagpuasa nga ginahimo sa ikap-at, ikalima, ikapito, kag ika-10 nga mga bulan manginpiesta sang pagkinalipay kag pagkinasadya para sa mga tawo sang Juda. Dapat ninyo pakamahalon ang kamatuoran kag paghidait.\u201d"
                },
                "20": {
                    "verse_nr": "20",
                    "verse": "Ang GINOO sang mga hangaway nagasiling, \u201cAng tion magaabot nga ang mga tawo gikan sa madamo nga mga siudad magaabot sa Jerusalem."
                },
                "21": {
                    "verse_nr": "21",
                    "verse": "Ang mga tawo sang isa ka siudad magasiling sa mga tawo sang isa ka siudad, \u2018Magasimba kami sa GINOO sang mga hangaway kag magpangayo sang iya pagbendisyon. Upod kamo sa amon!\u2019"
                },
                "22": {
                    "verse_nr": "22",
                    "verse": "Madamo nga mga tawo kag gamhanan nga mga pungsod ang magakadto sa Jerusalem sa pagsimba sa GINOO sang mga hangaway, kag magapangayo sang iya mga kaayuhan."
                },
                "23": {
                    "verse_nr": "23",
                    "verse": "Sa sadto nga mga inadlaw, ang napulo ka mga dumoluong magabuyot sa bayu sang isa ka Judio kag magasiling, \u2018Luyag kami mag-upod sa imo, tungod kay nakabati kami nga ang Dios kaupod nimo.\u2019\u201d"
                }
            }
        },
        "9": {
            "chapter_nr": "9",
            "chapter": {
                "1": {
                    "verse_nr": "1",
                    "verse": "Amo ini ang mensahe sang GINOO: Nagmando sia nga silutan ang duta sang Hadrac, kag ang siudad sang Damasco. Indi lamang ang mga tribo sang Israel, kundi man ang kapital man sang Siria iya sang GINOO."
                },
                "2": {
                    "verse_nr": "2",
                    "verse": "Ang Hamat nga yara sa dulonan sang Hadrac iya man sang GINOO, kag amo man ang mga siudad sang Tiro kag Sidon, lakip ang tanan nila nga abilidad."
                },
                "3": {
                    "verse_nr": "3",
                    "verse": "Ang Tiro nagpatindog sing mga pamakod para sa iya kaugalingon, kag nagtipon sing pilak kag bulawan nga nanginkaangay sing yab-ok ang kadamuon sini."
                },
                "4": {
                    "verse_nr": "4",
                    "verse": "Pero ang GINOO magakuha sang tanan nga yara sa iya. Itagbong sang GINOO ang iya manggad sa dagat, kag ang siudad pagasunogon nga wala gid sing mabilin."
                },
                "5": {
                    "verse_nr": "5",
                    "verse": "Makita ini sang siudad sang Askelon, kag magakahadlok sia. Ang siudad sang Gaza makakita man sini kag magaantos sing daku nga kasakit. Amo man ang Ekron, madulaan sia sang iya paglaom. Madulaan sing hari ang Gaza kag ang Askelon pagabayaan nga mamingaw."
                },
                "6": {
                    "verse_nr": "6",
                    "verse": "Ang mga tawo nga lainlain ang rasa magaestar sa Asdod. Ang GINOO nagasiling, \u201cPaubson ko ini tanan nga mga Filistinhon nga bugalon."
                },
                "7": {
                    "verse_nr": "7",
                    "verse": "Indi na sila magkaon sang karne nga may dugo, ukon sang iban nga pagkaon nga ginadilian. Ang tanan nga nabilin nga buhi manginbahin sang akon mga tawo, kag manginkaangay sang isa ka barangay sa tribo ni Juda. Ang Ekron manginbahin sang akon mga tawo subong sang mga Jebusnon."
                },
                "8": {
                    "verse_nr": "8",
                    "verse": "Bantayan ko ang akon duta kag indi ko ini pagpaagyan sang mga hangaway. Indi ko na pagtugotan ang mga malupigon sa pagpigos sang akon mga tawo. Nakita ko kon daw ano ang pag-antos sang akon mga tawo.\u201d"
                },
                "9": {
                    "verse_nr": "9",
                    "verse": "Maghugyaw, maghugyaw mga pumoluyo sang Sion!\nMagsinggit sa kalipay, kamo nga mga pumoluyo sang Jerusalem!\nTan-awa, ang inyo hari nagaabot sa inyo!\nSia nagaabot nga mahimayaon kag madinalag-on,\npero mapainuboson kag nagasakay sa asno,\nsa polyino nga tinday sang asno."
                },
                "10": {
                    "verse_nr": "10",
                    "verse": "Ang GINOO nagasiling,\n\u201cKuhaon ko sa Israel ang mga karwahi sa inaway,\nkag kuhaon ko ang mga kabayo sa Jerusalem.\nPagabalion ang mga pana nga gingamit sa inaway.\nAng inyo hari magapakighidait sa mga kapungsoran,\nmagagahom sia halin sa isa ka dagat pakadto sa isa,\nhalin sa Suba sang Eufrates pakadto sa mga punta sang duta.\u201d"
                },
                "11": {
                    "verse_nr": "11",
                    "verse": "Ang GINOO nagasiling,\n\u201cTungod sang akon kasugtanan sa inyo,\nnga ginsilyuhan sang dugo sang mga halad,\nhilwayon ko ang imo mga tawo nga ginbihag\ngikan sa wala sing tubig nga buho."
                },
                "12": {
                    "verse_nr": "12",
                    "verse": "Magbalik kamo, mga bihag nga karon may paglaom,\nmagbalik kamo sa inyo lugar nga wala sing katalagman.\nGinasingganan ko kamo karon nga balusan ko kamo\nsing doble nga kaayuhan tungod sang tanan ninyo nga gin-antos."
                },
                "13": {
                    "verse_nr": "13",
                    "verse": "Gamiton ko ang Juda kaangay sang isa ka pana sang soldado,\nkag ang Israel kaangay sang mga baslay.\nGamiton ko ang mga tawo sang Sion kaangay sang espada,\nsa pagpakig-away sa mga tawo sang Gresia.\u201d"
                },
                "14": {
                    "verse_nr": "14",
                    "verse": "Ang GINOO magapakita sa ibabaw sang iya mga tawo,\nipana niya ang iya mga baslay kaangay sang kilat.\nAng GINOO nga Gamhanan magapatunog sang trumpeta.\nMagaabot sia upod sa bagyo halin sa bagatnan."
                },
                "15": {
                    "verse_nr": "15",
                    "verse": "Ang GINOO sang mga hangaway magaapin sang iya mga tawo,\nkag laglagon nila ang ila mga kaaway.\nSa inaway magasinggit sila kaangay sang mga hubog,\nkag magapaagay sang dugo sang ila mga kaaway,\nmagaagay ini kaangay sang dugo sang halad\nnga gin-ula sa altar gikan sa yahong."
                },
                "16": {
                    "verse_nr": "16",
                    "verse": "Kon mag-abot ina nga adlaw, ang GINOO nga ila Dios magaluwas sang iya mga tawo,\nsubong sang manugbantay sang karnero nga nagaluwas sang iya panong sa katalagman.\nMagaidlak sila sa iya duta kaangay sang malahalon\nnga bato nga natampok sa korona."
                },
                "17": {
                    "verse_nr": "17",
                    "verse": "Ang duta manginmaayo kag matahom gid!\nAng iya trigo kag ang iya bino magapakusog sang mga pamatan-on."
                }
            }
        },
        "10": {
            "chapter_nr": "10",
            "chapter": {
                "1": {
                    "verse_nr": "1",
                    "verse": "Pangayo sa GINOO sing ulan sa tion sang tingadlaw. Ang GINOO amo ang nagapadala sing gal-om kag talithi, nga nagapalagtom sang talamnan para sa tanan."
                },
                "2": {
                    "verse_nr": "2",
                    "verse": "Ang mga tawo nagadangop sa mga diosdios kag manughimalad, pero ang mga sabat nga ila makuha wala sing pulos kag binutig. Ang mga nagasaysay sang mga damgo nagapatalang. Ang paglipay nga ila ginahatag wala sing pulos. Gani ang mga tawo nagadalangdalang kaangay sang nagtalang nga karnero. Nagakinagamo sila tungod kay wala sila sing pangulo."
                },
                "3": {
                    "verse_nr": "3",
                    "verse": "Ang GINOO nagasiling, \u201cNaakig ako sa mga dumoluong nga nagagahom sa akon mga tawo, kag pagasilutan ko sila. Ang mga tawo sang Juda akon, kag ako, ang GINOO sang mga hangaway, magaatipan sa ila. Sila ang akon gamhanan nga mga kabayo sa inaway."
                },
                "4": {
                    "verse_nr": "4",
                    "verse": "Gikan sa ila magahalin ang mga manugdumala, mga pangulo, kag mga manugsugo sa paggahom sang akon mga tawo."
                },
                "5": {
                    "verse_nr": "5",
                    "verse": "Ang mga tawo sang Juda magamadinalag-on kaangay sang mga soldado nga nagatasak sang ila mga kaaway sa lunang sang mga dalan. Magapakig-away sila tungod kay ang GINOO kaupod nila, kag magalutos bisan pa sang mga kaaway nga nagasakay sa kabayo."
                },
                "6": {
                    "verse_nr": "6",
                    "verse": "\u201cPabakuron ko ang mga tawo sang Juda,\nluwason ko ang mga tawo sang Israel.\nKaluoyan ko sila kag dalhon ko sila tanan pauli.\nDaw kaangay lamang nga wala ko sila ginsikway.\nAko, ang GINOO nga ila Dios,\nkag sabton ko ang ila mga pangamuyo."
                },
                "7": {
                    "verse_nr": "7",
                    "verse": "Ang mga tawo sang Israel manginmabakod kaangay sang mga soldado,\nnga nagakinasadya kag nagaininom sang bino.\nAng ila mga kaliwat magadumdom sini nga pagdaog\nkag magakasadya tungod sang ginhimo sang GINOO."
                },
                "8": {
                    "verse_nr": "8",
                    "verse": "\u201cPagatawgon ko ang akon mga tawo,\nkag tipunon ko sila sing tingob.\nLuwason ko sila kag padamuon\nsubong sang ila kadamuon sang una."
                },
                "9": {
                    "verse_nr": "9",
                    "verse": "Bisan ginpaalaplaag ko sila sa mga kapungsoran,\npero didto sa malayo nga mga lugar pagadumdomon nila ako.\nSila kag ang ila mga kabataan mabilin nga buhi,\nkag magapauli sing tingob."
                },
                "10": {
                    "verse_nr": "10",
                    "verse": "Gikan sa Ehipto kag Asiria pagadalhon ko sila pauli,\nkag paestaron ko sila sa ila kaugalingon nga duta.\nPaestaron ko sila sa Galaad kag sa Libano man,\nang bug-os nga duta mapuno sang mga tawo."
                },
                "11": {
                    "verse_nr": "11",
                    "verse": "Kon mag-agi sila sa ila dagat sang kalalat-an,\nako, ang GINOO, magahampak sang mga balod,\nkag ang kadadalman sang Nilo magamala.\nAng bugalon nga Asiria pauboson,\nkag ang Ehipto madulaan sing gahom."
                },
                "12": {
                    "verse_nr": "12",
                    "verse": "Pabakuron ko ang akon mga tawo,\nmagasimba sila kag magatuman sa akon.\u201d\nAng GINOO naghambal sini."
                }
            }
        },
        "11": {
            "chapter_nr": "11",
            "chapter": {
                "1": {
                    "verse_nr": "1",
                    "verse": "O Libano, buksi ang imo mga pwerta,\nagod ang kalayo magsunog sang imo mga kahoy nga sedro."
                },
                "2": {
                    "verse_nr": "2",
                    "verse": "Maghibi kag magpanalambiton, mga kahoy nga sipre,\nang mga sedro nagkalapukan,\ninang magapa nga mga kahoy ginlaglag!\nMaghibi kag magpanalambiton, mga kahoy nga terebinto sang Basan,\nang madamol nga kagulangan ginpangpulod!"
                },
                "3": {
                    "verse_nr": "3",
                    "verse": "Ang mga pangulo nagahibi sa kalisod,\nkay ang ila kadungganan wala na!\nPamatii ang ngurob sang mga leon,\nang kagulangan sa Jordan nga ila ginaestaran nalaglag na!"
                },
                "4": {
                    "verse_nr": "4",
                    "verse": "Ang GINOO nga akon Dios nagsiling sa akon, \u201cIkaw ang magkuha sang bahin sang manugbantay sang mga karnero nga pagaihawon."
                },
                "5": {
                    "verse_nr": "5",
                    "verse": "Ang ila mga agalon nagaihaw sa ila kag wala man ginasiluti. Ginabaligya nila ang karne kag nagasiling, \u2018Dayawon ang GINOO! Manggaranon kami!\u2019 Bisan ang ila kaugalingon nga mga manugbantay wala naluoy sa ila.\u201d"
                },
                "6": {
                    "verse_nr": "6",
                    "verse": "Ang GINOO nagsiling, \u201cIndi ko na pagkaluoyan ang mga nagaestar sa duta. Ako mismo ang magabutang sang tanan nga mga tawo sa idalom sang gahom sang ila mga kasimanwa kag mga hari. Ini sila magalaglag sang duta, kag indi ko ini pagluwason gikan sa ila gahom.\u201d"
                },
                "7": {
                    "verse_nr": "7",
                    "verse": "Ang mga nagbakal kag nagbaligya sang mga karnero nagsuhol sa akon kag nanginmanugbantay ako sang mga karnero nga pagaihawon. Nagkuha ako sing duha ka mga sungkod. Ang isa gintawag ko \u201cKaluoy\u201d kag ang isa \u201cPag-ugyon.\u201d Kag ginbantayan ko ang panong."
                },
                "8": {
                    "verse_nr": "8",
                    "verse": "Naakig ako sa tatlo ka mga manugbantay sang karnero nga nagdumot sa akon, kag ginpahalin ko sila tanan sa sulod sang isa ka bulan."
                },
                "9": {
                    "verse_nr": "9",
                    "verse": "Dayon ginsingganan ko ang panong sang karnero, \u201cIndi na ako magbantay sa inyo. Ang mapatay pabay-i lang dira nga mapatay kag ang malaglag pabay-i lang nga malaglag. Ang mabilin magapatyanay.\u201d"
                },
                "10": {
                    "verse_nr": "10",
                    "verse": "Dayon ginkuha ko ang isa ka sungkod nga ginhingalanan \u201cKaluoy\u201d kag ginbali ini, sa pagpauntat sang kasugtanan nga ginhimo sang GINOO sa mga kapungsoran."
                },
                "11": {
                    "verse_nr": "11",
                    "verse": "Gani ang kasugtanan ginpauntat sugod sadto nga adlaw. Ang mga negosyante sang karnero nagabantay sa akon, kag nahibal-an nila nga ang GINOO nagahambal paagi sa akon ginhimo."
                },
                "12": {
                    "verse_nr": "12",
                    "verse": "Nagsiling ako sa ila, \u201cKon luyag ninyo, hatagi ninyo ako sang akon suhol, pero kon indi, ti, sigi lang.\u201d Dayon ginhatagan nila ako sing traynta ka bilog nga pilak bilang akon suhol."
                },
                "13": {
                    "verse_nr": "13",
                    "verse": "Ang GINOO nagsiling sa akon, \u201cIbutang ini sa talaguan sang kwarta sang Templo.\u201d Gani ginkuha ko ang traynta ka bilog nga pilak nga sa hunahuna nila tama na gid ka daku nga bili para sa akon, kag ginbutang ko ini sa talaguan sang kwarta sang Templo."
                },
                "14": {
                    "verse_nr": "14",
                    "verse": "Dayon ginbali ko ang ikaduha nga sungkod nga ginatawag \u201cPag-ugyon\u201d, kag ang pag-isa sang Juda kag Israel naguba."
                },
                "15": {
                    "verse_nr": "15",
                    "verse": "Dayon ang GINOO nagsiling sa akon, \u201cSa liwat magpakamanugbantay ka sang mga karnero, isa ka manugbantay nga wala sing pulos."
                },
                "16": {
                    "verse_nr": "16",
                    "verse": "Nagbutang ako sang isa ka manugbantay nga akon gintugyanan sang akon mga panong, pero wala niya ginatabangi ang mga karnero nga yara sa katalagman, ukon ginapangita ang mga nadula, ukon ginabulong ang mga napilas, ukon ginapahalab ang nabilin nga mga maayo. Sa baylo, nagakaon sia sang karne sang pinakatambok nga mga karnero, kag ginaukab niya ang ila mga kuko."
                },
                "17": {
                    "verse_nr": "17",
                    "verse": "Makaluluoy inang wala sing pulos nga manugbantay! Ginpatumbayaan niya ang iya panong! Ang inaway magalaglag sing bug-os sang iya gahom. Ang iya butkon maitos kag ang iya tuo nga mata mabulag.\u201d"
                }
            }
        },
        "12": {
            "chapter_nr": "12",
            "chapter": {
                "1": {
                    "verse_nr": "1",
                    "verse": "Amo ini ang mensahe halin sa GINOO, ang GINOO nga nagahumlad sang kalangitan, nga nagtuga sang duta, kag naghatag sing kabuhi sa tawo. Nagasiling sia nahanungod sa Israel"
                },
                "2": {
                    "verse_nr": "2",
                    "verse": "\u201cHimuon ko ang Jerusalem kaangay sang isa ka kupa sang bino, kag ang mga pungsod sa palibot niya magainom kag magadulingduling kaangay sang mga hubog. Kag kon kibunon nila ang Jerusalem, ang tanan nga mga siudad sang Juda pagakibunon man."
                },
                "3": {
                    "verse_nr": "3",
                    "verse": "Pero kon mag-abot ina nga panahon himuon ko ang Jerusalem kaangay sang isa ka mabug-at nga bato, kag ang bisan ano nga pungsod nga magtinguha sa paghakwat sini magaagom sing kahalitan. Ang tanan nga mga kapungsoran sa duta magabuylog sa pagsalakay sa iya."
                },
                "4": {
                    "verse_nr": "4",
                    "verse": "Sa sadto nga panahon pahugon ko ang ila mga kabayo, kag pasalahon ko ang ila mga sumalakay. Bantayan ko ang mga tawo sang Juda, pero bulagon ko ang mga kabayo sang ila mga kaaway."
                },
                "5": {
                    "verse_nr": "5",
                    "verse": "Dayon ang mga kabarangayan sang Juda magasiling sa ila kaugalingon, \u2018Ang GINOO nga Dios sang mga hangaway nagahatag sing kusog sa iya mga tawo nga nagaestar sa Jerusalem.\u2019"
                },
                "6": {
                    "verse_nr": "6",
                    "verse": "\u201cSa sadto nga panahon himuon ko ang mga kabarangayan sang Juda kaangay sang kalayo sa kagulangan ukon sa isa ka uma nga alanyon na kag pagalaglagon nila ang tanan nga mga pungsod nga yara sa palibot nila. Ang mga pumoluyo sang Jerusalem magapabilin nga wala sing katalagman sa siudad."
                },
                "7": {
                    "verse_nr": "7",
                    "verse": "\u201cAko, ang GINOO, magapadaog sing una sa mga hangaway sang Juda, agod ang kadungganan nga mabaton sang mga kaliwat ni David kag sang mga pumoluyo sang Jerusalem indi maglabaw sang iya sang nabilin nga mga tawo sang Juda."
                },
                "8": {
                    "verse_nr": "8",
                    "verse": "Sa sadto nga panahon ang GINOO magaapin sang mga pumoluyo sang Jerusalem, kag bisan ang labing maluya sa ila manginmabakod kaangay kay David sang una. Ang mga kaliwat ni David magatuytoy sa ila kaangay sang anghel sang GINOO, kaangay sang Dios mismo."
                },
                "9": {
                    "verse_nr": "9",
                    "verse": "Sa sadto nga panahon laglagon ko ang tagsa ka pungsod nga magatinguha sa pagsalakay sang Jerusalem."
                },
                "10": {
                    "verse_nr": "10",
                    "verse": "\u201cIpasagahay ko sa mga kaliwat ni David kag sa mga pumoluyo sang Jerusalem ang espiritu sang pagkaluoy kag ang espiritu sang pagkamapinangamuyuon. Magatulok sila sa ila ginbuno kag napatay, kag magalalaw sila para sa iya pareho sang mga nagalalaw sa ila bugtong nga anak. Magalalaw sila nga nagahilibion kaangay sang mga nadulaan sang ila panganay nga anak nga lalaki."
                },
                "11": {
                    "verse_nr": "11",
                    "verse": "Sa sadto nga tion ang paglalaw sa Jerusalem mangindaku kaangay sang paglalaw kay Hadad-rimon sa kapatagan sang Megido."
                },
                "12": {
                    "verse_nr": "12",
                    "verse": "Ang tagsa ka panimalay sa duta magalalaw sing pahain: ang panimalay nga kaliwat ni David, ang panimalay nga kaliwat ni Natan, ang panimalay nga kaliwat ni Levi, ang panimalay nga kaliwat ni Simei, kag ang iban pa nga mga panimalay nga nagkalabilin. Ang tagsa ka panimalay magalalaw sing pahain, kag ang mga lalaki sa tagsa ka panimalay magalalaw sing pahain sa mga babayi."
                },
                "13": {
                    "verse_nr": "13",
                    "verse": "Ang tagsa ka panimalay sa duta magalalaw sing pahain: ang panimalay nga kaliwat ni David, ang panimalay nga kaliwat ni Natan, ang panimalay nga kaliwat ni Levi, ang panimalay nga kaliwat ni Simei, kag ang iban pa nga mga panimalay nga nagkalabilin. Ang tagsa ka panimalay magalalaw sing pahain, kag ang mga lalaki sa tagsa ka panimalay magalalaw sing pahain sa mga babayi."
                },
                "14": {
                    "verse_nr": "14",
                    "verse": "Ang tagsa ka panimalay sa duta magalalaw sing pahain: ang panimalay nga kaliwat ni David, ang panimalay nga kaliwat ni Natan, ang panimalay nga kaliwat ni Levi, ang panimalay nga kaliwat ni Simei, kag ang iban pa nga mga panimalay nga nagkalabilin. Ang tagsa ka panimalay magalalaw sing pahain, kag ang mga lalaki sa tagsa ka panimalay magalalaw sing pahain sa mga babayi."
                }
            }
        },
        "13": {
            "chapter_nr": "13",
            "chapter": {
                "1": {
                    "verse_nr": "1",
                    "verse": "Ang GINOO sang mga hangaway nagsiling, \u201cKon mag-abot ina nga tion, ang isa ka tuboran pagabuksan sa pagtinlo sang mga kaliwat ni David kag sang mga pumoluyo sang Jerusalem gikan sa ila sala kag pagsimba sa diosdios."
                },
                "2": {
                    "verse_nr": "2",
                    "verse": "Sa sadto nga tion kuhaon ko ang mga ngalan sang mga diosdios sa duta, kag wala na sing may magadumdom sa ila. Kuhaon ko man ang bisan sin-o nga magpakapropeta, kag kuhaon ko ang handom sa pagsimba sa mga diosdios."
                },
                "3": {
                    "verse_nr": "3",
                    "verse": "Kag dayon ang bisan sin-o nga magpadayon sa paghambal subong sang isa ka propeta, ang iya kaugalingon nga amay kag iloy magasiling sa iya nga dapat sia mapatay, tungod kay nagasiling sia nga nagahambal sia sang pulong sang GINOO, pero nagabinutig sia. Kon maghambal sia subong sang isa ka propeta, ang iya kaugalingon nga amay kag iloy magabuno sa iya tubtob mapatay sia."
                },
                "4": {
                    "verse_nr": "4",
                    "verse": "Kon mag-abot ina nga tion wala sing propeta nga magapabugal sang iya mga palanan-awon, ukon magbayu sang iya sang propeta, ukon magpakunokuno nga isa sia ka propeta."
                },
                "5": {
                    "verse_nr": "5",
                    "verse": "Sa baylo, magasiling sia, \u2018Indi ako propeta. Mangungoma ako. Nagpanguma ako sa bug-os ko nga kabuhi.\u2019"
                },
                "6": {
                    "verse_nr": "6",
                    "verse": "Kon may mamangkot sa iya, \u2018Ano bala inang mga pilas sa imo dughan?\u2019 magasabat sia, \u2018Napilas ako sa balay sang akon amigo.\u2019\u201d"
                },
                "7": {
                    "verse_nr": "7",
                    "verse": "Ang GINOO sang mga hangaway nagasiling, \u201cMagmata, espada, kag salakaya ang manugbantay sang karnero nga nagaalagad sa akon! Patya sia, kag ang mga karnero magaalaplaag. Salakayon ko ang akon mga tawo"
                },
                "8": {
                    "verse_nr": "8",
                    "verse": "kag sa bug-os nga duta ang duha sang tatlo ka bahin sang mga tawo magakalamatay."
                },
                "9": {
                    "verse_nr": "9",
                    "verse": "Kag akon tilawan ang ikatlo nga bahin nga mabilin, kag purawon ko sila subong sang pagpuraw sang pilak sa kalayo. Tilawan ko sila pareho sang pagtilaw sang bulawan. Dayon magapangamuyo sila sa akon kag ako magasabat sa ila. Magasiling ako sa ila, \u2018Kamo akon mga tawo,\u2019 kag magasabat sila, \u2018Ikaw amo ang amon Dios.\u2019\u201d"
                }
            }
        },
        "14": {
            "chapter_nr": "14",
            "chapter": {
                "1": {
                    "verse_nr": "1",
                    "verse": "Malapit na ang adlaw nga ang GINOO magahukom. Dayon ang siudad sang Jerusalem pagaagawan sang mga pagkabutang, kag ang mga inagaw pagapartidahon sa imo atubang."
                },
                "2": {
                    "verse_nr": "2",
                    "verse": "Ang GINOO magatipon sang tanan nga mga pungsod sa paggubat sang Jerusalem. Ang siudad pagaagawon, ang mga balay pagakawatan, kag ang mga babayi pagalugoson. Ang katunga sang mga tawo pagabihagon, pero ang iban nga mabilin indi pagkuhaon sa siudad."
                },
                "3": {
                    "verse_nr": "3",
                    "verse": "Dayon ang GINOO magagwa kag magapakig-away batok sa yadtong mga kapungsoran, subong sang iya pagpakig-away sa nagligad nga panahon."
                },
                "4": {
                    "verse_nr": "4",
                    "verse": "Sa sadto nga tion magatindog sia sa Bukid sang mga Olivo, sa sidlangan sang Jerusalem. Dayon ang Bukid sang mga Olivo mapihak halin sa sidlangan tubtob sa nakatundan sang isa ka daku nga kapatagan. Ang katunga sang bukid magaidog pa aminhan kag ang katunga pa bagatnan."
                },
                "5": {
                    "verse_nr": "5",
                    "verse": "Magapalagyo ka paagi sa sini nga patag nga nagapihak sang bukid. Magapalagyo kamo subong sang inyo mga katigulangan sang paglinog sing mabaskog sa panahon ni Haring Uzias sang Juda. Ang GINOO nga akon Dios magaabot upod sang tanan nga mga anghel."
                },
                "6": {
                    "verse_nr": "6",
                    "verse": "Kon mag-abot ina nga tion, wala na sing tigtulognaw ukon yelo"
                },
                "7": {
                    "verse_nr": "7",
                    "verse": "ukon kadudulman. Wala na sing gab-i kundi adlaw lamang. Ang GINOO lamang ang makahibalo kon san-o ini mahanabo."
                },
                "8": {
                    "verse_nr": "8",
                    "verse": "Kon mag-abot ina nga adlaw, ang tubig nga sarang mainom magailig halin sa Jerusalem, ang katunga sini pakadto sa Patay nga Dagat, kag ang katunga sa Mediteraneo. Magailig ini sa bug-os nga tuig sa tingadlaw kag sa tingulan."
                },
                "9": {
                    "verse_nr": "9",
                    "verse": "Dayon ang GINOO manginhari sa bug-os nga duta, kag ang tagsatagsa magasimba sa iya subong nga Dios, kag makilala nila sia sa isa ka ngalan."
                },
                "10": {
                    "verse_nr": "10",
                    "verse": "Ang bug-os nga duta sa palibot sang Jerusalem pagatapanon halin sa Geba sa aminhan tubtob sa Rimon sa bagatnan. Ang Jerusalem magalabaw sa mga duta sa palibot sini kag ang siudad magalambot halin sa Pwerta ni Benjamin tubtob sa Pamusod nga Pwerta sa diin may pwerta anay, kag halin sa Tore ni Hananel tubtob sa mga pulogaan sang ubas sang hari."
                },
                "11": {
                    "verse_nr": "11",
                    "verse": "Ang mga tawo magaestar didto sing malinong nga wala na sing katalagman nga malaglag."
                },
                "12": {
                    "verse_nr": "12",
                    "verse": "Ang GINOO magapadala sing makahalalit nga balatian sa tanan nga mga pungsod nga nagapakig-away sa Jerusalem. Ang ila unod magakadunot samtang buhi pa sila kag ang ila mga mata kag dila magakadunot man."
                },
                "13": {
                    "verse_nr": "13",
                    "verse": "Sa sadto nga tion ang GINOO magapasalasala kag magapahadlok sa ila nga ang tagsatagsa magaliab sang tawo sa tupad niya kag magasalakay sa iya."
                },
                "14": {
                    "verse_nr": "14",
                    "verse": "Ang mga tawo sang Juda magapakig-away sa pag-apin sa Jerusalem. Agawon nila ang manggad sang tanan nga mga pungsod\u2014bulawan, pilak, kag madamo nga mga bayu."
                },
                "15": {
                    "verse_nr": "15",
                    "verse": "Ang makahalalit nga balatian magaabot sa mga kabayo, sa mga mula, sa mga kamelyo, kag sa mga asno\u2014sa tanan nga mga kasapatan sa kampo sang kaaway."
                },
                "16": {
                    "verse_nr": "16",
                    "verse": "Dayon ang tanan nga nabilin nga buhi gikan sa mga kapungsoran nga nagsalakay sang Jerusalem magakadto didto sa tagsa ka tuig sa pagsimba sa GINOO sang mga hangaway subong hari, kag sa pagsaulog sang Piesta sang mga Palasilungan."
                },
                "17": {
                    "verse_nr": "17",
                    "verse": "Kon may pungsod nga indi maglakat sa pagsimba sa GINOO sang mga hangaway subong nga hari, dayon indi mag-ulan sa ila duta."
                },
                "18": {
                    "verse_nr": "18",
                    "verse": "Kon ang mga Ehiptohanon indi magsaulog sang Piesta sang mga Palasilungan, dayon magaabot sa ila ang pamalatian nga ipadala sang GINOO sa tagsa ka pungsod nga indi magtuman."
                },
                "19": {
                    "verse_nr": "19",
                    "verse": "Amo ini ang silot nga magaabot sa Ehipto kag sa tanan nga mga pungsod, kon indi sila magsaulog sang Piesta sang mga Palasilungan."
                },
                "20": {
                    "verse_nr": "20",
                    "verse": "Sa sadto nga tion bisan pa ang mga kilingkiling sang mga kabayo pagasulatan sini nga mga pulong: \u201cNahalad sa GINOO.\u201d Ang mga kolon nga ginalutoan sa Templo manginbalaan kaangay sang mga yahong sa atubangan sang altar."
                },
                "21": {
                    "verse_nr": "21",
                    "verse": "Ang tagsa ka lulutoan sa Jerusalem kag sa Juda pagapainon para gamiton sa pagsimba sa GINOO sang mga hangaway. Ang mga tawo nga nagadulot sing mga halad magagamit sini agod nga lagaan sang mga karne sang mga halad. Kon mag-abot ina nga tion wala na sing mga manugbaligya sa Templo sang GINOO sang mga hangaway."
                }
            }
        }
    }
}