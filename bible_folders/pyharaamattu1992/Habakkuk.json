{
    "version": "pyharaamattu1992",
    "book_name": "Habakkuk",
    "book_nr": "35",
    "book": {
        "1": {
            "chapter_nr": 1,
            "chapter": {
                "1": {
                    "verse_nr": 1,
                    "verse": "Ennussana, jonka profeetta Habakuk sai n\u00e4yss\u00e4.\n"
                },
                "2": {
                    "verse_nr": 2,
                    "verse": "Kuinka kauan minun pit\u00e4\u00e4 huutaa, etk\u00f6 kuule minua, Herra? Kuinka kauan minun t\u00e4ytyy valittaa v\u00e4kivallan t\u00e4hden, etk\u00f6 sin\u00e4 auta?\n"
                },
                "3": {
                    "verse_nr": 3,
                    "verse": "Miksi annat minun n\u00e4hd\u00e4 v\u00e4\u00e4ryyden tekoja, kuinka kauan annat pahuuden vallita?  Kaikkialla n\u00e4en h\u00e4vityst\u00e4 ja v\u00e4kivaltaa, riita puhkeaa, viha levi\u00e4\u00e4.\n"
                },
                "4": {
                    "verse_nr": 4,
                    "verse": "Laki on voimaa vailla, oikeus ei toteudu koskaan. Jumalaton sortaa vanhurskasta, ja oikeus v\u00e4\u00e4ristyy.\n"
                },
                "5": {
                    "verse_nr": 5,
                    "verse": "Katsokaa kansoja, katsokaa, kauhistukaa ja ihmetelk\u00e4\u00e4, sill\u00e4 min\u00e4 teen teid\u00e4n p\u00e4ivin\u00e4nne teon, jota ette uskoisi, jos ette itse n\u00e4kisi.\n"
                },
                "6": {
                    "verse_nr": 6,
                    "verse": "Min\u00e4 kutsun kaldealaiset, rajun ja pelottavan kansan, joka kulkee maan \u00e4\u00e4riin ja ottaa haltuunsa toisten asuinsijat.\n"
                },
                "7": {
                    "verse_nr": 7,
                    "verse": "Se on julma ja armoton kansa. Itse se p\u00e4\u00e4tt\u00e4\u00e4, mik\u00e4 on oikein ja mit\u00e4 se saa tehd\u00e4.\n"
                },
                "8": {
                    "verse_nr": 8,
                    "verse": "Nopeampia kuin pantterit ovat heid\u00e4n hevosensa, ne juoksevat nopeammin  kuin h\u00e4m\u00e4r\u00e4ss\u00e4 saalistavat sudet. Heid\u00e4n ratsunsa kiit\u00e4v\u00e4t, ne tulevat kaukaa, ne lent\u00e4v\u00e4t. Niin kuin kotka sy\u00f6ksyy saaliin kimppuun,\n"
                },
                "9": {
                    "verse_nr": 9,
                    "verse": "niin kaldealaiset rient\u00e4v\u00e4t ry\u00f6st\u00e4m\u00e4\u00e4n. Heid\u00e4n joukkonsa vy\u00f6ryv\u00e4t suoraan eteenp\u00e4in, heill\u00e4 on vankeja kuin meress\u00e4 hiekkaa.\n"
                },
                "10": {
                    "verse_nr": 10,
                    "verse": "Kuninkaita he pit\u00e4v\u00e4t pilkkanaan, ruhtinaita he ilkkuvat. He nauravat linnoituksille, kasaavat vallin ja valtaavat ne.\n"
                },
                "11": {
                    "verse_nr": 11,
                    "verse": "Sitten he kiit\u00e4v\u00e4t eteenp\u00e4in kuin tuuli, rient\u00e4v\u00e4t kohti uusia rikoksia. Omaa voimaansa he pit\u00e4v\u00e4t jumalana.\n"
                },
                "12": {
                    "verse_nr": 12,
                    "verse": "Herra, sin\u00e4 olet ollut jo aikojen alusta. Herra, minun pyh\u00e4 Jumalani! Herra, sin\u00e4 olet l\u00e4hett\u00e4nyt kaldealaiset rankaisemaan meit\u00e4, sin\u00e4, kalliomme, olet tuonut heid\u00e4t kurittamaan meit\u00e4. \u00c4l\u00e4 anna meid\u00e4n kuolla heid\u00e4n k\u00e4siins\u00e4!\n"
                },
                "13": {
                    "verse_nr": 13,
                    "verse": "Sinun silm\u00e4si ovat pyh\u00e4t ja puhtaat, sin\u00e4 et voi katsoa pahaa, et saata katsella v\u00e4\u00e4ryytt\u00e4. Miksi siis katselet petollisuutta, miksi vaikenet,  kun jumalaton nielee hurskaan?\n"
                },
                "14": {
                    "verse_nr": 14,
                    "verse": "Kuinka sallit, ett\u00e4 ihmiset ovat kuin meren kalat, kuin meress\u00e4 vilisev\u00e4t el\u00e4imet, joilla ei ole hallitsijaa?\n"
                },
                "15": {
                    "verse_nr": 15,
                    "verse": "Kaldealaiset pyydyst\u00e4v\u00e4t ihmisi\u00e4 koukuilla, vet\u00e4v\u00e4t heit\u00e4 verkoilla kuin kaloja. Saadessaan saaliin he iloitsevat ja riemuitsevat.\n"
                },
                "16": {
                    "verse_nr": 16,
                    "verse": "He uhraavat verkoilleen, polttavat suitsuketta pyydyksilleen. Niill\u00e4 he ovat saaneet, mit\u00e4 ovat halunneet, heill\u00e4 on ruokaa yllin kyllin.\n"
                },
                "17": {
                    "verse_nr": 17,
                    "verse": "Saavatko he loputtomiin saalistaa, surmata kansoja s\u00e4\u00e4lim\u00e4tt\u00e4?\n"
                }
            }
        },
        "2": {
            "chapter_nr": 2,
            "chapter": {
                "1": {
                    "verse_nr": 1,
                    "verse": "Profeetta sanoi:  -- Min\u00e4 seison vartiopaikallani, asetun t\u00e4hyst\u00e4m\u00e4\u00e4n saadakseni tiet\u00e4\u00e4, mit\u00e4 Herra puhuu minulle, mit\u00e4 h\u00e4n vastaa valituksiini.\n"
                },
                "2": {
                    "verse_nr": 2,
                    "verse": "Herra vastasi minulle:  -- Kirjoita n\u00e4ky niin selv\u00e4sti tauluihin, ett\u00e4 sen voi vaivatta lukea.\n"
                },
                "3": {
                    "verse_nr": 3,
                    "verse": "N\u00e4ky odottaa viel\u00e4 toteutumistaan, mutta m\u00e4\u00e4r\u00e4aika l\u00e4hestyy joka hetki, se hetki tulee v\u00e4\u00e4j\u00e4\u00e4m\u00e4tt\u00e4. Jos se viipyy, odota, n\u00e4ky toteutuu varmasti ja ajallaan.\n"
                },
                "4": {
                    "verse_nr": 4,
                    "verse": "Kirjoita siis: Tuo kansa on perin juurin r\u00f6yhke\u00e4 ja v\u00e4\u00e4r\u00e4mielinen. Mutta vanhurskas saa el\u00e4\u00e4, kun h\u00e4n pysyy uskollisena.\n"
                },
                "5": {
                    "verse_nr": 5,
                    "verse": "Totisesti, rikkaus on petollista. Ahne ei saa kyll\u00e4kseen, vaikka h\u00e4n levitt\u00e4\u00e4 kitansa ammolleen kuin tuonela ja on kyltym\u00e4t\u00f6n kuin kuolema, vaikka h\u00e4n kahmii luokseen kaikki kansat ja haalii itselleen kansakunnat.\n"
                },
                "6": {
                    "verse_nr": 6,
                    "verse": "Kaikki k\u00e4\u00e4ntyv\u00e4t h\u00e4nt\u00e4 vastaan, ivaavat h\u00e4nt\u00e4 ja laulavat pilkkalauluja:  -- Voi sit\u00e4, joka kahmii toisen omaisuutta ja ker\u00e4\u00e4 kallisarvoisia pantteja! Kuinkahan kauan saat jatkaa?\n"
                },
                "7": {
                    "verse_nr": 7,
                    "verse": "Kohta ovat velkojat kimpussasi, ahdistajasi tulevat ja ottavat sinut saaliikseen.\n"
                },
                "8": {
                    "verse_nr": 8,
                    "verse": "Niin kuin sin\u00e4 ry\u00f6stit monia kansoja, niin j\u00e4ljelle j\u00e4\u00e4neet  ry\u00f6st\u00e4v\u00e4t kaiken sinulta sen veren t\u00e4hden, jonka olet vuodattanut, ja v\u00e4kivallan t\u00e4hden, jota olet tehnyt maille, kaupungeille ja niiden asukkaille.\n"
                },
                "9": {
                    "verse_nr": 9,
                    "verse": "-- Voi sit\u00e4, joka kokoaa ja kiskoo v\u00e4\u00e4r\u00e4\u00e4 voittoa talonsa hyv\u00e4ksi ja tekee pes\u00e4ns\u00e4 korkealle pelastuakseen kaikesta onnettomuudesta!\n"
                },
                "10": {
                    "verse_nr": 10,
                    "verse": "Sin\u00e4 teit suunnitelmia, jotka koituivat h\u00e4pe\u00e4ksi suvullesi. Suunnittelit tuhoa monille kansoille, mutta n\u00e4in turmelit oman el\u00e4m\u00e4si.\n"
                },
                "11": {
                    "verse_nr": 11,
                    "verse": "Sein\u00e4kivi huutaa ja syytt\u00e4\u00e4, ja kattohirsi yhtyy huutoon.\n"
                },
                "12": {
                    "verse_nr": 12,
                    "verse": "-- Voi sit\u00e4, joka rakentaa kaupunkinsa verit\u00f6in ja pystytt\u00e4\u00e4 linnoitukset v\u00e4\u00e4ryyden varaan!\n"
                },
                "13": {
                    "verse_nr": 13,
                    "verse": "Eik\u00f6 tapahdu Herran Sebaotin tahto, kun kansojen ty\u00f6 joutuu tulen saaliiksi ja kansakuntien vaivann\u00e4k\u00f6 raukeaa tyhjiin?\n"
                },
                "14": {
                    "verse_nr": 14,
                    "verse": "Maa on oleva t\u00e4ynn\u00e4 Herran voiman tuntemusta, niin kuin meri on vett\u00e4 tulvillaan.\n"
                },
                "15": {
                    "verse_nr": 15,
                    "verse": "-- Voi sit\u00e4, joka juottaa kansoille vihan viini\u00e4 ja p\u00e4ihdytt\u00e4\u00e4 ne katsellakseen niiden alastomuutta.\n"
                },
                "16": {
                    "verse_nr": 16,
                    "verse": "Sin\u00e4 ymp\u00e4rileikkaamaton, et sin\u00e4 saa kunniaa,  h\u00e4pe\u00e4\u00e4n sin\u00e4 joudut. Juo siis sin\u00e4kin ja paljasta alastomuutesi. Jumalan vihan malja kiertyy kohdallesi, ja kunniasi peittyy h\u00e4pe\u00e4\u00e4n.\n"
                },
                "17": {
                    "verse_nr": 17,
                    "verse": "V\u00e4kivalta, jota olet tehnyt Libanonille, koituu omaksi tuhoksesi, ja h\u00e4vitys, joka kohtasi el\u00e4imi\u00e4, murskaa my\u00f6s sinut. Sin\u00e4 tuhoudut ihmisveren t\u00e4hden, jonka olet vuodattanut, ja v\u00e4kivallan t\u00e4hden, jota olet tehnyt maille, kaupungeille ja niiden asukkaille.\n"
                },
                "18": {
                    "verse_nr": 18,
                    "verse": "Mit\u00e4 auttaa jumalankuva?  Senh\u00e4n on veist\u00e4j\u00e4 tehnyt. Mit\u00e4 hy\u00f6dytt\u00e4\u00e4 valettu patsas? Sen vastaukset ovat valhetta. Miten veist\u00e4j\u00e4 voi luottaa veistokseensa, omatekoiseen jumalaan, joka ei puhu?\n"
                },
                "19": {
                    "verse_nr": 19,
                    "verse": "Voi sit\u00e4, joka sanoo puupalalle: \"Her\u00e4\u00e4!\" ja myk\u00e4lle kivelle: \"Nouse!\" Nek\u00f6 voisivat antaa oikeita neuvoja? Kullalla ja hopealla ne kyll\u00e4 on silattu, mutta henke\u00e4 niiss\u00e4 ei ole.\n"
                },
                "20": {
                    "verse_nr": 20,
                    "verse": "Herra on pyh\u00e4ss\u00e4 temppeliss\u00e4\u00e4n, h\u00e4nen edess\u00e4\u00e4n vaietkoon koko maa!\n"
                }
            }
        },
        "3": {
            "chapter_nr": 3,
            "chapter": {
                "1": {
                    "verse_nr": 1,
                    "verse": "Profeetta Habakukin rukous, lauletaan valitusvirsien tapaan.\n"
                },
                "2": {
                    "verse_nr": 2,
                    "verse": "Herra, min\u00e4 olen kuullut sanomasi, ja min\u00e4 pelk\u00e4\u00e4n. Tee my\u00f6s t\u00e4n\u00e4\u00e4n niit\u00e4 tekoja, joita olet ennen tehnyt, anna meid\u00e4n n\u00e4hd\u00e4 ne. Vaikka vihastut, armahda meit\u00e4.\n"
                },
                "3": {
                    "verse_nr": 3,
                    "verse": "Jumala tulee Temanista, Pyh\u00e4 ilmestyy Paranin vuorelta. (sela) H\u00e4nen valtansa loiste peitt\u00e4\u00e4 taivaan, maa on t\u00e4ynn\u00e4 h\u00e4nen ylistyst\u00e4\u00e4n.\n"
                },
                "4": {
                    "verse_nr": 4,
                    "verse": "H\u00e4n loistaa valona, h\u00e4n s\u00e4teilee kirkkautta, hohde verhoaa h\u00e4nen suuren voimansa.\n"
                },
                "5": {
                    "verse_nr": 5,
                    "verse": "H\u00e4nen edell\u00e4\u00e4n rient\u00e4\u00e4 rutto, kuolema kulkee h\u00e4nen j\u00e4ljess\u00e4\u00e4n.\n"
                },
                "6": {
                    "verse_nr": 6,
                    "verse": "Kun h\u00e4n pys\u00e4htyy, maa vavahtaa, kun h\u00e4n katsoo, kansat vapisevat. Ikuiset vuoret menev\u00e4t murskaksi, ikiaikaiset kukkulat vajoavat. Voimallinen on aina h\u00e4nen kulkunsa.\n"
                },
                "7": {
                    "verse_nr": 7,
                    "verse": "Kusanin telttojen min\u00e4 n\u00e4en tuhoutuvan, Midianin telttakankaat vapisevat.\n"
                },
                "8": {
                    "verse_nr": 8,
                    "verse": "Virtoihinko sin\u00e4, Herra, olet vihastunut, oletko kiivastunut jokiin, tulistunut merelle, kun nyt ajat hevosillasi, kiid\u00e4t voitonvaunuissasi?\n"
                },
                "9": {
                    "verse_nr": 9,
                    "verse": "Sin\u00e4 otat jousen k\u00e4teesi, asetat nuolen j\u00e4nteelle. (sela) Sin\u00e4 halkaiset maan, ja virrat purkautuvat esiin.\n"
                },
                "10": {
                    "verse_nr": 10,
                    "verse": "Vuoret n\u00e4kev\u00e4t sinut ja vapisevat, rankkasade lankeaa, syv\u00e4t vedet pauhaavat ja kohottavat aaltonsa korkealle.\n"
                },
                "11": {
                    "verse_nr": 11,
                    "verse": "Aurinko ja kuu j\u00e4\u00e4v\u00e4t piiloon majaansa, kun v\u00e4lkkyv\u00e4t nuolesi viuhuvat ja keih\u00e4\u00e4si salamat leimahtelevat.\n"
                },
                "12": {
                    "verse_nr": 12,
                    "verse": "Sin\u00e4 tallaat maata vihassasi, poljet kansoja kiivaudessasi.\n"
                },
                "13": {
                    "verse_nr": 13,
                    "verse": "Sin\u00e4 l\u00e4hdet pelastamaan omaa kansaasi, auttamaan voideltuasi. Jumalattomien p\u00e4\u00e4miehen sin\u00e4 murskaat, tuhoat h\u00e4nen talonsa perustuksia my\u00f6ten. (sela)\n"
                },
                "14": {
                    "verse_nr": 14,
                    "verse": "Vihollisten p\u00e4\u00e4llik\u00f6t hy\u00f6kk\u00e4\u00e4v\u00e4t kuin myrsky karkottaakseen meid\u00e4t. He iloitsevat, kun raahaavat kurjan piilopaikkaansa, ja sy\u00f6v\u00e4t saaliinsa kuin pedot. Mutta sin\u00e4 l\u00e4vist\u00e4t heid\u00e4t nuolillasi.\n"
                },
                "15": {
                    "verse_nr": 15,
                    "verse": "Sin\u00e4 ajat hevosillasi halki meren, jossa suuret vedet kuohuvat.\n"
                },
                "16": {
                    "verse_nr": 16,
                    "verse": "Min\u00e4 kuulin pauhun -- syd\u00e4meni vapisi, huuleni v\u00e4risiv\u00e4t. Tuska tunkeutui luihini, polveni tutisivat.  Tyynesti min\u00e4 silti odotan ahdingon p\u00e4iv\u00e4\u00e4. Se p\u00e4iv\u00e4 koittaa kansalle, joka hy\u00f6kk\u00e4\u00e4 meid\u00e4n kimppuumme.\n"
                },
                "17": {
                    "verse_nr": 17,
                    "verse": "Viel\u00e4 ei viikunapuu ole kukassa, viinik\u00f6ynn\u00f6ksiss\u00e4 ei ole ryp\u00e4leit\u00e4, viel\u00e4 ei oliivipuu kanna hedelm\u00e4\u00e4 eik\u00e4 pelloilla kypsy vilja, viel\u00e4 ei aitauksessa ole lampaita eik\u00e4 karjaa tarhassa.\n"
                },
                "18": {
                    "verse_nr": 18,
                    "verse": "Mutta jo nyt min\u00e4 riemuitsen Herrasta, iloitsen Jumalastani, joka pelastaa.\n"
                },
                "19": {
                    "verse_nr": 19,
                    "verse": "Herra, minun Jumalani, on voimani. H\u00e4n tekee jalkani nopeiksi kuin kauriin jalat ja ohjaa kulkuni kukkuloille.  Laulunjohtajalle. Kielisoittimilla.\n"
                }
            }
        }
    }
}