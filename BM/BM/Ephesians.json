{
    "version": "BM",
    "book_name": "Ephesians",
    "book_nr": "49",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Surat ini daripada Paulus, yang menjadi rasul Kristus Yesus kerana kehendak Allah. Surat ini ditujukan kepada umat Allah di Efesus yang setia dalam hidup yang bersatu dengan Kristus Yesus."
                },
                "2": {
                    "verse_nr": "2",
                    "verse": "Semoga Allah Bapa kita dan Tuhan Yesus Kristus mengurniai kamu berkat dan kesejahteraan."
                },
                "3": {
                    "verse_nr": "3",
                    "verse": "Marilah kita bersyukur kepada Allah dan Bapa Tuhan kita Yesus Kristus! Kerana kita hidup bersatu dengan Kristus, Allah sudah memberkati kita dengan segala berkat rohani dari syurga."
                },
                "4": {
                    "verse_nr": "4",
                    "verse": "Sebelum dunia ini diciptakan, Allah telah memilih kita untuk menjadi umat-Nya melalui hidup bersatu dengan Kristus, supaya kita menjadi suci dan tidak bercela di hadirat-Nya.\nKerana kasih-Nya"
                },
                "5": {
                    "verse_nr": "5",
                    "verse": "Allah telah membuat keputusan untuk menjadikan kita anak-anak-Nya melalui Yesus Kristus. Itulah keinginan dan kehendak Allah."
                },
                "6": {
                    "verse_nr": "6",
                    "verse": "Marilah kita memuji Allah bagi rahmat-Nya yang mulia, yang dikurniakan-Nya kepada kita melalui Anak yang dikasihi-Nya!"
                },
                "7": {
                    "verse_nr": "7",
                    "verse": "Hal itu demikian, kerana dengan kematian Kristus kita dibebaskan; maknanya Allah sudah mengampunkan dosa kita. Alangkah mulianya rahmat Allah"
                },
                "8": {
                    "verse_nr": "8",
                    "verse": "yang sudah dikurniakan-Nya kepada kita dengan berlimpah-limpah!\nDengan segala kebijaksanaan dan pengertian"
                },
                "9": {
                    "verse_nr": "9",
                    "verse": "Allah telah melaksanakan tujuan-Nya. Dia memberitahu kita rancangan-Nya yang dirahsiakan, tetapi yang sudah ditentukan-Nya akan disempurnakan melalui Kristus."
                },
                "10": {
                    "verse_nr": "10",
                    "verse": "Rancangan itu akan disempurnakan oleh Allah pada masa yang ditentukan-Nya. Rancangan itu adalah untuk menyatukan segala sesuatu yang telah diciptakan, baik yang di syurga mahupun yang di bumi, dengan Kristus sebagai kepala."
                },
                "11": {
                    "verse_nr": "11",
                    "verse": "Allah melakukan semuanya menurut rancangan dan keputusan-Nya sendiri. Dari mula-mula lagi Dia telah memilih kita, kerana Dia mahu supaya kita menjadi umat-Nya oleh sebab hidup bersatu dengan Kristus."
                },
                "12": {
                    "verse_nr": "12",
                    "verse": "Marilah kita, yang pertama sekali berharap kepada Kristus, memuji kemuliaan Allah!"
                },
                "13": {
                    "verse_nr": "13",
                    "verse": "Kamu juga menjadi umat Allah, ketika kamu mendengar berita tentang ajaran benar, iaitu Berita Baik yang membawa penyelamatan kepada kamu. Kamu percaya kepada Kristus, dan untuk menunjukkan bahawa kamu milik Allah, Allah mengurniai kamu Roh-Nya yang telah dijanjikan-Nya itu."
                },
                "14": {
                    "verse_nr": "14",
                    "verse": "Roh itu jaminan bahawa kita akan menerima apa yang telah dijanjikan oleh Allah kepada umat-Nya. Hal itu meyakinkan kita bahawa Allah akan membebaskan umat-Nya dengan sepenuhnya. Marilah kita memuji kemuliaan-Nya!"
                },
                "15": {
                    "verse_nr": "15",
                    "verse": "Oleh itu, sejak aku mendengar berita bahawa kamu percaya kepada Tuhan Yesus, dan bahawa kamu mengasihi semua umat Allah"
                },
                "16": {
                    "verse_nr": "16",
                    "verse": "aku tidak berhenti-henti bersyukur kepada Allah untuk kamu. Aku mengingat kamu apabila aku berdoa."
                },
                "17": {
                    "verse_nr": "17",
                    "verse": "Aku memohon supaya Allah Tuhan kita Yesus Kristus, Bapa yang mulia, mengurniai kamu Roh-Nya. Roh Allah akan menjadikan kamu bijaksana dan akan menunjukkan Allah kepada kamu sehingga kamu mengenal Dia."
                },
                "18": {
                    "verse_nr": "18",
                    "verse": "Aku memohon agar Allah menjadikan fikiran kamu terbuka untuk memahami ajaran-Nya. Dengan demikian kamu mengetahui apa yang dapat kamu harapkan daripada Allah yang memanggil kamu. Betapa indah dan berlimpah-limpahnya berkat yang dijanjikan oleh Allah kepada umat-Nya"
                },
                "19": {
                    "verse_nr": "19",
                    "verse": "serta betapa besar kuasa-Nya yang menolong kita, orang yang percaya kepada Kristus. Kuasa itu seperti kuasa"
                },
                "20": {
                    "verse_nr": "20",
                    "verse": "yang digunakan oleh Allah ketika Dia membangkitkan Kristus daripada kematian, lalu memberi Dia tempat duduk di sebelah kanan-Nya di syurga."
                },
                "21": {
                    "verse_nr": "21",
                    "verse": "Di situ Kristus berkuasa atas semua pemerintah, penguasa, pemimpin, dan raja. Kristus jauh lebih berkuasa daripada sesiapa pun, baik yang hidup pada zaman ini mahupun pada zaman yang akan datang."
                },
                "22": {
                    "verse_nr": "22",
                    "verse": "Allah menaklukkan semuanya ke bawah kekuasaan Kristus, dan memberikan Kristus kepada jemaah sebagai penguasa segala sesuatu."
                },
                "23": {
                    "verse_nr": "23",
                    "verse": "Jemaah itu tubuh Kristus, dan kesempurnaan Kristus, dan Kristus menyempurnakan segala sesuatu di mana-mana sahaja."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Dahulu kamu mati secara rohani, kerana kamu tidak taat kepada perintah Allah dan kamu berdosa."
                },
                "2": {
                    "verse_nr": "2",
                    "verse": "Pada masa itu hidup kamu mengikut cara hidup yang jahat daripada orang di dunia ini. Kamu mentaati penguasa roh-roh jahat di angkasa, iaitu roh yang sekarang menguasai orang yang tidak taat kepada Allah."
                },
                "3": {
                    "verse_nr": "3",
                    "verse": "Sebenarnya dahulu kita semua seperti mereka. Kita hidup mengikut tabiat manusia dan melakukan segala sesuatu yang dikehendaki tubuh dan fikiran kita. Seperti orang lain, kita pun kena kemurkaan Allah."
                },
                "4": {
                    "verse_nr": "4",
                    "verse": "Tetapi Allah sangat berbelas kasihan dan Dia sangat mengasihi kita"
                },
                "5": {
                    "verse_nr": "5",
                    "verse": "sehingga sementara kita mati secara rohani kerana pelanggaran kita, Dia menghidupkan kita semula bersama-sama Kristus. Kamu sudah diselamatkan oleh rahmat Allah."
                },
                "6": {
                    "verse_nr": "6",
                    "verse": "Kerana kita hidup bersatu dengan Kristus Yesus, Allah menghidupkan kita semula bersama-sama Dia supaya kita memerintah dengan Kristus di syurga."
                },
                "7": {
                    "verse_nr": "7",
                    "verse": "Allah melakukan hal itu supaya pada zaman yang akan datang, semua orang akan mengetahui rahmat-Nya yang tidak terhingga itu. Dia menunjukkan kasih-Nya kepada kita melalui Kristus Yesus."
                },
                "8": {
                    "verse_nr": "8",
                    "verse": "Hal itu demikian, kerana dengan rahmat Allah, kamu diselamatkan oleh sebab kamu percaya kepada Yesus. Penyelamatan itu bukan hasil usaha kamu sendiri, melainkan kurnia Allah. Oleh itu kamu tidak mempunyai alasan untuk bercakap besar tentang hal itu."
                },
                "9": {
                    "verse_nr": "9",
                    "verse": "Hal itu demikian, kerana dengan rahmat Allah, kamu diselamatkan oleh sebab kamu percaya kepada Yesus. Penyelamatan itu bukan hasil usaha kamu sendiri, melainkan kurnia Allah. Oleh itu kamu tidak mempunyai alasan untuk bercakap besar tentang hal itu."
                },
                "10": {
                    "verse_nr": "10",
                    "verse": "Kita ciptaan Allah dan kerana kita hidup bersatu dengan Kristus Yesus, Allah telah menjadikan kita untuk mengamalkan perbuatan baik, yang sudah disediakan-Nya untuk kita lakukan."
                },
                "11": {
                    "verse_nr": "11",
                    "verse": "Hai kamu yang bukan orang Yahudi! Ingatlah akan keadaan kamu dahulu. Kamu disebut \u2018orang yang tidak bersunat\u2019 oleh orang Yahudi yang menyebut diri mereka \u2018orang yang bersunat\u2019 (iaitu tanda yang dilakukan oleh manusia pada tubuh mereka)."
                },
                "12": {
                    "verse_nr": "12",
                    "verse": "Pada masa itu kamu tidak mengenal Kristus. Kamu orang asing, yang tidak termasuk umat pilihan Allah. Kamu tidak mempunyai bahagian dalam perjanjian yang dibuat oleh Allah dengan umat-Nya berdasarkan janji-janji-Nya kepada mereka. Kamu hidup di dunia ini tanpa harapan dan tanpa Allah."
                },
                "13": {
                    "verse_nr": "13",
                    "verse": "Tetapi sekarang, kerana kamu hidup bersatu dengan Kristus Yesus, kamu yang dahulunya jauh daripada Allah, telah didekatkan kepada Allah oleh kematian Kristus."
                },
                "14": {
                    "verse_nr": "14",
                    "verse": "Hal itu demikian kerana Kristus sendiri telah membawa kedamaian untuk kita dengan menjadikan orang Yahudi dan orang bukan Yahudi satu umat. Dengan kematian-Nya di kayu salib Kristus telah merobohkan tembok permusuhan yang memisahkan mereka."
                },
                "15": {
                    "verse_nr": "15",
                    "verse": "Kristus memansuhkan semua perintah dan peraturan dalam Taurat, supaya daripada dua kaum itu, Dia boleh menjadikan mereka satu umat yang baru, yang hidup bersatu dengan Dia. Dengan cara itu Kristus mendatangkan kedamaian."
                },
                "16": {
                    "verse_nr": "16",
                    "verse": "Dengan kematian-Nya di kayu salib, Kristus telah melenyapkan permusuhan mereka. Dengan salib itu Dia mempersatukan dua kaum itu dan memimpin mereka kembali kepada Allah."
                },
                "17": {
                    "verse_nr": "17",
                    "verse": "Demikianlah Kristus datang dan mengisytiharkan Berita Baik tentang kedamaian itu kepada semua orang: baik kepada orang bukan Yahudi yang dahulu jauh daripada Allah, mahupun kepada orang Yahudi yang dekat dengan Allah."
                },
                "18": {
                    "verse_nr": "18",
                    "verse": "Melalui Kristus, kita semua - orang Yahudi mahupun bukan Yahudi - dapat datang ke hadirat Bapa dengan pertolongan Roh Allah yang satu."
                },
                "19": {
                    "verse_nr": "19",
                    "verse": "Oleh itu, kamu orang bukan Yahudi bukan lagi orang asing ataupun pendatang. Sekarang kamu warga umat Allah dan anggota keluarga Allah."
                },
                "20": {
                    "verse_nr": "20",
                    "verse": "Kamu pun dibina di atas asas yang diletakkan oleh para rasul dan nabi, dengan Kristus Yesus sebagai batu asasnya."
                },
                "21": {
                    "verse_nr": "21",
                    "verse": "Dialah yang menjadikan seluruh bangunan itu tersusun rapi dan meluaskannya sehingga menjadi Rumah Allah yang dikhaskan untuk Tuhan."
                },
                "22": {
                    "verse_nr": "22",
                    "verse": "Kerana kamu hidup bersatu dengan Kristus, kamu juga dibina bersama-sama semua orang lain menjadi sebuah tempat kediaman Allah; di situ Roh Allah tinggal."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Itulah sebabnya aku, Paulus, dipenjarakan kerana Kristus Yesus untuk kepentingan kamu orang bukan Yahudi."
                },
                "2": {
                    "verse_nr": "2",
                    "verse": "Tentu kamu sudah mendengar berita bahawa Allah, kerana rahmat-Nya telah memberi aku tugas ini untuk kepentingan kamu."
                },
                "3": {
                    "verse_nr": "3",
                    "verse": "Allah menyatakan rancangan-Nya yang dirahsiakan dan memberitahukannya kepadaku. (Hal itu sudah aku tulis dengan singkat."
                },
                "4": {
                    "verse_nr": "4",
                    "verse": "Jika kamu membacanya, kamu akan memahami pengertianku tentang rahsia Kristus.)"
                },
                "5": {
                    "verse_nr": "5",
                    "verse": "Pada masa yang lampau manusia tidak diberitahukan rahsia itu, tetapi sekarang Roh Allah telah menyatakannya kepada para rasul dan nabi yang mengabdikan diri kepada Allah."
                },
                "6": {
                    "verse_nr": "6",
                    "verse": "Inilah rahsia itu: Melalui Berita Baik itu orang bukan Yahudi turut menerima berkat Allah bersama-sama orang Yahudi. Orang bukan Yahudi menjadi anggota daripada tubuh yang sama, dan menerima apa yang dijanjikan oleh Allah melalui Kristus Yesus."
                },
                "7": {
                    "verse_nr": "7",
                    "verse": "Allah merahmati aku dan melalui kuasa-Nya yang bekerja dalam diriku, aku ditugaskan untuk mengisytiharkan Berita Baik itu."
                },
                "8": {
                    "verse_nr": "8",
                    "verse": "Akulah yang paling hina antara umat Allah, namun Allah mengurniai aku tugas istimewa untuk mengisytiharkan Berita Baik kepada orang bukan Yahudi. Berita Baik itu tentang berkat-berkat yang tidak terhingga daripada Kristus."
                },
                "9": {
                    "verse_nr": "9",
                    "verse": "Aku juga harus menjadikan semua orang tahu bagaimana Allah melaksanakan rancangan-Nya yang dirahsiakan itu. Allah, Pencipta semesta alam ini merahsiakan rancangan-Nya sejak dahulu"
                },
                "10": {
                    "verse_nr": "10",
                    "verse": "supaya sekarang melalui jemaah, semua yang memerintah dan yang berkuasa di angkasa dapat mengetahui pelbagai ragam kebijaksanaan Allah."
                },
                "11": {
                    "verse_nr": "11",
                    "verse": "Melalui Kristus Yesus Tuhan kita, Allah melakukan hal itu seperti yang dirancang-Nya sejak permulaan."
                },
                "12": {
                    "verse_nr": "12",
                    "verse": "Kerana kita percaya kepada Kristus dan hidup bersatu dengan Dia, kita berani datang ke hadirat Allah dengan penuh keyakinan."
                },
                "13": {
                    "verse_nr": "13",
                    "verse": "Oleh itu, janganlah tawar hati oleh sebab aku mengalami penderitaan kerana kamu. Semuanya untuk kebaikan kamu."
                },
                "14": {
                    "verse_nr": "14",
                    "verse": "Itulah sebabnya aku bertelut di hadapan Bapa."
                },
                "15": {
                    "verse_nr": "15",
                    "verse": "Dialah yang menyebabkan setiap kaum di dunia dan di syurga menerima sifatnya yang khas."
                },
                "16": {
                    "verse_nr": "16",
                    "verse": "Aku berdoa kepada Allah supaya daripada berkat-Nya yang berlimpah-limpah di syurga, Dia menguatkan batin kamu dengan Roh-Nya."
                },
                "17": {
                    "verse_nr": "17",
                    "verse": "Semoga Kristus tinggal di dalam hati kamu, kerana kamu percaya kepada-Nya. Aku berdoa supaya semua perbuatan kamu berakarkan dan berdasarkan kasih."
                },
                "18": {
                    "verse_nr": "18",
                    "verse": "Dengan demikian kamu bersama-sama umat Allah, dapat sungguh-sungguh memahami betapa luas dan panjangnya serta betapa tinggi dan dalamnya kasih Kristus"
                },
                "19": {
                    "verse_nr": "19",
                    "verse": "yang dengan akal manusia tidak dapat difahami sedalam-dalamnya. Semoga kamu mengenal kasih Kristus, sehingga kamu memperolehi sifat Allah."
                },
                "20": {
                    "verse_nr": "20",
                    "verse": "Dengan kuasa Allah yang bekerja dalam diri kita, Allah dapat melakukan perkara yang jauh lebih banyak daripada yang kita minta atau fikirkan. Hendaklah Allah dimuliakan selama-lamanya di kalangan jemaah, melalui Kristus Yesus! Terpujilah Allah! Amin."
                },
                "21": {
                    "verse_nr": "21",
                    "verse": "Dengan kuasa Allah yang bekerja dalam diri kita, Allah dapat melakukan perkara yang jauh lebih banyak daripada yang kita minta atau fikirkan. Hendaklah Allah dimuliakan selama-lamanya di kalangan jemaah, melalui Kristus Yesus! Terpujilah Allah! Amin."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Itulah sebabnya aku - orang yang dipenjarakan kerana mengabdikan diri kepada Tuhan - menggesa kamu supaya hidup sesuai dengan cara hidup yang ditetapkan oleh Allah ketika Dia memanggil kamu."
                },
                "2": {
                    "verse_nr": "2",
                    "verse": "Hendaklah kamu sentiasa rendah hati, lemah lembut, dan sabar. Tunjukkanlah kasihmu dengan saling membantu."
                },
                "3": {
                    "verse_nr": "3",
                    "verse": "Berusahalah sebaik-baiknya untuk hidup damai, supaya kesatuan yang diberikan oleh Roh Allah tetap terpelihara."
                },
                "4": {
                    "verse_nr": "4",
                    "verse": "Hanya ada satu tubuh dan satu Roh, begitu juga kamu dipanggil oleh Allah untuk satu harapan."
                },
                "5": {
                    "verse_nr": "5",
                    "verse": "Hanya ada satu Tuhan, satu iman, satu baptisan"
                },
                "6": {
                    "verse_nr": "6",
                    "verse": "dan satu Allah, Bapa semua orang. Dialah Tuhan semua orang, yang bekerja melalui semua orang, dan tinggal di dalam semua orang."
                },
                "7": {
                    "verse_nr": "7",
                    "verse": "Setiap orang daripada kita menerima suatu kurnia menurut apa yang diberikan oleh Kristus."
                },
                "8": {
                    "verse_nr": "8",
                    "verse": "Di dalam Alkitab tertulis,\n\u201cKetika Dia naik ke tempat yang tertinggi,\nDia membawa banyak tawanan;\nDia memberikan kurnia kepada manusia.\u201d"
                },
                "9": {
                    "verse_nr": "9",
                    "verse": "Inilah yang dimaksudkan dengan \u201cDia naik\u201d: Mula-mula Dia turun ke tempat yang serendah-rendahnya di bumi ini."
                },
                "10": {
                    "verse_nr": "10",
                    "verse": "Dia yang turun itu juga naik ke tempat yang jauh lebih tinggi daripada segala langit, sehingga alam semesta dipenuhi dengan kehadiran-Nya."
                },
                "11": {
                    "verse_nr": "11",
                    "verse": "Dialah yang \u201cmemberikan kurnia kepada manusia\u201d. Beberapa orang dilantik-Nya menjadi rasul, yang lain menjadi nabi, yang lain lagi menjadi pembawa Berita Baik, dan yang lain pula menjadi guru dan pemelihara jemaah."
                },
                "12": {
                    "verse_nr": "12",
                    "verse": "Hal itu dilakukan-Nya supaya umat Allah dapat melakukan pelayanan yang sepatutnya dilakukan oleh pengikut Kristus, sehingga tubuh Kristus dikuatkan."
                },
                "13": {
                    "verse_nr": "13",
                    "verse": "Dengan demikian kita menjadi satu oleh iman yang sama dan pengertian yang sama tentang Anak Allah. Kita akan menjadi matang dan sempurna seperti Kristus."
                },
                "14": {
                    "verse_nr": "14",
                    "verse": "Barulah kita tidak menjadi anak-anak lagi, yang diumbang-ambingkan dan ditiup ke sana sini oleh angin ajaran orang licik. Mereka menyesatkan orang dengan tipu muslihat."
                },
                "15": {
                    "verse_nr": "15",
                    "verse": "Sebaliknya, kita harus mengatakan perkara-perkara benar dengan hati yang penuh kasih, sehingga kita menjadi matang dalam segala hal dan menjadi seperti Kristus, iaitu kepala jemaah."
                },
                "16": {
                    "verse_nr": "16",
                    "verse": "Di bawah pimpinan-Nya, semua anggota tubuh yang berlainan itu tersusun rapi, dan seluruh tubuh itu dihubungkan oleh sendi-sendi yang sudah tersedia. Oleh itu, apabila setiap anggota bekerja dengan sepatutnya, seluruh tubuh itu akan membesar dan menjadi kuat, kerana kasih."
                },
                "17": {
                    "verse_nr": "17",
                    "verse": "Oleh itu, demi nama Tuhan aku memberikan amaran ini: Janganlah kamu hidup seperti orang yang tidak mengenal Allah, yang berfikiran sia-sia."
                },
                "18": {
                    "verse_nr": "18",
                    "verse": "Mereka tidak dapat memahami apa-apa. Mereka tidak mengenal kehidupan yang diberikan oleh Allah, kerana mereka jahil dan degil."
                },
                "19": {
                    "verse_nr": "19",
                    "verse": "Mereka tidak mempunyai perasaan malu lagi. Mereka menuruti segala hawa nafsu dan terus-menerus melakukan segala perkara yang tidak senonoh."
                },
                "20": {
                    "verse_nr": "20",
                    "verse": "Bukan itu yang kamu pelajari tentang Kristus!"
                },
                "21": {
                    "verse_nr": "21",
                    "verse": "Kamu tentu sudah diberitahukan tentang Dia. Sebagai pengikut-Nya kamu telah menerima ajaran benar tentang Yesus."
                },
                "22": {
                    "verse_nr": "22",
                    "verse": "Oleh itu, buanglah cara hidup yang lama, yang menyebabkan kamu berkelakuan seperti dahulu. Cara hidup itu membinasakan kamu, kerana kamu dikuasai keinginan yang menyesatkan."
                },
                "23": {
                    "verse_nr": "23",
                    "verse": "Hati dan fikiran kamu haruslah dibaharui seluruhnya."
                },
                "24": {
                    "verse_nr": "24",
                    "verse": "Hendaklah kamu hidup seperti manusia baru, yang diciptakan menurut rupa Allah. Dengan demikian orang dapat melihat bahawa kamu mengamalkan hidup yang menyenangkan hati Allah dan yang suci."
                },
                "25": {
                    "verse_nr": "25",
                    "verse": "Oleh itu, kamu tidak boleh berdusta lagi! Kamu harus mengatakan yang benar kepada saudara-saudara seiman, kerana kita semua anggota tubuh Kristus."
                },
                "26": {
                    "verse_nr": "26",
                    "verse": "Jika kamu marah, janganlah biarkan kemarahan itu menyebabkan kamu berdosa. Janganlah marah sepanjang hari."
                },
                "27": {
                    "verse_nr": "27",
                    "verse": "Janganlah berikan peluang kepada Iblis."
                },
                "28": {
                    "verse_nr": "28",
                    "verse": "Orang yang biasa mencuri mesti berhenti mencuri. Mereka harus mula bekerja untuk mencari nafkah dengan jujur sehingga dapat menolong orang miskin."
                },
                "29": {
                    "verse_nr": "29",
                    "verse": "Janganlah gunakan kata-kata kotor dalam percakapan kamu. Gunakanlah kata-kata yang membina dan memberikan pertolongan, supaya apa yang kamu katakan mendatangkan kebaikan kepada mereka yang mendengarnya."
                },
                "30": {
                    "verse_nr": "30",
                    "verse": "Janganlah sedihkan Roh Allah. Jika kamu memiliki Roh Allah, hal itu menunjukkan bahawa kamu milik Allah. Roh itu jaminan bahawa Hari Pembebasan akan tiba bagi kamu."
                },
                "31": {
                    "verse_nr": "31",
                    "verse": "Janganlah berdengki, geram, dan marah. Jangan lagi bertengkar dan memfitnah orang. Jangan lagi benci sesiapa pun."
                },
                "32": {
                    "verse_nr": "32",
                    "verse": "Sebaliknya, hendaklah kamu baik hati, saling berbelas kasihan, dan saling mengampuni sebagaimana Allah telah mengampuni kamu melalui Kristus."
                }
            }
        },
        "5": {
            "chapter_nr": "5",
            "chapter": {
                "1": {
                    "verse_nr": "1",
                    "verse": "Kerana kamu anak-anak Allah yang dikasihi-Nya, kamu mesti berusaha mengikut teladan-Nya."
                },
                "2": {
                    "verse_nr": "2",
                    "verse": "Hidup kamu harus dijiwai oleh kasih, sebagaimana Kristus mengasihi kita. Dia mengorbankan nyawa-Nya bagi kita, sebagai suatu persembahan yang harum dan korban yang menyenangkan hati Allah."
                },
                "3": {
                    "verse_nr": "3",
                    "verse": "Kerana kamu umat Allah, tidak sepatutnya perbuatan yang cabul atau tidak senonoh, ataupun ketamakan berlaku antara kamu, supaya orang tidak mempunyai alasan untuk mengumpat kamu."
                },
                "4": {
                    "verse_nr": "4",
                    "verse": "Kamu juga tidak patut menggunakan kata-kata yang lucah, cabul, atau tidak senonoh. Sebaliknya kamu harus bersyukur kepada Allah."
                },
                "5": {
                    "verse_nr": "5",
                    "verse": "Kamu tentu tahu bahawa orang yang melakukan perbuatan cabul, atau yang tidak senonoh, ataupun yang tamak (kerana ketamakan seperti penyembahan berhala), tidak akan menikmati Pemerintahan Kristus dan Allah."
                },
                "6": {
                    "verse_nr": "6",
                    "verse": "Janganlah biarkan sesiapa pun menipu kamu dengan kata-kata dusta, kerana hal-hal inilah yang menimbulkan kemurkaan Allah terhadap mereka yang tidak taat kepada-Nya."
                },
                "7": {
                    "verse_nr": "7",
                    "verse": "Oleh itu janganlah sekali-kali berhubungan dengan orang semacam itu."
                },
                "8": {
                    "verse_nr": "8",
                    "verse": "Dahulu kamu hidup dalam kegelapan, tetapi sekarang kamu telah menjadi umat Tuhan, maka kamu hidup dalam cahaya. Itulah sebabnya kamu mesti hidup seperti orang yang hidup dalam cahaya"
                },
                "9": {
                    "verse_nr": "9",
                    "verse": "kerana cahaya itulah yang menyebabkan orang melakukan segala sesuatu yang baik, adil, dan tulus."
                },
                "10": {
                    "verse_nr": "10",
                    "verse": "Berusahalah untuk melakukan apa yang menyenangkan hati Tuhan."
                },
                "11": {
                    "verse_nr": "11",
                    "verse": "Janganlah lakukan perbuatan tidak berguna, yang biasa dilakukan oleh orang yang hidup dalam kegelapan. Sebaliknya, kamu harus mendedahkan perkara-perkara itu. ("
                },
                "12": {
                    "verse_nr": "12",
                    "verse": "Sebenarnya hal-hal yang dilakukan mereka dengan diam-diam amat memalukan untuk dipercakapkan.)"
                },
                "13": {
                    "verse_nr": "13",
                    "verse": "Segala sesuatu akan kelihatan dengan jelas, apabila disinari cahaya"
                },
                "14": {
                    "verse_nr": "14",
                    "verse": "kerana segala sesuatu yang dapat dilihat dengan jelas, adalah cahaya. Itulah sebabnya dikatakan,\n\u201cBangunlah, hai kamu yang tidur,\ndan bangkitlah daripada kematian!\nKristus akan menyinari kamu.\u201d"
                },
                "15": {
                    "verse_nr": "15",
                    "verse": "Oleh itu, perhatikanlah cara hidup kamu dengan baik. Janganlah hidup seperti orang bodoh, tetapi hiduplah seperti orang bijak."
                },
                "16": {
                    "verse_nr": "16",
                    "verse": "Setiap kali kamu berpeluang melakukan apa yang baik, gunakanlah peluang itu, kerana masa ini masa yang jahat."
                },
                "17": {
                    "verse_nr": "17",
                    "verse": "Janganlah bertindak bodoh, tetapi berusahalah untuk mengetahui apa yang dikehendaki Tuhan bagi kamu."
                },
                "18": {
                    "verse_nr": "18",
                    "verse": "Janganlah kamu menjadi mabuk oleh wain, kerana hal itu akan merosakkan hidup kamu. Tetapi hendaklah kamu dikuasai oleh Roh Allah."
                },
                "19": {
                    "verse_nr": "19",
                    "verse": "Gunakanlah kata-kata daripada mazmur, nyanyian puji-pujian, dan lagu rohani dalam percakapan kamu. Nyanyikanlah puji-pujian dan mazmur kepada Tuhan dengan hati yang gembira."
                },
                "20": {
                    "verse_nr": "20",
                    "verse": "Hendaklah kamu sentiasa bersyukur kepada Allah Bapa bagi segala sesuatu, demi nama Yesus Kristus Tuhan kita."
                },
                "21": {
                    "verse_nr": "21",
                    "verse": "Untuk menghormati Kristus, hendaklah kamu taat kepada satu sama lain."
                },
                "22": {
                    "verse_nr": "22",
                    "verse": "Hai isteri, taatlah kepada suami seperti kamu taat kepada Tuhan"
                },
                "23": {
                    "verse_nr": "23",
                    "verse": "kerana suami ialah ketua kepada isteri, sebagaimana Kristus ialah ketua kepada jemaah. Kristuslah Penyelamat jemaah, iaitu tubuh-Nya."
                },
                "24": {
                    "verse_nr": "24",
                    "verse": "Oleh itu isteri harus taat dalam segala hal kepada suami, sebagaimana jemaah taat kepada Kristus."
                },
                "25": {
                    "verse_nr": "25",
                    "verse": "Hai suami, kasihilah isteri kamu, sebagaimana Kristus mengasihi jemaah, dan mengorbankan nyawa-Nya untuk jemaah."
                },
                "26": {
                    "verse_nr": "26",
                    "verse": "Kristus berbuat demikian untuk membersihkan jemaah dengan air dan dengan firman-Nya, supaya Dia dapat menyerahkan jemaah kepada Allah."
                },
                "27": {
                    "verse_nr": "27",
                    "verse": "Dengan demikian Kristus memiliki jemaah yang penuh dengan kecemerlangan, yang murni, dan yang tidak bercacat cela sedikit pun."
                },
                "28": {
                    "verse_nr": "28",
                    "verse": "Suami harus mengasihi isteri seperti mengasihi tubuh sendiri. Orang yang mengasihi isteri bererti mengasihi diri sendiri. ("
                },
                "29": {
                    "verse_nr": "29",
                    "verse": "Tidak seorang pun pernah membenci tubuhnya sendiri. Sebaliknya, dia memelihara dan menjaganya, seperti Kristus juga memelihara dan menjaga jemaah"
                },
                "30": {
                    "verse_nr": "30",
                    "verse": "kerana kita anggota tubuh Kristus.)"
                },
                "31": {
                    "verse_nr": "31",
                    "verse": "Di dalam Alkitab tertulis, \u201cItulah sebabnya seorang lelaki akan meninggalkan ibu bapanya untuk bersatu dengan isterinya, dan kedua-duanya akan menjadi satu.\u201d"
                },
                "32": {
                    "verse_nr": "32",
                    "verse": "Ayat itu mengandungi erti yang dalam. Menurut pengertianku, ayat itu berkaitan dengan hubungan antara Kristus dan jemaah."
                },
                "33": {
                    "verse_nr": "33",
                    "verse": "Tetapi ayat itu juga berkaitan dengan kamu: Setiap suami harus mengasihi isterinya seperti dia mengasihi dirinya sendiri, dan setiap isteri harus menghormati suaminya."
                }
            }
        },
        "6": {
            "chapter_nr": "6",
            "chapter": {
                "1": {
                    "verse_nr": "1",
                    "verse": "Hai anak-anak, sebagai pengikut Kristus, kamu harus taat kepada ibu bapa, kerana hal itulah yang seharusnya kamu lakukan."
                },
                "2": {
                    "verse_nr": "2",
                    "verse": "\u201cHormatilah ibu bapamu\u201d adalah perintah pertama daripada Allah yang disertai janji: \u201csupaya kamu hidup bahagia dan berumur panjang di bumi.\u201d"
                },
                "3": {
                    "verse_nr": "3",
                    "verse": "\u201cHormatilah ibu bapamu\u201d adalah perintah pertama daripada Allah yang disertai janji: \u201csupaya kamu hidup bahagia dan berumur panjang di bumi.\u201d"
                },
                "4": {
                    "verse_nr": "4",
                    "verse": "Hai bapa-bapa, janganlah perlakukan anak-anak kamu sedemikian rupa sehingga mereka menjadi marah. Sebaliknya, didiklah mereka dengan ajaran dan nasihat Tuhan."
                },
                "5": {
                    "verse_nr": "5",
                    "verse": "Hai abdi, hormatilah tuan kamu dan taatilah mereka dengan sepenuhnya. Lakukanlah semuanya dengan hati yang ikhlas, seperti kamu melakukan apa yang diperintahkan oleh Kristus."
                },
                "6": {
                    "verse_nr": "6",
                    "verse": "Janganlah berbuat demikian hanya pada masa kamu diawasi, untuk mendapat pujian mereka. Tetapi sebagai abdi Kristus, kamu harus melakukan kehendak Allah dengan sepenuh hati."
                },
                "7": {
                    "verse_nr": "7",
                    "verse": "Lakukanlah kerja kamu sebagai abdi dengan hati yang gembira, seolah-olah kamu bekerja untuk Tuhan, dan bukan hanya untuk manusia."
                },
                "8": {
                    "verse_nr": "8",
                    "verse": "Ketahuilah bahawa setiap orang, baik abdi ataupun orang bebas, akan menerima pahala daripada Tuhan bagi semua perbuatan baik yang dilakukannya."
                },
                "9": {
                    "verse_nr": "9",
                    "verse": "Hai pemilik abdi, perlakukanlah abdi kamu dengan sepatutnya. Jangan lagi gunakan ancaman. Ketahuilah bahawa kamu dan abdi kamu dimiliki oleh satu tuan, iaitu Tuhan yang di syurga, yang menghakimi semua orang dengan adil."
                },
                "10": {
                    "verse_nr": "10",
                    "verse": "Akhirnya, binalah kekuatan kamu dengan menerima kekuatan daripada kuasa Tuhan, kerana kamu hidup bersatu dengan Dia."
                },
                "11": {
                    "verse_nr": "11",
                    "verse": "Pakailah seluruh perlengkapan senjata daripada Allah, supaya kamu dapat mempertahankan diri daripada muslihat Iblis yang jahat."
                },
                "12": {
                    "verse_nr": "12",
                    "verse": "Hal itu demikian kerana kita tidak berjuang melawan manusia, tetapi melawan segala kuasa jahat di angkasa, iaitu roh-roh yang berkuasa dan yang memerintah zaman yang gelap ini."
                },
                "13": {
                    "verse_nr": "13",
                    "verse": "Oleh itu, sekarang, pakailah seluruh perlengkapan senjata daripada Allah, supaya pada hari yang jahat kamu dapat mempertahankan diri daripada serangan musuh. Dengan demikian setelah kamu berjuang sampai akhir, kamu tidak akan berganjak sedikit pun."
                },
                "14": {
                    "verse_nr": "14",
                    "verse": "Oleh itu, kamu harus bersiap sedia! Gunakanlah ajaran benar tentang Allah sebagai tali pinggang dan ketulusan sebagai perisai dada."
                },
                "15": {
                    "verse_nr": "15",
                    "verse": "Hendaklah kesediaan untuk mengisytiharkan Berita Baik yang membawa kesejahteraan menjadi seperti kasutmu."
                },
                "16": {
                    "verse_nr": "16",
                    "verse": "Hendaklah kamu sentiasa gunakan kepercayaan kamu kepada Allah sebagai perisai di tangan. Dengannya kamu dapat memadamkan semua anak panah berapi daripada Si Jahat."
                },
                "17": {
                    "verse_nr": "17",
                    "verse": "Terimalah penyelamatan daripada Allah sebagai topi besi, dan firman Allah sebagai pedang daripada Roh Allah."
                },
                "18": {
                    "verse_nr": "18",
                    "verse": "Lakukanlah semuanya sambil berdoa untuk meminta pertolongan daripada Allah. Berdoalah sentiasa, sebagaimana Roh Allah memimpin kamu. Oleh itu, bersiap sedialah dan janganlah menyerah. Berdoalah sentiasa untuk semua umat Allah."
                },
                "19": {
                    "verse_nr": "19",
                    "verse": "Berdoalah untukku juga, supaya Allah memberitahu aku apa yang harus aku katakan, ketika menyampaikan perkhabaran. Berdoalah supaya dengan berani aku dapat memberitahukan rahsia Berita Baik itu."
                },
                "20": {
                    "verse_nr": "20",
                    "verse": "Kerana Berita Baik itulah, aku menjadi seorang duta, walaupun aku sekarang dipenjarakan. Berdoalah supaya aku berani berkata-kata tentang Berita Baik itu, sebagaimana yang harus aku lakukan."
                },
                "21": {
                    "verse_nr": "21",
                    "verse": "Tikhikus, saudara yang kita kasihi dan hamba yang setia dalam pekerjaan Tuhan, akan memberitahu kamu segala sesuatu tentang aku, supaya kamu mengetahui keadaanku."
                },
                "22": {
                    "verse_nr": "22",
                    "verse": "Itulah sebabnya aku mengutus dia kepada kamu untuk memberitahu kamu keadaan kami semua, supaya kamu berbesar hati."
                },
                "23": {
                    "verse_nr": "23",
                    "verse": "Semoga Allah Bapa dan Tuhan Yesus Kristus menolong semua orang Kristian hidup rukun, saling mengasihi, dan tetap percaya kepada Kristus."
                },
                "24": {
                    "verse_nr": "24",
                    "verse": "Semoga Allah memberkati semua orang yang mengasihi Tuhan kita Yesus Kristus dengan kasih yang tidak kunjung padam."
                }
            }
        }
    }
}