{
    "version": "BM",
    "book_name": "Haggai",
    "book_nr": "37",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Pada tahun kedua pemerintahan Darius sebagai raja Persia, pada hari pertama bulan keenam, TUHAN berfirman melalui Nabi Hagai. Perkhabaran TUHAN itu ditujukan kepada Zerubabel anak Sealtiel, gabenor Yehuda, dan juga kepada Imam Agung Yosua anak Yozadak."
                },
                "2": {
                    "verse_nr": "2",
                    "verse": "TUHAN Yang Maha Kuasa berfirman kepada Hagai, \u201cBangsa ini berkata bahawa belum masanya untuk membina semula Rumah-Ku.\u201d"
                },
                "3": {
                    "verse_nr": "3",
                    "verse": "Kemudian dengan perantaraan Nabi Hagai, TUHAN berfirman kepada umat-Nya"
                },
                "4": {
                    "verse_nr": "4",
                    "verse": "\u201cHai umat-Ku, mengapa kamu tinggal di dalam rumah mewah, sedangkan Rumah-Ku masih reruntuhan?"
                },
                "5": {
                    "verse_nr": "5",
                    "verse": "Lihatlah apa yang sudah berlaku kepada kamu!"
                },
                "6": {
                    "verse_nr": "6",
                    "verse": "Kamu sudah menabur banyak benih, namun tuaian kamu sedikit. Kamu mempunyai makanan, tetapi tidak cukup untuk mengenyangkan kamu. Kamu mempunyai wain, tetapi tidak cukup untuk memuaskan hati. Kamu mempunyai pakaian, tetapi tidak cukup untuk memanaskan badan. Upah yang diterima kaum buruh tidak cukup untuk menyara hidup mereka."
                },
                "7": {
                    "verse_nr": "7",
                    "verse": "Tidakkah kamu sedar mengapa segala perkara itu berlaku?"
                },
                "8": {
                    "verse_nr": "8",
                    "verse": "Sekarang, naiklah ke bukit-bukit untuk mengambil kayu balak, lalu binalah semula Rumah-Ku. Maka Aku akan berkenan kepada kamu, dan Aku akan disembah lagi dengan cara yang sepatutnya."
                },
                "9": {
                    "verse_nr": "9",
                    "verse": "Kamu mengharapkan tuaian banyak, tetapi yang kamu dapat sedikit sekali. Apabila kamu membawa tuaian itu pulang, Aku meniupnya sehingga habis dibawa angin. Mengapa Aku melakukan hal itu? Aku melakukannya kerana Rumah-Ku masih reruntuhan, sedangkan kamu semua sibuk membina rumah masing-masing."
                },
                "10": {
                    "verse_nr": "10",
                    "verse": "Itulah sebabnya hujan tidak turun sehingga tiada tanaman yang dapat tumbuh."
                },
                "11": {
                    "verse_nr": "11",
                    "verse": "Aku sudah mendatangkan kemarau ke negeri ini sehingga bukit, ladang gandum, ladang anggur, kebun zaitun dan segala tumbuhan di negeri ini menjadi kering. Manusia, haiwan, dan segala tanaman kamu ditimpa kemarau.\u201d"
                },
                "12": {
                    "verse_nr": "12",
                    "verse": "Kemudian Zerubabel dan Yosua serta segenap umat Israel yang sudah kembali dari pembuangan di Babilonia, mentaati kata-kata Nabi Hagai, utusan TUHAN itu. Mereka melakukan apa yang diperintahkan TUHAN kepada mereka, kerana mereka takut akan TUHAN."
                },
                "13": {
                    "verse_nr": "13",
                    "verse": "Kemudian Hagai menyampaikan firman TUHAN kepada mereka bahawa TUHAN sudah berjanji akan menyertai mereka."
                },
                "14": {
                    "verse_nr": "14",
                    "verse": "Demikianlah TUHAN menggerakkan hati Zerubabel, gabenor Yehuda itu, Imam Agung Yosua, dan semua orang yang sudah kembali dari pembuangan supaya membina Rumah TUHAN Yang Maha Kuasa, Allah mereka."
                },
                "15": {
                    "verse_nr": "15",
                    "verse": "Mereka mula bekerja pada hari kedua puluh empat bulan keenam dalam tahun kedua pemerintahan Raja Darius."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Pada hari kedua puluh satu bulan ketujuh pada tahun itu juga, TUHAN berfirman lagi melalui Nabi Hagai."
                },
                "2": {
                    "verse_nr": "2",
                    "verse": "TUHAN menyuruh Hagai menyampaikan perkhabaran berikut kepada Zerubabel, gabenor Yehuda itu, Imam Agung Yosua, dan rakyat"
                },
                "3": {
                    "verse_nr": "3",
                    "verse": "\u201cAdakah sesiapa antara kamu yang masih ingat betapa cantiknya Rumah-Ku dahulu? Sekarang bagaimana keadaannya, menurut pendapat kamu? Mungkin kelihatannya tidak menarik sama sekali."
                },
                "4": {
                    "verse_nr": "4",
                    "verse": "Tetapi janganlah seorang pun putus asa! Teruskanlah pekerjaan itu, kerana Aku menyertai kamu."
                },
                "5": {
                    "verse_nr": "5",
                    "verse": "Ketika kamu keluar dari Mesir, Aku telah berjanji untuk selalu menyertai kamu. Sekarang pun Aku masih menyertai kamu. Oleh itu, kamu tidak perlu takut."
                },
                "6": {
                    "verse_nr": "6",
                    "verse": "Tidak lama lagi Aku akan menggoncangkan langit dan bumi, darat dan laut."
                },
                "7": {
                    "verse_nr": "7",
                    "verse": "Aku akan menggulingkan semua kerajaan dan harta benda mereka akan dibawa ke sini, sehingga Rumah-Ku akan penuh dengan kekayaan."
                },
                "8": {
                    "verse_nr": "8",
                    "verse": "Segala emas dan perak di dunia ini milik-Ku."
                },
                "9": {
                    "verse_nr": "9",
                    "verse": "Rumah-Ku yang baru akan lebih cantik daripada yang dahulu, dan di situlah Aku memberi umat-Ku kemakmuran dan kedamaian.\u201d Demikianlah firman TUHAN Yang Maha Kuasa."
                },
                "10": {
                    "verse_nr": "10",
                    "verse": "Pada hari kedua puluh empat bulan kesembilan dalam tahun kedua pemerintahan Raja Darius, TUHAN berfirman lagi kepada Nabi Hagai."
                },
                "11": {
                    "verse_nr": "11",
                    "verse": "TUHAN berfirman, \u201cMintalah keputusan para imam tentang persoalan ini"
                },
                "12": {
                    "verse_nr": "12",
                    "verse": "Seandainya ada orang yang mengambil sepotong daging daripada korban yang dipersembahkan kepada TUHAN, lalu membawanya pulang di dalam lipatan jubahnya, kemudian jubahnya itu tersentuh roti atau sesuatu masakan, atau wain, atau minyak zaitun, atau makanan apa sahaja, adakah semua itu menjadi suci juga?\u201d\nKetika Hagai mengemukakan pertanyaan itu, para imam menjawab, \u201cTidak.\u201d"
                },
                "13": {
                    "verse_nr": "13",
                    "verse": "Kemudian Hagai bertanya lagi, \u201cSeandainya ada orang yang menjadi najis kerana dia menyentuh mayat, kemudian dia menyentuh salah satu daripada makanan itu, adakah makanan itu menjadi najis pula?\u201d\nPara imam menjawab, \u201cYa.\u201d"
                },
                "14": {
                    "verse_nr": "14",
                    "verse": "Kemudian Hagai berkata, \u201cTUHAN berfirman bahawa peraturan itu berlaku juga kepada umat Israel di negeri ini dan pada segala sesuatu yang dihasilkan oleh mereka. Oleh itu, apa yang dipersembahkan mereka di atas mazbah ini, menjadi najis.\u201d"
                },
                "15": {
                    "verse_nr": "15",
                    "verse": "TUHAN berfirman, \u201cPerhatikanlah apa yang telah berlaku sebelum hari ini, pada masa Rumah-Ku belum diperbaiki! Bagaimanakah keadaan kamu pada masa itu?"
                },
                "16": {
                    "verse_nr": "16",
                    "verse": "Kamu pergi melihat timbunan gandum dan menyangka akan mendapat 200 kilogram gandum, tetapi ternyata ada 100 kilogram sahaja. Kamu telah pergi mencedok 100 liter wain dari tong wain, tetapi yang ada hanya 40 liter."
                },
                "17": {
                    "verse_nr": "17",
                    "verse": "Aku sudah mendatangkan angin panas dan menurunkan hujan batu untuk menghancurkan segala hasil ladang kamu, tetapi kamu masih tidak mahu kembali kepada-Ku."
                },
                "18": {
                    "verse_nr": "18",
                    "verse": "Pada hari ini, hari kedua puluh empat bulan kesembilan, batu asas Rumah-Ku selesai diletakkan. Perhatikanlah apa yang akan berlaku mulai sekarang."
                },
                "19": {
                    "verse_nr": "19",
                    "verse": "Meskipun tiada lagi gandum yang tinggal, dan pokok anggur, pokok ara, pokok delima, serta pokok zaitun belum berbuah, tetapi mulai sekarang Aku akan memberkati kamu!\u201d"
                },
                "20": {
                    "verse_nr": "20",
                    "verse": "Pada hari itu juga, hari kedua puluh empat bulan kesembilan, TUHAN memberikan perkhabaran yang kedua kepada Hagai"
                },
                "21": {
                    "verse_nr": "21",
                    "verse": "untuk disampaikan kepada Zerubabel, gabenor Yehuda. TUHAN berfirman, \u201cTidak lama lagi Aku akan menggoncangkan langit dan bumi"
                },
                "22": {
                    "verse_nr": "22",
                    "verse": "menjatuhkan kerajaan, dan menghancurkan kuasa mereka. Aku akan menunggangbalikkan kereta-kereta kuda dengan pengemudinya; semua kuda akan mati dan penunggang-penunggangnya akan saling membunuh."
                },
                "23": {
                    "verse_nr": "23",
                    "verse": "Pada hari itu, hai Zerubabel, hamba-Ku, Aku akan melantik engkau untuk memerintah demi nama-Ku, kerana engkaulah yang sudah Aku pilih.\u201d Demikianlah firman TUHAN Yang Maha Kuasa."
                }
            }
        }
    }
}