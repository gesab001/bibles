{
    "version": "BM",
    "book_name": "2 John",
    "book_nr": "63",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Kepada puan yang dipilih oleh Allah dan kepada anak-anak puan. Surat ini daripada saya, pemimpin jemaah yang benar-benar mengasihi puan dan anak-anak puan. Bukan hanya saya seorang yang mengasihi puan dan anak-anak puan, tetapi juga semua orang yang mengenal Allah"
                },
                "2": {
                    "verse_nr": "2",
                    "verse": "kerana Allah ada di dalam hati kita dan menyertai kita selama-lamanya."
                },
                "3": {
                    "verse_nr": "3",
                    "verse": "Semoga Allah Bapa dan Yesus Kristus, Anak Bapa itu mengurniai kita berkat, rahmat, dan kesejahteraan. Semoga kita memiliki semua itu dengan hati yang tulus dan dengan kasih."
                },
                "4": {
                    "verse_nr": "4",
                    "verse": "Saya sangat gembira kerana mengetahui beberapa orang antara anak-anak puan hidup menurut ajaran Allah, seperti yang diperintahkan oleh Allah Bapa kepada kita."
                },
                "5": {
                    "verse_nr": "5",
                    "verse": "Oleh itu, puan, saya meminta supaya kita saling mengasihi. Saya tidak mengemukakan satu perintah baru; perintah ini telah diberikan sejak kita percaya kepada Kristus."
                },
                "6": {
                    "verse_nr": "6",
                    "verse": "Mengasihi satu sama lain bererti hidup menurut perintah Allah. Inilah perintah yang telah puan dan anak-anak puan dengar sejak permulaan: Puan dan anak-anak puan harus saling mengasihi."
                },
                "7": {
                    "verse_nr": "7",
                    "verse": "Banyak penipu telah pergi ke seluruh dunia. Mereka tidak mengakui Yesus Kristus datang ke dunia sebagai manusia. Orang semacam itu penipu dan Musuh Kristus."
                },
                "8": {
                    "verse_nr": "8",
                    "verse": "Oleh itu, berwaspadalah supaya tidak kehilangan apa yang telah kami usahakan untuk puan dan anak-anak puan. Berusahalah supaya puan dan anak-anak puan menerima pahala sepenuhnya daripada Allah."
                },
                "9": {
                    "verse_nr": "9",
                    "verse": "Sesiapa yang tidak berpegang kepada ajaran Kristus tetapi melampaui ajaran itu, tidak mempunyai Allah. Sesiapa yang berpegang kepada ajaran itu, mempunyai Allah Bapa dan Anak."
                },
                "10": {
                    "verse_nr": "10",
                    "verse": "Oleh itu, jika sesiapa datang dan memberitakan ajaran yang tidak diajarkan oleh Kristus, janganlah sambut dia ke dalam rumah puan dan anak-anak puan. Janganlah berkata kepadanya, \u201cSalam sejahtera.\u201d"
                },
                "11": {
                    "verse_nr": "11",
                    "verse": "Hal ini demikian, kerana sesiapa yang memberikan salam kepada orang semacam itu, menjadi subahat dalam perbuatannya yang jahat."
                },
                "12": {
                    "verse_nr": "12",
                    "verse": "Banyak lagi yang hendak saya katakan, tetapi lebih baik tidak melalui surat. Saya berharap dapat melawat puan dan anak-anak puan, dan bercakap dengan puan sendiri, supaya kita benar-benar gembira."
                },
                "13": {
                    "verse_nr": "13",
                    "verse": "Anak-anak daripada saudara perempuan puan yang juga dipilih oleh Allah, mengirim salam kepada puan."
                }
            }
        }
    }
}