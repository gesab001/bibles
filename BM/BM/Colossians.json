{
    "version": "BM",
    "book_name": "Colossians",
    "book_nr": "51",
    "book": {
        "1": {
            "chapter_nr": "1",
            "chapter": {
                "1": {
                    "verse_nr": "1",
                    "verse": "Surat ini daripada Paulus, yang dengan kehendak Allah menjadi rasul Kristus Yesus, dan daripada saudara kita Timotius."
                },
                "2": {
                    "verse_nr": "2",
                    "verse": "Surat ini ditujukan kepada umat Allah di Kolose, yang setia bersatu dengan Kristus.\nSemoga Allah Bapa kita mengurniai kamu berkat dan kesejahteraan."
                },
                "3": {
                    "verse_nr": "3",
                    "verse": "Kami sentiasa bersyukur kepada Allah, Bapa Tuhan kita Yesus Kristus, apabila kami berdoa untuk kamu."
                },
                "4": {
                    "verse_nr": "4",
                    "verse": "Hal itu demikian kerana kami telah mendapat berita tentang kepercayaan kamu kepada Kristus Yesus, dan tentang kasih kamu bagi semua umat Allah."
                },
                "5": {
                    "verse_nr": "5",
                    "verse": "Apabila Berita Baik, perkhabaran yang benar itu disampaikan kepada kamu dahulu, kamu mendengar tentang harapan yang diberikan oleh Berita Baik itu. Kerana kamu berharap akan apa yang disediakan oleh Allah untuk kamu di syurga, kamu percaya kepada Kristus dan mengasihi umat Allah."
                },
                "6": {
                    "verse_nr": "6",
                    "verse": "Berita Baik itu terus-menerus membawa berkat untuk manusia dan Berita Baik itu tersebar ke seluruh dunia, seperti yang berlaku di kalangan kamu sejak hari pertama kamu mendengar berita tentang rahmat Allah dan benar-benar menghayatinya."
                },
                "7": {
                    "verse_nr": "7",
                    "verse": "Kamu mendengar hal itu daripada Epafras, rakan sekerja yang kami kasihi. Dia bekerja untuk Kristus bagi pihak kami dan dia dapat dipercayai."
                },
                "8": {
                    "verse_nr": "8",
                    "verse": "Dia memberitahu kami bahawa dengan kuasa Roh Allah kamu dapat saling mengasihi."
                },
                "9": {
                    "verse_nr": "9",
                    "verse": "Itulah sebabnya kami selalu berdoa bagi kamu, sejak kami mendengar berita tentang kamu. Kami berdoa kepada Allah supaya Roh Allah memberikan kebijaksanaan dan pengertian kepada kamu, sehingga boleh mengetahui kehendak Allah dengan sempurna."
                },
                "10": {
                    "verse_nr": "10",
                    "verse": "Dengan demikian kamu dapat hidup menurut kehendak Tuhan, dan sentiasa melakukan apa yang menyenangkan hati-Nya. Cara hidup itu akan menghasilkan pelbagai perbuatan yang baik, dan pengetahuan kamu tentang Allah akan bertambah juga."
                },
                "11": {
                    "verse_nr": "11",
                    "verse": "Semoga kamu dikuatkan oleh Allah dengan kuasa-Nya yang mulia, sehingga dapat menanggung derita dengan sabar. Dengan sukacita bersyukurlah kepada Bapa, yang telah menjadikan kamu layak menerima apa yang disediakan oleh Allah untuk umat-Nya dalam pemerintahan yang penuh dengan cahaya daripada Allah."
                },
                "12": {
                    "verse_nr": "12",
                    "verse": "Semoga kamu dikuatkan oleh Allah dengan kuasa-Nya yang mulia, sehingga dapat menanggung derita dengan sabar. Dengan sukacita bersyukurlah kepada Bapa, yang telah menjadikan kamu layak menerima apa yang disediakan oleh Allah untuk umat-Nya dalam pemerintahan yang penuh dengan cahaya daripada Allah."
                },
                "13": {
                    "verse_nr": "13",
                    "verse": "Allah sudah menyelamatkan kita daripada kuasa kegelapan, dan memindahkan kita ke bawah pemerintahan Anak-Nya yang dikasihi-Nya."
                },
                "14": {
                    "verse_nr": "14",
                    "verse": "Melalui Anak-Nya, Allah membebaskan kita dan mengampunkan dosa kita."
                },
                "15": {
                    "verse_nr": "15",
                    "verse": "Kristus serupa dengan Allah, tetapi Kristus dapat dilihat, sedangkan Allah tidak. Kristus itu Anak sulung yang lebih utama daripada segala sesuatu yang diciptakan."
                },
                "16": {
                    "verse_nr": "16",
                    "verse": "Hal itu demikian kerana melalui Dialah Allah menciptakan segala sesuatu di syurga dan di atas bumi, segala sesuatu yang kelihatan dan yang tidak kelihatan, termasuk juga roh-roh yang berkuasa dan yang memerintah. Allah menciptakan alam semesta melalui Kristus dan untuk Kristus."
                },
                "17": {
                    "verse_nr": "17",
                    "verse": "Kristus sudah ada, sebelum segala sesuatu ada. Kerana Dia juga, segala sesuatu mempunyai tempat yang bersesuaian."
                },
                "18": {
                    "verse_nr": "18",
                    "verse": "Kristuslah kepala jemaah, iaitu tubuh-Nya. Dialah sumber kehidupan jemaah itu. Dialah Anak sulung Allah; Allah membangkitkan Dia daripada kematian, supaya Kristus sahaja yang menjadi terutama daripada segala sesuatu."
                },
                "19": {
                    "verse_nr": "19",
                    "verse": "Allah sendiri yang menentukan bahawa keperibadian Allah juga terdapat dengan sepenuhnya dalam diri Anak."
                },
                "20": {
                    "verse_nr": "20",
                    "verse": "Melalui Anak juga, Allah mengambil keputusan untuk membawa segala sesuatu, baik yang di bumi mahupun yang di syurga, kembali kepada-Nya. Allah melakukan hal itu melalui kematian Anak-Nya di kayu salib."
                },
                "21": {
                    "verse_nr": "21",
                    "verse": "Dahulu kamu jauh daripada Allah, dan memusuhi Dia, kerana perbuatan dan fikiran kamu jahat."
                },
                "22": {
                    "verse_nr": "22",
                    "verse": "Tetapi sekarang, dengan kematian Anak-Nya, Allah telah menjadikan kamu sahabat-sahabat-Nya, sehingga kamu dapat dibawa menghadap Dia dalam keadaan yang suci, murni, dan tidak bercela."
                },
                "23": {
                    "verse_nr": "23",
                    "verse": "Tetapi kamu harus tetap percaya kepada Berita Baik itu dan dengan kepercayaan itu kamu dapat berdiri teguh. Janganlah lepaskan harapan yang kamu terima ketika mendengar Berita Baik daripada Allah. Itulah Berita Baik yang telah diisytiharkan kepada semua orang di dunia. Kerana Berita Baik itu, aku, Paulus menjadi hamba untuk mengisytiharkannya."
                },
                "24": {
                    "verse_nr": "24",
                    "verse": "Sekarang aku bersukacita kerana boleh mengalami penderitaan untuk kepentingan kamu. Dengan penderitaan jasmani, aku melengkapi apa yang masih harus diderita oleh Kristus bagi pihak jemaah, iaitu tubuh-Nya."
                },
                "25": {
                    "verse_nr": "25",
                    "verse": "Aku dijadikan penolong jemaah oleh Allah untuk kepentingan kamu. Aku diberikan tugas untuk menyampaikan keseluruhan perkhabaran Allah"
                },
                "26": {
                    "verse_nr": "26",
                    "verse": "yang dirahsiakan oleh Allah kepada semua orang selama berabad-abad yang lalu, tetapi sekarang dinyatakan kepada umat-Nya."
                },
                "27": {
                    "verse_nr": "27",
                    "verse": "Allah merancang untuk menyatakan rahsia-Nya kepada umat-Nya; rahsia yang agung dan mulia untuk umat manusia. Inilah rahsia itu: Kristus tinggal dalam diri kamu, dan hal ini bererti bahawa kamu akan ikut menikmati kemuliaan Allah."
                },
                "28": {
                    "verse_nr": "28",
                    "verse": "Oleh itu kami mengisytiharkan Kristus kepada semua orang. Dengan segala kebijaksanaan kami memberikan amaran dan ajaran kepada mereka, supaya setiap orang dapat dibawa ke hadirat Allah sebagai orang yang matang dalam hal-hal rohani, kerana sudah bersatu dengan Kristus."
                },
                "29": {
                    "verse_nr": "29",
                    "verse": "Untuk mencapai tujuan itu aku bekerja keras dengan segala kekuatan yang diberikan oleh Kristus, dan kekuatan itu nyata dalam apa yang aku lakukan."
                }
            }
        },
        "2": {
            "chapter_nr": "2",
            "chapter": {
                "1": {
                    "verse_nr": "1",
                    "verse": "Aku ingin kamu tahu bahawa aku bekerja keras untuk kamu dan untuk mereka yang di Laodikia, serta untuk semua orang lain yang belum mengenal aku."
                },
                "2": {
                    "verse_nr": "2",
                    "verse": "Aku berbuat demikian supaya kamu dan mereka berteguh hati, dan juga bersatu kerana saling mengasihi. Dengan demikian kamu dan mereka sungguh-sungguh meyakini dan mengerti serta mengenal rahsia Allah, iaitu Kristus sendiri."
                },
                "3": {
                    "verse_nr": "3",
                    "verse": "Kristuslah yang menyingkap segala kebijaksanaan dan pengetahuan Allah yang diibaratkan sebagai harta tersembunyi."
                },
                "4": {
                    "verse_nr": "4",
                    "verse": "Aku memberitahu kamu hal ini supaya tidak disesatkan oleh hujah yang menarik dan kedengarannya betul."
                },
                "5": {
                    "verse_nr": "5",
                    "verse": "Meskipun aku tidak bersama-sama kamu, anggaplah aku hadir di kalangan kamu. Aku gembira melihat kamu sehati dan percaya kepada Kristus dengan teguh."
                },
                "6": {
                    "verse_nr": "6",
                    "verse": "Kamu sudah menerima Kristus Yesus sebagai Tuhan. Oleh itu hendaklah kamu hidup bersatu dengan Dia."
                },
                "7": {
                    "verse_nr": "7",
                    "verse": "Hendaklah kamu berakar umbi dalam Dia. Binalah hidup kamu, dengan Kristus sebagai asasnya. Hendaklah kamu semakin percaya kepada Kristus, seperti yang sudah diajarkan kepada kamu. Hendaklah hati kamu penuh kesyukuran."
                },
                "8": {
                    "verse_nr": "8",
                    "verse": "Berwaspadalah supaya tidak seorang pun memperhamba kamu dengan falsafah manusia, yang tidak berguna dan menyesatkan. Ajaran itu bukan daripada Kristus, melainkan ajaran manusia yang diturunkan dari generasi ke generasi, dan ajaran daripada roh-roh yang menguasai alam semesta."
                },
                "9": {
                    "verse_nr": "9",
                    "verse": "Seluruh keperibadian Allah juga terdapat dalam diri Kristus, pada waktu Dia hidup di bumi sebagai manusia."
                },
                "10": {
                    "verse_nr": "10",
                    "verse": "Kerana kamu hidup bersatu dengan Kristus, kamu juga diberikan hidup sejati. Semua roh yang berkuasa dan yang memerintah berada di bawah kekuasaan Kristus."
                },
                "11": {
                    "verse_nr": "11",
                    "verse": "Kerana bersatu dengan Kristus, kamu sudah disunat, bukan dengan sunat yang dilakukan oleh manusia, tetapi dengan sunat yang dilakukan oleh Kristus, yang membebaskan kamu daripada kuasa keinginan yang berdosa."
                },
                "12": {
                    "verse_nr": "12",
                    "verse": "Hal itu demikian kerana pada waktu kamu dibaptis, kamu dikubur bersama-sama Kristus. Dengan baptisan itu juga kamu dihidupkan kembali bersama-sama Kristus, kerana kamu percaya kepada kuasa Allah yang telah membangkitkan Kristus daripada kematian."
                },
                "13": {
                    "verse_nr": "13",
                    "verse": "Dahulu kamu sudah mati secara rohani kerana kamu berdosa, dan juga kerana kamu bukan orang Yahudi dan tidak mengenal Taurat Musa. Tetapi sekarang Allah telah menghidupkan kamu bersama-sama Kristus. Allah telah mengampunkan semua dosa kita."
                },
                "14": {
                    "verse_nr": "14",
                    "verse": "Dia telah membatalkan surat hutang kita yang mengancam kita dengan syarat-syarat berat. Dia menghapuskan semuanya dengan menyalibkan surat hutang itu di kayu salib."
                },
                "15": {
                    "verse_nr": "15",
                    "verse": "Di kayu salib itu Kristus membebaskan diri daripada kuasa roh-roh yang berkuasa dan yang memerintah. Dia menjadikan mereka tontonan umum apabila Dia menggiring mereka sebagai tawanan dalam perarakan kemenangan-Nya."
                },
                "16": {
                    "verse_nr": "16",
                    "verse": "Oleh itu janganlah biarkan orang membuat peraturan tentang apa yang kamu makan atau minum, atau tentang hari-hari perayaan agama, atau perayaan bulan baru, ataupun tentang hari Sabat."
                },
                "17": {
                    "verse_nr": "17",
                    "verse": "Semua peraturan itu cuma bayangan daripada hal-hal yang akan datang, tetapi kenyataan daripada hal-hal itu ialah Kristus!"
                },
                "18": {
                    "verse_nr": "18",
                    "verse": "Janganlah biarkan diri kamu ditipu oleh sesiapa yang pura-pura rendah hati dan yang menyembah malaikat. Orang seperti itu sombong kerana fikiran duniawi, dan mereka bangga kerana melihat penglihatan tertentu."
                },
                "19": {
                    "verse_nr": "19",
                    "verse": "Dia tidak lagi bergantung kepada Kristus yang menjadi kepala kepada jemaah, iaitu tubuh-Nya. Di bawah pimpinan Kristus seluruh tubuh itu dipelihara, dan juga disatukan oleh sendi dan urat, serta membesar menurut kehendak Allah."
                },
                "20": {
                    "verse_nr": "20",
                    "verse": "Kamu sudah mati bersama-sama Kristus, dan sudah dibebaskan daripada roh-roh yang menguasai alam semesta. Tetapi mengapakah kamu hidup seperti orang yang masih dikuasai dunia ini? Mengapakah kamu menurut peraturan seperti berikut"
                },
                "21": {
                    "verse_nr": "21",
                    "verse": "\u201cJangan jamah ini,\u201d \u201cJangan kecap itu,\u201d \u201cJangan sentuh itu\u201d?"
                },
                "22": {
                    "verse_nr": "22",
                    "verse": "Semua itu tidak berguna lagi, sebaik sahaja dipatuhi. Semua itu hanya peraturan dan ajaran manusia."
                },
                "23": {
                    "verse_nr": "23",
                    "verse": "Memang peraturan-peraturan itu kelihatannya bijaksana, dengan desakan supaya orang menyembah malaikat, menyeksa diri, dan berpura-pura merendahkan diri. Tetapi semua peraturan itu tidak berguna untuk mengendalikan nafsu manusia."
                }
            }
        },
        "3": {
            "chapter_nr": "3",
            "chapter": {
                "1": {
                    "verse_nr": "1",
                    "verse": "Kamu sudah dihidupkan semula bersama-sama Kristus. Oleh itu kamu harus mengingini perkara-perkara yang di syurga, di tempat Kristus duduk di atas takhta di sebelah kanan Allah."
                },
                "2": {
                    "verse_nr": "2",
                    "verse": "Hendaklah kamu memusatkan fikiran kepada perkara-perkara yang di syurga, bukan kepada perkara-perkara yang di bumi."
                },
                "3": {
                    "verse_nr": "3",
                    "verse": "Hal itu demikian kerana kamu sudah mati, dan hidup kamu tersembunyi dengan Kristus di dalam Allah."
                },
                "4": {
                    "verse_nr": "4",
                    "verse": "Hanya Kristus yang dapat menyebabkan hidup kamu betul-betul bererti, dan apabila Dia menampakkan diri lagi di bumi, kamu juga akan bersama-sama Dia dan menikmati kemuliaan-Nya!"
                },
                "5": {
                    "verse_nr": "5",
                    "verse": "Oleh itu, matikanlah keinginan duniawi yang menguasai diri kamu, seperti perbuatan cabul, perkara yang tidak senonoh, hawa nafsu, keinginan yang jahat, dan ketamakan (kerana ketamakan itu serupa dengan penyembahan berhala)."
                },
                "6": {
                    "verse_nr": "6",
                    "verse": "Perkara-perkara semacam itu membangkitkan kemurkaan Allah terhadap orang yang tidak menurut perintah-Nya."
                },
                "7": {
                    "verse_nr": "7",
                    "verse": "Dahulu kamu sendiri pun hidup menuruti keinginan-keinginan demikian, pada masa kamu dikuasai olehnya."
                },
                "8": {
                    "verse_nr": "8",
                    "verse": "Tetapi sekarang kamu tidak boleh berbuat hal-hal ini lagi: marah, mengamuk, dan mempunyai perasaan benci terhadap orang lain. Janganlah caci maki orang ataupun guna kata-kata lucah."
                },
                "9": {
                    "verse_nr": "9",
                    "verse": "Janganlah saling mendustai, kerana kamu sudah membuang hidup yang lama dengan semua sifatnya."
                },
                "10": {
                    "verse_nr": "10",
                    "verse": "Sekarang kamu menjadi manusia baru yang sentiasa dibaharui oleh Penciptanya iaitu Allah, supaya menjadi seperti Dia. Dengan demikian kamu dapat mengenal Allah dengan sempurna."
                },
                "11": {
                    "verse_nr": "11",
                    "verse": "Dengan demikian lenyaplah perbezaan antara orang bukan Yahudi dengan orang Yahudi, orang bersunat dengan orang yang tidak bersunat, orang asing dengan orang biadab, abdi dengan orang bebas. Kristuslah segala-galanya dan Dia bersatu dengan mereka semua."
                },
                "12": {
                    "verse_nr": "12",
                    "verse": "Kamu umat Allah. Allah mengasihi kamu dan memilih kamu supaya menjadi milik-Nya sendiri. Oleh itu, kamu harus berbelas kasihan, baik hati, rendah hati, lemah lembut, dan bersabar."
                },
                "13": {
                    "verse_nr": "13",
                    "verse": "Hendaklah kamu saling bersabar dan saling mengampuni apabila ada yang menaruh dendam terhadap orang lain. Kamu harus saling mengampuni sebagaimana Tuhan sudah mengampuni kamu."
                },
                "14": {
                    "verse_nr": "14",
                    "verse": "Di samping melakukan semua itu, kamu harus saling mengasihi, kerana kasih menyatupadukan kamu dengan sempurna."
                },
                "15": {
                    "verse_nr": "15",
                    "verse": "Hendaklah kedamaian yang diberikan oleh Kristus menolong kamu membuat keputusan tentang apa yang harus dilakukan, kerana Allah telah memanggil kamu supaya menjadi anggota satu tubuh, sehingga kamu dapat mengalami kedamaian itu. Bersyukurlah!"
                },
                "16": {
                    "verse_nr": "16",
                    "verse": "Hendaklah ajaran Kristus yang penuh berkat meresap di hati kamu. Hendaklah kamu saling mengajar dan menasihati dengan segala kebijaksanaan. Nyanyikanlah mazmur, nyanyian pujian, dan lagu rohani. Bernyanyilah untuk Allah dengan perasaan syukur di dalam hati."
                },
                "17": {
                    "verse_nr": "17",
                    "verse": "Segala sesuatu yang kamu lakukan atau katakan, haruslah dilakukan demi nama Tuhan Yesus, sambil bersyukur kepada Allah Bapa bagi apa yang dilakukan oleh Tuhan Yesus untuk kamu."
                },
                "18": {
                    "verse_nr": "18",
                    "verse": "Hai isteri, taatlah kepada suami, kerana demikianlah seharusnya kelakuan kamu sebagai orang Kristian."
                },
                "19": {
                    "verse_nr": "19",
                    "verse": "Hai suami, kasihilah isteri dan janganlah berlaku kasar terhadap mereka."
                },
                "20": {
                    "verse_nr": "20",
                    "verse": "Anak-anak, sebagai orang Kristian kamu wajib mentaati ibu bapa kamu, kerana hal itulah yang menyenangkan hati Allah."
                },
                "21": {
                    "verse_nr": "21",
                    "verse": "Hai ibu bapa, janganlah sakiti hati anak-anak supaya mereka tidak menjadi tawar hati."
                },
                "22": {
                    "verse_nr": "22",
                    "verse": "Hai abdi, dalam segala hal taatlah kepada tuan yang di dunia ini. Janganlah berbuat demikian hanya pada masa kamu diawasi, kerana ingin mendapat pujian. Taatilah mereka dengan ikhlas, kerana kamu menghormati Tuhan."
                },
                "23": {
                    "verse_nr": "23",
                    "verse": "Lakukanlah semua tugas dengan sepenuh hati, seolah-olah kamu melakukannya untuk Tuhan dan bukan untuk manusia."
                },
                "24": {
                    "verse_nr": "24",
                    "verse": "Ingatlah, kamu akan menerima pahala daripada Tuhan, yang telah disediakan Tuhan untuk umat-Nya. Hal itu demikian kerana tuan yang kamu layani sebenarnya Kristus."
                },
                "25": {
                    "verse_nr": "25",
                    "verse": "Sesiapa yang berbuat salah akan dihukum setimpal dengan kesalahannya, kerana Allah mengadili setiap orang dengan tidak berat sebelah."
                }
            }
        },
        "4": {
            "chapter_nr": "4",
            "chapter": {
                "1": {
                    "verse_nr": "1",
                    "verse": "Hai kamu yang menjadi tuan kepada abdi, perlakukanlah abdi dengan baik dan adil. Ingatlah bahawa kamu juga mempunyai Tuan di syurga."
                },
                "2": {
                    "verse_nr": "2",
                    "verse": "Hendaklah kamu berdoa dengan tekun dan berwaspada, sambil bersyukur kepada Allah."
                },
                "3": {
                    "verse_nr": "3",
                    "verse": "Berdoalah juga bagi kami, supaya Allah memberi kami peluang baik untuk mengisytiharkan berita tentang rahsia Kristus. Kerana hal itulah, sekarang aku dipenjarakan."
                },
                "4": {
                    "verse_nr": "4",
                    "verse": "Berdoalah supaya aku dapat menyampaikan berita itu dengan sejelas-jelasnya, kerana hal itulah yang mesti aku lakukan."
                },
                "5": {
                    "verse_nr": "5",
                    "verse": "Hendaklah kamu bijaksana dalam hubungan dengan orang yang tidak percaya kepada Kristus, dan gunakan setiap peluang dengan sebaik-baiknya."
                },
                "6": {
                    "verse_nr": "6",
                    "verse": "Hendaklah percakapan kamu menyeronokkan dan menarik. Hendaklah kamu tahu memberikan jawapan kepada setiap orang dengan sepatutnya."
                },
                "7": {
                    "verse_nr": "7",
                    "verse": "Tikhikus, saudara yang kita kasihi akan memberitahu kamu segala berita tentang aku. Dia seorang pekerja yang setia dan dia bekerja untuk Tuhan bersama-sama kami."
                },
                "8": {
                    "verse_nr": "8",
                    "verse": "Itulah sebabnya aku mengutus dia kepada kamu, supaya dia boleh menggembirakan kamu dengan memberitahukan keadaan kami semua."
                },
                "9": {
                    "verse_nr": "9",
                    "verse": "Tikhikus akan disertai oleh Onesimus, seorang daripada kalangan kamu. Onesimus seorang yang setia dan kami mengasihinya. Mereka berdua akan memberitahu kamu segala sesuatu yang berlaku di sini."
                },
                "10": {
                    "verse_nr": "10",
                    "verse": "Aristarkhus yang ada di penjara bersama-samaku, mengirim salam kepada kamu. Demikian juga Markus, saudara sepupu Barnabas. (Kamu sudah diberitahu untuk menyambut Markus apabila dia datang.)"
                },
                "11": {
                    "verse_nr": "11",
                    "verse": "Yesus, yang dipanggil Yustus, mengirim salam juga. Hanya mereka bertiga daripada orang Yahudi, yang sudah percaya kepada Yesus dan yang bekerja bersama-sama aku untuk mewujudkan Pemerintahan Allah. Mereka sangat menolong aku."
                },
                "12": {
                    "verse_nr": "12",
                    "verse": "Salam daripada Epafras, seorang lagi daripada kalangan kamu. Dia hamba Kristus Yesus, dan dia sentiasa berdoa dengan tekun bagi kamu. Dia memohon kepada Allah supaya iman kamu teguh, dan kamu betul-betul matang, serta taat kepada kehendak Allah dengan sepenuhnya."
                },
                "13": {
                    "verse_nr": "13",
                    "verse": "Aku sendiri dapat memberikan kesaksian betapa kerasnya dia bekerja untuk kamu dan untuk orang di Laodikia dan Hierapolis."
                },
                "14": {
                    "verse_nr": "14",
                    "verse": "Lukas, doktor yang kita kasihi dan Demas mengirim salam kepada kamu."
                },
                "15": {
                    "verse_nr": "15",
                    "verse": "Sampaikanlah salam kami kepada saudara-saudara di Laodikia, dan kepada Nimfa, serta jemaah yang beribadat di rumahnya."
                },
                "16": {
                    "verse_nr": "16",
                    "verse": "Setelah surat ini dibacakan kepada kamu, pastikanlah bahawa surat ini juga dibacakan kepada jemaah di Laodikia. Kamu juga harus membaca surat yang akan dikirim dari Laodikia."
                },
                "17": {
                    "verse_nr": "17",
                    "verse": "Katakanlah kepada Arkhipus, \u201cSelesaikanlah tugas yang diberikan kepadamu untuk melakukan kerja bagi Tuhan.\u201d"
                },
                "18": {
                    "verse_nr": "18",
                    "verse": "Dengan tangan sendiri aku menulis kata-kata ini: Salam daripada Paulus. Janganlah lupa bahawa aku masih di dalam penjara!\nSemoga Allah memberkati kamu."
                }
            }
        }
    }
}